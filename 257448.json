{"tid":257448,"cid":12,"subCid":0,"title":"[睡眠官日常事務集] 大家好 我係周公","createTime":"2017-05-25T09:32:54.000Z","updateTime":"2017-05-25T10:34:09.000Z","uid":22795,"like":3,"dislike":1,"uniUserReply":0,"replies":[{"pid":"194cede84c869d677ff730e8a3ed194bda1ae55f","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T09:32:54.000Z","msg":"大家好，我叫周公。如果大家唔想叫得咁親切嘅，可以叫返我周生。<br />\n<br />\n冇錯，你估得啱，故名思義，我係大家瞓教要搵個位周公。<br />\n<br />\n係唔同地方，都有唔同嘅地域嘅人擔當周公呢個位。咁當然，唔係個個地方都會叫周公，唔同地區，都會有唔同嘅名去定義呢位「睡眠官」。而我，就係駐守係香港分區嘅周公。<br />\n<br />\n而係呢個短篇入面，我會同大家分享下做可以點樣入職周公，同任位周公需要知道嘅事。<br />\n<br />\n好，事不宜遲，同大家講下做周公嘅基本條件先。"},{"pid":"0b6ee1b533025ce88446744eaeb9c07ee29c392f","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T09:33:50.000Z","msg":"係正式開工前，同大家講下周公嘅制度先。<br />\n<br />\n周公有分早更同夜更，早更嘅周公稱早周公，夜更周公稱為夜周公。而我就係守夜嘅。<br />\n<br />\n身為周公嘅你，每一日需要做嘅事，就係需要 ... 瞓教。<br />\n<br />\n即係話，當你同上一更交更後，就要開始瞓教。只要你一瞓唔著，係你當更時段瞓教嘅人就會全部失眠。冇錯，係全部。<br />\n<br />\n因為當你入睡後，你就需要批准每一個人嘅睡眠，係呢個階段，就係人類所謂嘅淺層睡眠。只要我地唔批你，你就會醒，你再瞓，我再唔批，你再醒，如此類推。所以，寧得罪關公，勿得罪周公。<br />\n<br />\n當你批准咗佢地嘅睡眠申請後，睡者就會進入夢境房，比佢地享受好夢。<br />\n<br />\n而以免夢境制度被外洩，透露咗上人間，搞到牛魔王又落嚟嘈鳩我地，每次睡眠著離開夢境時，都需要飲半碗孟婆湯，去忘記你睡眠時發生嘅事。所以，有好多時候，你地一醒，就會忘記夢境。<br />\n<br />\n至於你問點解係半碗，而唔係一碗，我問過孟婆，佢答我：「屌你，你係咪想佢地唔記得埋人間嘅野阿？戇鳩。」（譚仔話）<br />\n<br />\n介紹返，孟婆，3698歲，未婚，有興趣可以pm我。"},{"pid":"205dc3aa9f4e91c0f763f2628991805fcefe3c4d","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T09:36:49.000Z","msg":"[介紹返] 各位巴絲你地好 歡迎收睇周公嘅日記<br />\n今次呢個故嚴格嚟講都唔係一個故嚟 或者應該叫散文<img src=\"/assets/faces/normal/sosad.gif\" class=\"hkgmoji\" /> <br />\n大家鐘意嘅記得正個評 留個名嚟支持細佬<img src=\"/assets/faces/normal/adore.gif\" class=\"hkgmoji\" />"},{"pid":"8a129d5366a5d50331e899a08147b4f27e25269e","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T09:54:54.000Z","msg":"至於薪金方面，做周公其實都幾好搵。<br />\n<br />\n每日嘅係陽間燒嘅衣紙，都會分散到地府嘅衣紙處。衣紙處嘅職責就係負責將燒咗嘅金銀珠寶分發返比指定嘅仙人。而有部分嘅衣紙會當作衣紙稅收取，而身為官嘅我，就係靠呢啲衣紙稅嚟維生。<br />\n<br />\n聽落好似好少，但你諗下，每一日都有人燒野，而我就日日有稅收，諗深一層，其實好和味下架。<br />\n<br />\n而且周公呢個朵其實都幾大，有唔少人甚至會直表燒衣紙比我，諗返起，都要好好多謝呢班fans。<br />\n<br />\n.<br />\n<br />\n至於入職方面，恭喜晒，只要你有瞓過教，你就會自動被納入新一任周公嘅考慮名單裡面。換然之，只要你係生前有瞓過教，你就有機會，同我一齊做周公，甚至坐埋我個位添！<br />\n<br />\n不過，其實係內定嘅。"},{"pid":"613f8a186b18dcb875fd0178e5038af5670f994e","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T09:56:38.000Z","msg":"宜家嚟到呢到先 晏啲再打<br />\n今次呢篇野出文嘅次數會比較散 可能一時快 一時慢<br />\n有咩意見嘅 可以留言講底比我知 等我改善下<img src=\"/assets/faces/normal/adore.gif\" class=\"hkgmoji\" /> <br />\n希望大家會鐘意睇<img src=\"/assets/faces/normal/hoho.gif\" class=\"hkgmoji\" />"},{"pid":"bd34cfe89634e6eb8789b8cd93e1ff8aa8960567","tid":257448,"uid":4876,"like":0,"dislike":0,"score":0,"citedBy":0,"replyTime":"2017-05-25T10:21:14.000Z","msg":"Lm<img src=\"/assets/faces/normal/smile.gif\" class=\"hkgmoji\" />"},{"pid":"92da70ba2a3c6712ecdc8b74f74af472f98309f3","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T10:33:57.000Z","msg":"我記得我個陣啱啱過身，落咗地府報到。閻羅王高高在上咁坐係我面前，係佢身邊仲有牛頭馬面。而我係後面，仲有一條長長嘅死人龍。<br />\n<br />\n我記得個陣佢叫我個名。<br />\n<br />\n「周潤法。」冇錯，我叫周潤法。<br />\n<br />\n閻羅王係我面前翻閱緊我生前嘅檔案，本野成本康熙字典咁厚。當佢睇到某一版嘅時候，佢突然停咗落嚟，然後再望住我。<br />\n<br />\n佢突然對住我微笑。<br />\n<br />\n「恭喜晒！周生！你嘅陽間睡眠時間喺係近一千年嚟最多嘅一位！」<br />\n<br />\n「咁又點？」<br />\n<br />\n「恭喜你，成為我地地府，新一任嘅周公！」<br />\n<br />\n就係咁無里頭嘅情況下，我比佢地的咗去做新一任嘅周公。亦因該咁，我係下面，有靚衫著，有靚車揸，有好官做，仲有美女嘗。<br />\n<br />\n我經歷由轎，到馬車，到人力車，再到三輪車，到今時今日嘅房車年代，咁多代嘅周公，都係我。<br />\n<br />\n唔知睇緊呢篇野嘅你，又有冇印象見過我？"},{"pid":"57c9b86c20825ce163e85086eefc9910d8ee8823","tid":257448,"uid":22795,"like":0,"dislike":0,"score":0,"citedBy":0,"replyTime":"2017-05-25T10:34:09.000Z","msg":"<blockquote>Lm<img src=\"/assets/faces/normal/smile.gif\" class=\"hkgmoji\" /></blockquote><br />\n多謝支持<img src=\"/assets/faces/normal/hoho.gif\" class=\"hkgmoji\" />"}]}