{"tid":1170636,"cid":19,"subCid":0,"title":"讀名校又如何 - 左丁山","createTime":"2019-05-25T06:30:33.000Z","updateTime":"2019-05-25T06:30:33.000Z","uid":25558,"like":3,"dislike":1,"uniUserReply":1,"replies":[{"pid":"24e93be161c5c6242e798761f39877916dbb83dc","tid":1170636,"uid":25558,"like":0,"dislike":0,"score":0,"citedBy":0,"replyTime":"2019-05-25T06:30:33.000Z","msg":"<a href=\"https://hk.lifestyle.appledaily.com/lifestyle/columnist/左丁山/daily/article/20190525/20686612\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E5%B7%A6%E4%B8%81%E5%B1%B1%2Fdaily%2Farticle%2F20190525%2F20686612&d=QgRa2nBc7vcC6sJiZdE62P4FZ2Hvuo87ztF5QEQ%2B7nM%3D&h=078fbcc6\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E5%B7%A6%E4%B8%81%E5%B1%B1%2Fdaily%2Farticle%2F20190525%2F20686612&h=c49475c7\" target=\"_blank\">https://hk.lifestyle.appledaily.com/lifestyle/columnist/左丁山/daily/article/20190525/20686612</a><br />\n<br />\n讀名校又如何 - 左丁山<br />\n<br />\n<img src=\"https://static.appledaily.hk/images/apple-photos/apple_sub/20190525/large/e8903a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20190525%2Flarge%2Fe8903a.jpg&h=d9924543&s={SIZE}\" /><br />\n互聯網<br />\n<br />\n <br />\n<br />\n自從爆出一位內地通緝犯（已離開中國）斥資650萬美元，搵方法送咗女兒入史丹福大學嘅新聞傳出之後，史丹福大學畢業生身價大增，有一位青年才俊自小移民加拿大，讀UBC，之後到史丹福讀完碩士，現於科技公司工作，對容海恩係佢UBC校友之說，感到好慚愧，有人話畀佢聽，容海恩係史丹福校友葉劉淑儀徒弟呀，佢更加掩住塊面：「佢兩位在UBC、史丹福讀過乜嘢？」<br />\n<br />\n哦！難以深究了，正是人之不同，各如其面焉，又話一樣米養百樣人，同一間大學讀書啫，你估大家有同一個理念咩？況且即使大家有相同老師，讀同樣課程，畢業出到社會，有人想快快趣平步青雲，於是識時務者為俊傑，盡快依靠權勢人物，搵食啫。<br />\n<br />\n左丁山對另一位史丹福校友講：「原來入史丹福要650萬美元，你間科技公司有三位校友，加埋你，四個650萬美元，即係2600萬美元，唔講得笑，去搵創投基金攞投資，如公司估值時不妨打埋呢條數入去！」校友話：「撞你個鬼，我入史丹福讀碩士，只是網上報名申請，憑GRE成績及大學GPA入咗去嘅，駛乜搵中間人磅水？」<br />\n<br />\n講笑啫，左丁山起碼有三個世姪女入咗史丹福讀學士學位，全部係靠考SAT及中學成績申請成功嘅，佢哋嘅父親係高級打工仔，一定攞唔出650萬美元嚟送女兒入學，呢啲事情係由美國荷里活明星／權貴搞出嚟，中國大款發達時磅慣錢畀書記省長廳長，好懂得有錢駛得鬼推磨嘅道理，送子女入名牌大學比荷里活明星更豪、更大手筆！<br />\n<br />\n到美國留學，所為何事，學科技？攞個學位返中國大陸炫耀，還是想留美打工不返？或是學懂竅門，就回國下海若干年，跟住創業挑戰馬雲、馬化騰？香港與內地人近年聽過、見過、讀過中國科技進步、挑戰美國科技霸權嘅新聞，大量寫手不停在微信微博誇讚中國科技如何厲害，想與名校海歸派有料到有關。左丁山對科技發展唔敢話有大認識，上星期華為聲稱沒有美國晶片，華為照樣可以運作如常，但FT及CNBC就報導沒有美國晶片，華為形同半癱瘓，究竟邊樣真？且看後事如何發展，但是美國三藩市市議會為咗市民私隱與人權，投票禁止警方用「臉譜識辨」科技來監控犯罪分子，就足以發人深思，點解中國不停歡呼臉譜識辨技術，在張學友演唱會找出逃犯，而三藩市竟然禁止使用？點解Google、Amazon僱員反對為五角大廈研究AI作軍事用途？華為研究人員夠唔夠膽講呢啲說話？相信中國留學生到柏克萊、史丹福係唔敢學習獨立思想，自由精神的。  <br />\n<br />\n左丁山 <br />\n電郵 :mcwriter@appledaily.com<br />\n<br />\n上一則<br />\n上一則<br />\n靈長類動物的高和低 (陶傑)<br />\n<br />\n下一則<br />\n下一則<br />\n收驚伯累壞了（中） (李碧華)"}]}