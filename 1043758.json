{"tid":1043758,"cid":5,"subCid":0,"title":"【李八方online】太尷尬！港區人大陳勇鬧錯國家 英國無端替美國捱轟3分鐘","createTime":"2019-03-02T13:19:59.000Z","updateTime":"2019-03-02T14:25:08.000Z","uid":153600,"like":2,"dislike":1,"uniUserReply":4,"replies":[{"pid":"e54fb4a0ad5b32a1523da495584e2546c77b6f1a","tid":1043758,"uid":153600,"like":0,"dislike":0,"score":0,"citedBy":0,"replyTime":"2019-03-02T13:19:59.000Z","msg":"內地兩會三月開幕，一班港區人大政協陸續上京接旨，美國駐港總領事唐偉康最近相當勇猛，做完電視台再公開致辭，話擔心中央侵蝕香港嘅高度自治，影響營商環境，又話近年香港經常重「一國」輕「兩制」，搞到外交部駐港特派員公署要向美領館提出嚴正交涉，今日離港上京嘅港區人大代表陳勇都鬧埋一份，佢向記者鬧足三分幾鐘，高喊「英國」要向香港人同全國人民道歉！<br />\n<br />\n陳勇義正辭嚴鬧爆「英國駐港總領事」近日嘅言論，佢絕非一時搞錯「美國」做「英國」，佢係連續三分鐘力數英國嘅不是，仲話英國歷任首相對香港嘅一國兩制評價好高，連蘇格蘭、愛爾蘭嘅領袖都提出要效法一國兩制，解決英倫三島嘅紛爭、脫歐嘅問題：「作為一個英國嘅外交官，更多應該為佢自己嘅祖國更多貢獻！」之後仲樂此不疲咁樣力數英國國內面對嘅問題，英國都唔會想外國干預。<br />\n<br />\n陳勇到咗北京後，知道自己衰咗，就向傳媒指自己頭先喺香港「講錯咗」，搞錯咗英國同美國，故佢正式向英國駐港總領事道歉，仲話自己講錯嘢都會道歉，所以美國（佢終於講啱）駐港總領事都應該學佢咁，就自己不當言論公開向全港市民同全國人民道歉喎。"},{"pid":"9316cd42d09053594351944ccf77729822b7c0ee","tid":1043758,"uid":65473,"like":0,"dislike":0,"score":0,"citedBy":0,"replyTime":"2019-03-02T13:52:28.000Z","msg":"全香港應向英國道歉"},{"pid":"12f65d487abbe75ad84c0730b47b56cf9f6cb06e","tid":1043758,"uid":70786,"like":0,"dislike":0,"score":0,"citedBy":0,"replyTime":"2019-03-02T14:01:18.000Z","msg":"英美不分是但啦<br />\n都係外國勢力<img src=\"/assets/faces/lm2/silly.gif\" class=\"hkgmoji\" />"},{"pid":"3e2764d842d896dd2a4108c64df13d76744f1004","tid":1043758,"uid":41245,"like":0,"dislike":0,"score":0,"citedBy":0,"replyTime":"2019-03-02T14:25:08.000Z","msg":"邊個打速成手快打錯？"}]}