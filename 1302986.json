{"tid":1302986,"cid":33,"subCid":0,"title":"在新加坡解說反送中  公立醫院急症室醫生 - 王思啟","createTime":"2019-07-10T06:45:11.000Z","updateTime":"2019-07-10T07:36:34.000Z","uid":25558,"like":8,"dislike":0,"uniUserReply":4,"replies":[{"pid":"fbc029802ac6f8ffb3b86af0c7f9cb19b9f43346","tid":1302986,"uid":25558,"like":0,"dislike":0,"score":0,"citedBy":0,"replyTime":"2019-07-10T06:45:11.000Z","msg":"<a href=\"https://hk.news.appledaily.com/local/daily/article/20190710/20724647\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20190710%2F20724647&d=QYAfZ%2BMwCyPDsUhWB4j8CiDm%2BQAENn3DIwfZikXBReQ%3D&h=cc2320ac\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20190710%2F20724647&h=bfb5f894\" target=\"_blank\">https://hk.news.appledaily.com/local/daily/article/20190710/20724647</a><br />\n<br />\n在新加坡解說反送中 <br />\n公立醫院急症室醫生 - 王思啟<br />\n<br />\n<img src=\"https://static.appledaily.hk/images/apple-photos/apple/20190710/large/a1403a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20190710%2Flarge%2Fa1403a.gif&h=cffe6a5f&s={SIZE}\" /><br />\n<br />\n一早約定要去新加坡，與香港7.1民主運動無緣。心裏一直牽掛，也很納悶，不過人還是要留住有用之軀生活下去。肚餓，於是去咗一間中式海鮮餐廳。同老闆娘唔鹹唔淡，華英夾雜地點菜，到最後發現原來佢係廣東人，識得廣東話，大家都好似他鄉遇故知咁相視而笑。其實好多新加坡華人都識廣東話。<br />\n<br />\n老闆娘：「你香港人？」我：「係呀！」<br />\n<br />\n老闆娘單刀直入：「你係送中？反送中？」我：「當然係反。」<br />\n<br />\n老闆娘：「你哋班後生係唔係覺得好徬徨呀？過條法例有乜嘢咁大問題啫？」我：「當100萬人上街後，政府唔回應訴求。然後200萬人再上街，政府都係唔回應，你話徬唔徬徨，大唔大問題嘞？」我又說：「喺外國如果首都有100萬人上街，政府過兩日就會倒台，只有喺香港係市民要諗流亡，而唔係政府高官。」<br />\n<br />\n老闆娘話鋒一轉：「回歸咗中國之後唔好咩？帶動經濟發展唔好咩？近幾年都有好多中國人嚟新加坡投資同消費吖。」我：「香港人唔係要呢啲，我哋要自由同民主。過咗條送中法，我哋就連剩餘嘅自由都無埋。」我鄭重咁講：「自由無價。」<br />\n<br />\n老闆娘不置可否，繼續保持開朗嘅笑容：「哎呀，咁多人出嚟，都唔知係唔係啲『外國人』幕後操縱嘅？」呢種問題我已經答咗好多次：「你諗吓要畀錢200萬人出嚟遊行，要使幾多錢？根本就唔可行，亦無可能無任何蛛絲馬迹。香港人都係自發㗎。」<br />\n<br />\n老闆娘無質疑我，不過收起咗笑容：「你哋覺得咁樣做有冇用？法案收返未？」我：「未。政府只係不斷重複話係『暫緩』。」<br />\n<br />\n老闆娘：「咁點解你哋仲要做落去？值得咩？」我：「值得。因為香港係我哋屋企，無論點艱難都要不計成敗，支持落去。」<br />\n<br />\n當年新加坡立國嘅時候，唔係都經歷好多困難，一樣嘅徬徨？因為當年馬來西亞無聽到新加坡嘅聲音，令新加坡被驅逐，要「自生自滅」。李光耀先生仲為此喺電視上喊，令我動容。幾十年後，輪到英國同中國無聆聽香港人嘅聲音，令到我哋感到孤立無助。我可以想像當年新加坡人嘅感受係一樣。<br />\n<br />\n聽完我講之後，有幾秒鐘老闆娘眼望遠方出神，似在回想往事，嘴角微顫，好似想講啲乜，不過最後都無講出嚟。回過神後，佢再次展現笑容：「你哋肚餓啦，我幫你落單先。」然後就轉身走去廚房。<br />\n<br />\n過咗一陣，米粉炒蟹、蒜茸蒸蝦、燒東風螺，熱辣辣咁陸續送到。食到杯盤狼藉嘅時候，老闆娘叫我入去睇電視。原來係新加坡華語新聞報道。畫面有一半時間係示威者衝擊立法會玻璃門嘅情景，另一半係中國外交部發言人耿爽。<br />\n<br />\n老闆娘平時就係睇呢種新聞報道，難怪。不過呢個唔係佢嘅錯，因為我估計大部份人喺新加坡都係睇呢類新聞。臨走前我同佢握手，佢亦用親切嘅笑容歡送。我始終相信，香港人所面對嘅、所做嘅，只要略加解釋，無論背景如何，大部份人係會聽得明。<br />\n<br />\n王思啟<br />\n公立醫院急症室醫生  <br />\n<br />\n <br />\n<br />\n上一則<br />\n上一則<br />\n世道人生：魔鬼怪嬰的誕生 (李怡)<br />\n<br />\n下一則<br />\n下一則<br />\n教育淪為政治維穩的工具 (利世民)"},{"pid":"0cecbc1db2c9b3626c84c4b52c524696187e1f86","tid":1302986,"uid":166117,"like":0,"dislike":0,"score":0,"citedBy":0,"replyTime":"2019-07-10T06:48:06.000Z","msg":"<img src=\"https://na.cx/i/FbGvyqe.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FFbGvyqe.png&h=d8147e40&s={SIZE}\" /><img src=\"https://na.cx/i/EYXCdqf.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FEYXCdqf.png&h=3fab917f&s={SIZE}\" />"},{"pid":"e03abfb9c86bdaef0abc6f1639969b9cb0d3ddd4","tid":1302986,"uid":266036,"like":1,"dislike":0,"score":1,"citedBy":0,"replyTime":"2019-07-10T07:32:41.000Z","msg":"唔怪得知啦，網上bbc， New York times留言答人嘢， 開口埋口暴徒， 我以為佢係大陸啲五毛，但係睇佢哋個profile, 都係來自馬來西亞星加坡, 我都唔明佢做乜成日喺度 鬧鬧鬧， 而家我終於知道點解。<br />\n<br />\n所以反紅媒，真係刻不容緩。"},{"pid":"81531d217dc166a89a6e27f01cb55d49caf4532b","tid":1302986,"uid":59922,"like":0,"dislike":0,"score":0,"citedBy":0,"replyTime":"2019-07-10T07:36:34.000Z","msg":"諗起Amos Yee<img src=\"/assets/faces/fs/angel.gif\" class=\"hkgmoji\" />"}]}