{"tid":404826,"cid":12,"subCid":0,"title":"我係個男仔，但我冇辦法認同。","createTime":"2017-09-18T11:42:42.000Z","updateTime":"2017-09-29T15:25:11.000Z","uid":147499,"like":37,"dislike":14,"uniUserReply":0,"replies":[{"pid":"3f037bb0692228ed6f6ff23df0b00357166353c9","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T11:42:42.000Z","msg":"序<br />\n<br />\n<br />\n「終於黎到頒發最受歡迎女歌手既時間啦！相信大家都等左好耐&hellip;&hellip;各位女歌手辛苦左一整年，依家係時候係揭曉得獎者喇！」<br />\n<br />\n<br />\n呢日係1995年1月15日，可能對大家黎講，只係一個普通既日子，但對林家黎講，絕對唔係。<br />\n<br />\n<br />\n「係頒獎之前，我地先睇下最後入圍既五強，分別係&hellip;&hellip;」<br />\n<br />\n<br />\n「頒得未啊！我等左成晚，就係為左呢刻咋！老公，你覺得呢？Sammi？周慧敏？定係啊葉倩文會繼續拎獎呢？」一個大肚婆坐係沙發度，一邊摸住個肚，一邊問佢果個係廚房洗緊碗既老公。<br />\n<br />\n<br />\n老公應聲，伸個頭出黎，話：<br />\n<br />\n「呿，邊有得估咖！不如你估下阿仔幾時出世好過啦！」講完，佢又繼續洗碗。<br />\n<br />\n<br />\n「唔係喎，我覺得Sammi都幾有機會，雖然佢新，但同許志安果首咩咩非一般愛火都好好聽啊！」大肚婆轉左個姿勢，將對腳打橫放左上沙發。「老公，你洗完碗之後拎杯水俾啊，唔該。」<br />\n<br />\n<br />\n「但係佢唔係拎左新人獎啦咩？應該唔會既&hellip;&hellip;」老公將杯水遞俾佢老婆，然後坐低，幫老婆按腳。「老婆啊，其實都已經39周啦，你係唔係應該要去醫院準備下啊？」<br />\n<br />\n<br />\n「唔洗擔心喎！你定啦，我feel到阿仔想睇埋個頒獎禮先&hellip;&hellip;喂！唔係！！佢唔想睇啊！！！！！！！」大肚婆突然大叫。<br />\n<br />\n<br />\n「屌！！唔撚係啊？！！！」個男人開始騰，「啊係！三長兩短呼吸法！！老婆你頂住啊！吸吸吸！呼呼！」<br />\n<br />\n<br />\n「仲玩！住院袋啊，係床尾，你，你去拎！然後，揸車！！車我去醫院！」大肚婆顯然比佢老公鎮定好多。<br />\n<br />\n<br />\n「但係即將頒獎啦！」<br />\n<br />\n<br />\n「你食屎啦！！！！！！」<br />\n<br />\n<br />\n<br />\n係啊，daddy mami，我準備出黎啦。"},{"pid":"991d52e9a8cbb15068875af3b9480d58c2791993","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T11:44:54.000Z","msg":"Chapter 1.1<br />\n<br />\n<br />\n我叫林志輝，今年三十五歲，係一個中學老師，有一個做緊全職家庭主婦既老婆同一個五歲既仔。<br />\n<br />\n<br />\n阿仔叫林靖文，讀緊K2。仲記得五年前，阿仔出世果晚，我同老婆係度睇緊勁歌金曲頒獎典禮。睇睇下，老婆突然羊水穿左，嚇到我鳩縮，好彩最後母子平安。<br />\n<br />\n<br />\n阿仔個名係老婆改既，話係因為當年最受歡迎女歌手係王婧雯，要應下，改個仔又叫做婧雯。我心諗：冇野啊？仔黎咖喎，改個咁既名。後來老婆又話改番男仔d好，最後就叫靖文，話想佢捍衛文化喎。是但啦，女人最鍾意搞呢搞路，而且「文仔」都幾好聽啊。<br />\n<br />\n<br />\n文仔一直都好乖，係唔多鍾意模型。佢老竇我啊，想當年細個既時候不知幾恨買模型。次次默書高分都叫阿媽買俾我做獎勵，點知阿媽笑左笑，話：「你得到咁高分，已經係獎勵啦。」啊，其實又幾有道理。<br />\n<br />\n<br />\n屌，講遠左，教書佬最鍾意廢噏。<br />\n<br />\n<br />\n阿媽係台灣人，佢話小朋友一歲既時候要「抓周」。所謂「抓周」，就係喺張大檯度放滿各式各樣既野，等小朋友喺上面爬，佢第一樣拎起d咩，大個就會做咩職業。阿媽話我當時第一樣拎起既就係枝筆，佢以為我會做小說家或者記者，驚左好耐。因為無論係小說家定記者，都注定窮一世，好彩最後我做老師，唔需要擔心咁多。<br />\n<br />\n<br />\n而文仔抓周既時候，第一樣就拎起左枝筆&hellip;&hellip;唔係啊？"},{"pid":"25d73ac87545eb94e0933396761f0da9e1575aaa","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T12:01:27.000Z","msg":"Chapter 1.2<br />\n<br />\n<br />\n「老婆，阿媽&hellip;&hellip;係筆啊&hellip;&hellip;」我抱起文仔。<br />\n<br />\n<br />\n「老公，驗眼。」<br />\n<br />\n<br />\n「咩啊，筆啊，一定係筆啊。」<br />\n<br />\n<br />\n「仔，驗眼。」<br />\n<br />\n<br />\n「筆啊&hellip;&hellip;阿媽連你都咁話我。」<br />\n<br />\n<br />\n「老公啊&hellip;&hellip;其實呢，呢枝係眼線筆。」<br />\n<br />\n<br />\n屌！冇可能！！我個仔竟然拎左枝眼線筆？！<br />\n<br />\n<br />\n之後幾日我都好灰，阿仔大個係唔係會做化妝師啊？如果好似台灣果堆乸形化妝師咁，我點見班親戚啊&hellip;&hellip;千其唔好啊！！<br />\n<br />\n<br />\n不過好彩，後來阿仔都正正常常，會跟我去游下水，踩下單車咁，冇話要玩Barbie公仔。<br />\n<br />\n<br />\n呢日係我學校考試，我下晝拎左疊卷番屋企，老婆就去左上瑜珈堂，文仔幼稚園三點半先放學，我諗住趁有時間，改下卷先。<br />\n<br />\n<br />\n突然電話響，文仔幼稚園打黎。<br />\n<br />\n<br />\n「喂，你好。」<br />\n<br />\n<br />\n「你好啊，請問係唔係林靖文家長啊？我係佢幼稚園班主任，張老師啊。」<br />\n<br />\n<br />\n「係係，張老師你好。」<br />\n<br />\n<br />\n「唔好意思啊，有冇阻住你啊？靖文有d事呢，我想同你傾一傾啊。」<br />\n<br />\n<br />\n「嗯，請講。」<br />\n<br />\n<br />\n「靖文佢呢，今日跟住個小朋友入廁所啊，仲錫左個小朋友一淡&hellip;&hellip;嗯，唔知家長今日會唔會方便黎到學校傾一傾啊？」<br />\n<br />\n<br />\n依家係三點， 如果即刻出門都趕到。<br />\n<br />\n<br />\n「好啊，我今日去接佢放學啊咁。」<br />\n<br />\n<br />\n「咁太好啦，我地到時見啊。」<br />\n<br />\n<br />\n小朋友錫一淡遮，洗唔洗咁大件事，要見家長啊？Anyway，我WhatsApp左老婆話今日我接文仔放學，收好疊卷，就出門去幼稚園。"},{"pid":"881435265b6d1b559b75ff8c64900b4fedacae24","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T12:42:16.000Z","msg":"Chapter 1.3<br />\n<br />\n<br />\n到左幼稚園，我見到文仔同張老師坐左係操場張長凳度，隔離仲有另一個小朋友同&hellip;&hellip;應該係小朋友既阿媽。<br />\n<br />\n<br />\n我行埋去同張老師打招呼，文仔一見到我，就跑埋黎攬住我隻腳。<br />\n<br />\n<br />\n「張老師，你好。我係靖文爸爸。」<br />\n<br />\n<br />\n「靖文爸爸你好啊，第一次見面，之前都係靖文媽媽黎接佢放學，好少見你。」張老師年紀都有番咁上下。<br />\n<br />\n<br />\n「張老師，請問靖文今日係學校發生咩事啊？」<br />\n<br />\n<br />\n「其實係咁既&hellip;&hellip;」張老師未講完，就有另一把刺耳既女聲打斷左張老師既說話。<br />\n<br />\n<br />\n「啊張生啊嘛？你個仔啊，今日跟住我個仔入廁所啊！仲錫左我個仔一淡啊！」講野既，正係刺耳女聲既主人。<br />\n<br />\n<br />\n文仔鬆開手，冇再攬住我，但就轉左身背向張老師，似乎好想離開咁。<br />\n<br />\n<br />\n我同張老師都留意到，我拖住文仔隻手，彎低腰，同文仔講：<br />\n<br />\n<br />\n「文仔，爸爸要同張老師，仲有你同學仔既媽媽傾下計啊，陣間再一齊番屋企好唔好？」<br />\n<br />\n<br />\n「唔好&hellip;&hellip;」文仔皺曬眉，拖實我隻手，好似真係好想走咁。<br />\n<br />\n<br />\n「文仔，你乖。」我繼續安撫文仔。<br />\n<br />\n<br />\n「張生，佢心虛啊！佢做錯事啊！你唔好幫住佢啦！有d小朋友唔打係唔會認錯咖！佢細細個就入人地廁所，點知大個會點啊！」又係果個女人。<br />\n<br />\n<br />\n「呢位家長，」我企直，繼續講：「我地都未知道事情既真相，你點可以指責我小朋友犯錯？」<br />\n<br />\n<br />\n「張老師見到咖！你個仔啊，已經唔係第一次跟住男同學入廁所啦！你老婆都知咖！」<br />\n<br />\n<br />\n我老婆知？點解我唔知？<br />\n<br />\n<br />\n「不如咁啊&hellip;&hellip;李太、張生，我地叫保姆姨姨帶兩位小朋友去圖書館睇住書先，我地去課室傾？」<br />\n<br />\n<br />\n我望住文仔，文仔依然皺住眉，但冇出聲。我再望一望另一位小朋友，睇落都係bb樣，應該冇事既&hellip;&hellip;<br />\n<br />\n<br />\n「好啊，咁麻煩曬。」<br />\n<br />\n<br />\n「嘖，自己個仔錯仲要懶係野咁。」<br />\n<br />\n<br />\n我苦笑左一下，同文仔講：<br />\n<br />\n<br />\n「文仔去睇書先，爸爸叫媽媽黎接你走，好唔好？」<br />\n<br />\n<br />\n文仔兩隻手好大力咁揸實書包帶，抿實嘴唇，皺住眉咁點頭。<br />\n<br />\n<br />\n我摸左摸文仔個頭，再WhatsApp左老婆叫佢黎接文仔，就跟張老師上左課室。"},{"pid":"2a5c5e075e1446ba0da8f120a4a6bac2e294ea96","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T13:20:09.000Z","msg":"Chapter 1.4<br />\n<br />\n上到課室，我地三個圍圈咁坐左係極唔舒服既bb凳上面。<br />\n<br />\n<br />\n張老師首先講：「多謝兩位家長黎學校，兩位都關心小朋友既成長。我都唔兜圈啦，我直接講啦。張先生，我地都發現到靖文佢好似&hellip;&hellip;比較&hellip;&hellip;嗯，對男孩子&hellip;&hellip;嗯，佢相對於其他男孩子，比較溫柔，比較鍾意同男孩子玩，比較『喜歡』男孩子。」我唔知點解張老師要強調「喜歡」二字。<br />\n<br />\n<br />\n「除此之外，靖文都唔係好鍾意著褲，佢試過好多次係畫畫既時候畫自己著住裙。」張老師繼續講，仲拎左幅畫出黎。畫上面係一個短頭髮既小朋友，著住裙，隔離寫住「林靖文」。<br />\n<br />\n<br />\n「張老師，靖文仲係小朋友，未係好分別到男女間既界線&hellip;&hellip;」我話。<br />\n<br />\n<br />\n「張生，話就唔係咁講啦，你以為細路唔明，其實佢地知咖啦。拿，咪嫌我太直接啊，你個仔啊，睇怕都係gay咖啦，講野陰聲細氣。我個仔話啊，你個仔經常跟住自己，又會無啦啦攬住自己，錫自己一淡！我個仔話唔想同你個仔做朋友啊，又話你個仔好奇怪啊！」果個女人指住幅畫，繼續講：「你睇下，畫都睇得出啦係咪？」<br />\n<br />\n<br />\n張老師嘆左口氣：「李太，浩喬都講左好多野你知。張生，李太所講既，正正係我地一眾老師都擔心既事&hellip;&hellip;可能你會覺得，小朋友未懂事，唔識分。但係，我地大人，有責任要話俾佢地知道男女有分別，男仔同男仔可以做好朋友，但唔可以有太親密既肢體接觸&hellip;&hellip;可能家長係屋企冇講，我地都想靖文係學校學到正確既價值觀&hellip;&hellip;所以，張生，希望你同張太可以傾下，留意多d靖文既行為。」<br />\n<br />\n<br />\n我一路聽，一路諗番起文仔一歲抓周既果幕，同埋果隻眼線筆。<br />\n<br />\n<br />\n「張生，我地浩喬絕對唔會計較呢d野，但我同其他家長都覺得唔可以再俾你小朋友同我地既仔一齊去廁所。你睇下，我地一班家長係WhatsApp group都傾左好多，」個女人show左佢電話俾我睇，原來&hellip;我個仔一直都俾人係背後討論緊，而我老婆，不停道歉，話會教番個仔。「你都見啦，張太次次話教，但到頭黎你個仔都係咁，可能張太唔夠惡啊，張生聽講你教書，你『教』下你個仔啦。」個「教」字拖到好長，我好唔舒服。<br />\n<br />\n<br />\n張老師同李太你一言我一語，講多左大概十分鐘，直到課室出面有工友敲門，話我太太黎左，想等埋我一齊番屋企。<br />\n<br />\n<br />\n「張生，唔係我話啊，你個仔都係要教番好佢啦，如果唔係大個，你自己後悔咋！」<br />\n<br />\n<br />\n「靖文爸爸，我地都係為小朋友好。我地今日傾住咁多先，你再留意下小朋友，我地一齊幫佢啊，好唔好？」<br />\n<br />\n<br />\n無論李太同張老師講咩，我都微笑點頭回應，直到我見到我老婆拖住文仔企左係課室出面，我先開口同兩位講左聲：「咁我走先。」<br />\n<br />\n<br />\n<br />\n文仔，係唔係爸爸教得你唔好，所以你先會咁啊？"},{"pid":"0197d7ac6e66db4ea2aab53d982a67745674f800","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T13:39:39.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"eab8b73d9a111708c31330c23e59257681acb28d","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-18T14:36:16.000Z","msg":"係咪真係好悶<img src=\"/assets/faces/normal/frown.gif\" class=\"hkgmoji\" />"},{"pid":"88296e3f079af7a0cddfdfe03bf177f6c8336be1","tid":404826,"uid":34264,"like":0,"dislike":0,"score":0,"citedBy":0,"replyTime":"2017-09-18T14:44:14.000Z","msg":"<blockquote>係咪真係好悶<img src=\"/assets/faces/normal/frown.gif\" class=\"hkgmoji\" /></blockquote><br />\n睇緊<img src=\"/assets/faces/normal/agree.gif\" class=\"hkgmoji\" />"},{"pid":"c6107de03d09373128a587d6067c9b162731775a","tid":404826,"uid":77363,"like":0,"dislike":0,"score":0,"citedBy":0,"replyTime":"2017-09-18T15:04:32.000Z","msg":"<blockquote>係咪真係好悶<img src=\"/assets/faces/normal/frown.gif\" class=\"hkgmoji\" /></blockquote><br />\n等文!加油"},{"pid":"6563af0f57855515beb8fc785dd4fbc41c20b5fe","tid":404826,"uid":147499,"like":2,"dislike":0,"score":2,"citedBy":0,"replyTime":"2017-09-18T23:27:22.000Z","msg":"Chapter 1.5<br />\n<br />\n<br />\n我由離開課室到番到屋企，都冇出過一句聲。我唔知要點同老婆、文仔講頭先張老師同李太講既野，更加唔知講左之後佢地會有咩反應。我估&hellip;&hellip;我老婆比我更加早發現到呢個問題，但佢選擇唔同我講，我想知點解。<br />\n<br />\n<br />\n食飯既時候，文仔話：<br />\n<br />\n「daddy，張老師係唔係鬧你啊？」<br />\n<br />\n<br />\n「唔係啊， daddy冇做錯，張老師點會鬧我呢？」我夾左舊蕃茄炒蛋落自己碗，冇抬起過頭。<br />\n<br />\n<br />\n「老公，你講過我地食飯既時候，如果要同人講野，要放低筷子，望住對方。你睇下文仔。」<br />\n<br />\n<br />\n我唔耐煩咁放低筷子，望向文仔。<br />\n<br />\n<br />\n我見到文仔一手緊握匙羹，一手緊握拳頭，依然係皺住眉咁望實我。同下晝唔同既係，佢對眼好紅。<br />\n<br />\n<br />\n「daddy，咁&hellip;&hellip;咁係咪我&hellip;我&hellip;&hellip;張&hellip;老師&hellip;&hellip;你啊？」佢開始大喊，野都講唔到。<br />\n<br />\n<br />\n「文仔唔好喊，抹下眼淚先，daddy同mami都想聽你講野。」老婆一邊幫文仔抹眼淚，一邊用口型話：「你做咩啊？」<br />\n<br />\n<br />\n我&hellip;&hellip;係囉，我做咩啊？<br />\n<br />\n「我都唔知&hellip;&hellip;」我細細聲同自己講。「文仔，爸爸冇俾張老師鬧啊，張老師同爸爸係傾下計，睇下學校有冇人蝦你。」我是但講左d野。<br />\n<br />\n<br />\n「係啊文仔。」老婆繼續摸住文仔個頭。<br />\n<br />\n<br />\n文仔繼續喊，每一滴眼淚都好大，逐滴逐滴劃過文仔喊到紅曬既面豬，沿住塊面留落下巴，最後滴濕左佢件衫，濕既範圍越黎越大。<br />\n<br />\n<br />\n無論我地點安慰，文仔都繼續喊。直到佢喊到攰，慢慢停低，我地先再繼續問佢。<br />\n<br />\n<br />\n原來，文仔真係好「鍾意」班入面既浩喬，文仔自己都講唔到點解，但佢話佢都鍾意同女仔玩，唯獨浩喬，佢係想將來大個之後想同佢結婚。<br />\n<br />\n<br />\n我同老婆開始意識到，可能張老師既觀察唔係冇道理既。<br />\n<br />\n<br />\n所以我地決定，要開始「教」番好佢。"},{"pid":"7445079a9862b5f2fb1f0340874546d0fa005a8a","tid":404826,"uid":77363,"like":1,"dislike":0,"score":1,"citedBy":0,"replyTime":"2017-09-19T13:01:26.000Z","msg":"幾好睇<img src=\"/assets/faces/normal/good.gif\" class=\"hkgmoji\" />"},{"pid":"5d8e1affebf31bf6de65ac9c8a53defde277a87a","tid":404826,"uid":147499,"like":1,"dislike":0,"score":1,"citedBy":0,"replyTime":"2017-09-20T11:54:49.000Z","msg":"Chapter 2.1<br />\n<br />\n<br />\n我叫吳詠妍，早幾年生左小朋友&mdash;&mdash;文仔。我依家係個全職家庭主婦。<br />\n<br />\n<br />\n點解話係依家？嗯，其實係我由大肚開始，我就辭左職，打算安心養胎。後來文仔開始大，我同老公傾過，唔想文仔俾工人姐姐湊，所以由我黎照顧。其實我都知道差我一份人工會差好遠啊&hellip;&hellip;但係，冇辦法啦，我見隔離屋個小朋友俾工人照顧到成個少爺咁，又唔識主動同人打招呼，都係自己教啦。<br />\n<br />\n<br />\n好彩文仔好易教，而且好聽話，又唔揀飲擇食，笑容又sweet，一日都俾佢對眼電暈幾次，哈哈。不過唔知文仔點解係開眼訓覺，即係呢，佢訓既時候對眼係合唔埋咖，我成日俾佢嚇親，以為佢望住我。但係我聽朋友講，如果bb係開眼訓，咁佢大個會好容易失眠。希望唔會啦。<br />\n<br />\n<br />\n今日係文仔升幼稚園既第一日，我一早起身，煮好早餐，就叫文仔起身、同佢著校服。<br />\n<br />\n<br />\n點知我一行番房，就見到文仔已經醒左，坐左係床邊發呆。嗚啊，我個仔真係最可愛既小朋友啊。我走埋去錫左佢額頭一淡，文仔矇住眼、「hea hea 」咁笑左兩聲，話：<br />\n<br />\n<br />\n「mami，mami」<br />\n<br />\n<br />\n嗚啊。<br />\n<br />\n<br />\n「文仔，早晨啊，今日你要讀幼稚園啦，大個仔啦。」<br />\n<br />\n<br />\n「hea hea hea( &acute;&forall;｀)」<br />\n<br />\n<br />\n嗚嗚嗚啊！！！點解呢個bb咁可愛咖！！！！！<br />\n<br />\n<br />\n「仲笑，我地要番學啊。黎，換校服！」我一手抱起文仔，稱佢落地，點知個傻豬竟然跌坐係地上，繼續傻笑。「傻豬，你再唔換衫，媽媽就唔帶你番學啦。」<br />\n<br />\n<br />\n「我起身啦，我醒左啦！」文仔一邊打喊露，一邊企起身，然後話：「mami，我套校服呢？」<br />\n<br />\n<br />\n我指住衣櫃門前個衣架，「掛好左啦。你想自己換定媽媽幫你換啊？」<br />\n<br />\n<br />\n「自己～」<br />\n<br />\n<br />\n「好啦，咁你自己換啦，mami去準備早餐。」<br />\n<br />\n<br />\n呢個仔真係100分。<br />\n<br />\n<br />\n「mami，點解校服有蝴蝶結既？」<br />\n<br />\n<br />\n「唔係啊，係bow tie，唔係蝴蝶結啊。」<br />\n<br />\n<br />\n「但係佢好似蝴蝶結啊。」<br />\n<br />\n<br />\n「文仔，蝴蝶結係女仔戴咖，男仔要打tie咖。」<br />\n<br />\n<br />\n「點解啊？」<br />\n<br />\n<br />\n「打tie先似番個男仔嘛。」<br />\n<br />\n<br />\n「點解打tie就似男仔啊？男仔唔可以有蝴蝶結咖？」<br />\n<br />\n<br />\n「又唔係&hellip;&hellip;但女孩子先會綁蝴蝶結咖。」<br />\n<br />\n<br />\n「喔&hellip;&hellip;」"},{"pid":"2eb0cf8e529f0dc7429c697b76b3cb85438ba33b","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-20T11:55:39.000Z","msg":"<blockquote>幾好睇<img src=\"/assets/faces/normal/good.gif\" class=\"hkgmoji\" /></blockquote><br />\n<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><br />\n多謝你<br />\n<br />\n自知題材唔吸引<br />\n寫法都唔吸引"},{"pid":"6f8aeefca3b61ca615567d86b20a57745c153d93","tid":404826,"uid":47311,"like":0,"dislike":0,"score":0,"citedBy":0,"replyTime":"2017-09-20T12:07:13.000Z","msg":"睇緊，預計講到幾時<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"0ed8b0d626dfa25ffdd44b2f640c9c1784638d4b","tid":404826,"uid":117894,"like":0,"dislike":0,"score":0,"citedBy":0,"replyTime":"2017-09-20T12:16:35.000Z","msg":"幾好睇，留個明先<img src=\"/assets/faces/normal/bye.gif\" class=\"hkgmoji\" />"},{"pid":"bf0be5616d0fe1ca6a5410f66bcce16402959120","tid":404826,"uid":66252,"like":0,"dislike":0,"score":0,"citedBy":0,"replyTime":"2017-09-20T12:24:50.000Z","msg":"幾有趣 留名支持<img src=\"/assets/faces/normal/agree.gif\" class=\"hkgmoji\" />"},{"pid":"fc9c79edf3bed219fcbe428c76d0acd884a01867","tid":404826,"uid":147499,"like":1,"dislike":0,"score":1,"citedBy":0,"replyTime":"2017-09-20T13:16:30.000Z","msg":"<blockquote>睇緊，預計講到幾時<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /></blockquote><br />\n<br />\n超長故😂<br />\n 因為係真人改編"},{"pid":"41db198ba832d42df0d7ba441b103bfc77185087","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-20T13:31:10.000Z","msg":"<blockquote>幾好睇，留個明先<img src=\"/assets/faces/normal/bye.gif\" class=\"hkgmoji\" /></blockquote><br />\n多謝你<img src=\"/assets/faces/normal/cry.gif\" class=\"hkgmoji\" />"},{"pid":"910f8c583489b088dd2922a23e4aca217285f3ff","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-20T13:31:22.000Z","msg":"<blockquote>幾有趣 留名支持<img src=\"/assets/faces/normal/agree.gif\" class=\"hkgmoji\" /></blockquote><br />\n謝謝<img src=\"/assets/faces/normal/cry.gif\" class=\"hkgmoji\" />"},{"pid":"044713396911e16578e14b9470b9f901cef023ee","tid":404826,"uid":147499,"like":2,"dislike":0,"score":2,"citedBy":0,"replyTime":"2017-09-20T14:40:55.000Z","msg":"Chapter 2.2<br />\n<br />\n<br />\n送左文仔入幼稚園之後，我同幾個N班已經識既家長去左附近既快餐店傾下計。<br />\n<br />\n<br />\n「林太，你就好啦，唔洗返工，有老公養，文仔又乖。」呢個短髮大眼既係陳太，大女剛剛升小二，細女先K1。「邊似我屋企兩個公主，又爭玩具，又搶裙著。」<br />\n<br />\n<br />\n「唔係啊，Nicole同Natalie都好乖啊，又學琴又學跳舞，聽講你好似仲會幫佢地報隔離屋苑果間，咩有個澳洲老師教英文既English Center？我個仔啊，成日都玩ipad，冇就發脾氣！」至於呢個化曬濃妝、gel埋指甲既女士，就係黎太，不過佢唔俾人咁叫佢，佢話自己叫「Ariana」，不過好多時候我都口快快叫左佢做黎太，文仔又會叫佢做黎姨姨。<br />\n<br />\n<br />\n「但黎&hellip;&hellip;Ariana你個仔Jayden都乖啊，咁細個就識用高科技野。」我都唔知自己講緊乜。<br />\n<br />\n<br />\n作為一個絲打，我完全明白呢種港女老母教出黎既仔會有幾港孩，絕對係果種係地鐵發脾氣啊，冇ipad就周圍鳩叫既細路。不過，係咁咖啦，要塞住佢地把口，就唯有用ipad。等到大個專注力失調，盞整蠱自己。<br />\n<br />\n<br />\n講到咁上下，唔知邊個提議話開個WhatsApp group， add曬同班既家長入去，可以順便交流下。<br />\n<br />\n<br />\n如是者，我俾陳太add左入個group，唔講以為自己入左baby condom，日日都睇到好多人地個仔人地個女著住奇奇怪怪服飾係度擺d奇奇怪怪既姿勢。最古怪既係，Ariana個仔竟然去左學俄文，真係癡撚線。所以我通常都唔係好出聲，直到有一日，我見到自己個仔成為討論既主角。"},{"pid":"6b15247e3028fcaef4f36e9d417a1371e156c02a","tid":404826,"uid":37299,"like":0,"dislike":0,"score":0,"citedBy":0,"replyTime":"2017-09-20T14:45:11.000Z","msg":"特登login留名 對個題材好有興趣<img src=\"/assets/faces/normal/agree.gif\" class=\"hkgmoji\" />"},{"pid":"434ba693ad0c9181a1a8581816bd3e08a7395aa8","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-20T14:58:12.000Z","msg":"<blockquote>特登login留名 對個題材好有興趣<img src=\"/assets/faces/normal/agree.gif\" class=\"hkgmoji\" /></blockquote><br />\n<img src=\"/assets/faces/lomoji/23.png\" class=\"hkgmoji\" /><br />\n謝謝你"},{"pid":"53055f4ffa3028ac7a86ca76c4d7da69297ce9b6","tid":404826,"uid":91322,"like":0,"dislike":0,"score":0,"citedBy":0,"replyTime":"2017-09-20T15:02:21.000Z","msg":"<img src=\"/assets/faces/normal/adore.gif\" class=\"hkgmoji\" /> 幾好睇 加油寫落去<img src=\"/assets/faces/normal/good.gif\" class=\"hkgmoji\" />"},{"pid":"e4607a011542b216176465aa8310014f4f1432d3","tid":404826,"uid":147499,"like":6,"dislike":0,"score":6,"citedBy":0,"replyTime":"2017-09-20T15:12:16.000Z","msg":"<a href=\"http://hkm.appledaily.com/detail.php?guid=57214206&amp;category_guid=10829392&amp;category=instant&amp;issue=20170917\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D57214206%26category_guid%3D10829392%26category%3Dinstant%26issue%3D20170917&d=4ZXabHcFZBev3dktCAp0NJUWI6eGpREPWAa3TRi9Bo4%3D&h=95ce099b\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D57214206%26category_guid%3D10829392%26category%3Dinstant%26issue%3D20170917&h=896ba289\" target=\"_blank\">http://hkm.appledaily.com/detail.php?guid=57214206&amp;category_guid=10829392&amp;category=instant&amp;issue=20170917</a><br />\n<br />\n會寫呢個故事，係因為呢篇報導<br />\n係報導出街之前，已經係Facebook見到<br />\n後來friend搭friend咁睇到關於佢既事<br />\n我唔肯定落筆寫呢個由真人改編既故事會有咩影響<br />\n<br />\n其實我都冇諗過會寫幾耐，寫幾長<br />\n更加冇諗過個結局係點&hellip;&hellip;<br />\n但我諗，如果可以令更多人知道「性別認同障礙」，就好啦"},{"pid":"72f30e2524826fa489de71c5e31997ae8ca4246d","tid":404826,"uid":16880,"like":0,"dislike":0,"score":0,"citedBy":0,"replyTime":"2017-09-20T15:12:45.000Z","msg":"點解爸爸變左張生 <img src=\"/assets/faces/normal/shocking.gif\" class=\"hkgmoji\" />"},{"pid":"5157ed3b791ecdaf8541618f109ed403c05c2bfe","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-20T15:16:50.000Z","msg":"<blockquote>Chapter 1.4<br />\n<br />\n上到課室，我地三個圍圈咁坐左係極唔舒服既bb凳上面。<br />\n<br />\n<br />\n張老師首先講：「多謝兩位家長黎學校，兩位都關心小朋友既成長。我都唔兜圈啦，我直接講啦。張先生，我地都發現到靖文佢好似&hellip;&hellip;比較&hellip;&hellip;嗯，對男孩子&hellip;&hellip;嗯，佢相對於其他男孩子，比較溫柔，比較鍾意同男孩子玩，比較『喜歡』男孩子。」我唔知點解張老師要強調「喜歡」二字。<br />\n<br />\n<br />\n「除此之外，靖文都唔係好鍾意著褲，佢試過好多次係畫畫既時候畫自己著住裙。」張老師繼續講，仲拎左幅畫出黎。畫上面係一個短頭髮既小朋友，著住裙，隔離寫住「林靖文」。<br />\n<br />\n<br />\n「張老師，靖文仲係小朋友，未係好分別到男女間既界線&hellip;&hellip;」我話。<br />\n<br />\n<br />\n「張生，話就唔係咁講啦，你以為細路唔明，其實佢地知咖啦。拿，咪嫌我太直接啊，你個仔啊，睇怕都係gay咖啦，講野陰聲細氣。我個仔話啊，你個仔經常跟住自己，又會無啦啦攬住自己，錫自己一淡！我個仔話唔想同你個仔做朋友啊，又話你個仔好奇怪啊！」果個女人指住幅畫，繼續講：「你睇下，畫都睇得出啦係咪？」<br />\n<br />\n<br />\n張老師嘆左口氣：「李太，浩喬都講左好多野你知。張生，李太所講既，正正係我地一眾老師都擔心既事&hellip;&hellip;可能你會覺得，小朋友未懂事，唔識分。但係，我地大人，有責任要話俾佢地知道男女有分別，男仔同男仔可以做好朋友，但唔可以有太親密既肢體接觸&hellip;&hellip;可能家長係屋企冇講，我地都想靖文係學校學到正確既價值觀&hellip;&hellip;所以，張生，希望你同張太可以傾下，留意多d靖文既行為。」<br />\n<br />\n<br />\n我一路聽，一路諗番起文仔一歲抓周既果幕，同埋果隻眼線筆。<br />\n<br />\n<br />\n「<span style=\"color: red;\">林</span>生，我地浩喬絕對唔會計較呢d野，但我同其他家長都覺得唔可以再俾你小朋友同我地既仔一齊去廁所。你睇下，我地一班家長係WhatsApp group都傾左好多，」個女人show左佢電話俾我睇，原來&hellip;我個仔一直都俾人係背後討論緊，而我老婆，不停道歉，話會教番個仔。「你都見啦，張太次次話教，但到頭黎你個仔都係咁，可能張太唔夠惡啊，張生聽講你教書，你『教』下你個仔啦。」個「教」字拖到好長，我好唔舒服。<br />\n<br />\n<br />\n張老師同李太你一言我一語，講多左大概十分鐘，直到課室出面有工友敲門，話我太太黎左，想等埋我一齊番屋企。<br />\n<br />\n<br />\n「<span style=\"color: red;\">林</span>生，唔係我話啊，你個仔都係要教番好佢啦，如果唔係大個，你自己後悔咋！」<br />\n<br />\n<br />\n「靖文爸爸，我地都係為小朋友好。我地今日傾住咁多先，你再留意下小朋友，我地一齊幫佢啊，好唔好？」<br />\n<br />\n<br />\n無論李太同張老師講咩，我都微笑點頭回應，直到我見到我老婆拖住文仔企左係課室出面，我先開口同兩位講左聲：「咁我走先。」<br />\n<br />\n<br />\n<br />\n文仔，係唔係爸爸教得你唔好，所以你先會咁啊？</blockquote>"},{"pid":"c337db081d1209d6102daaa05d6302a6084793c3","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-20T15:17:14.000Z","msg":"<blockquote>點解爸爸變左張生 <img src=\"/assets/faces/normal/shocking.gif\" class=\"hkgmoji\" /></blockquote><br />\n<img src=\"/assets/faces/normal/shocking.gif\" class=\"hkgmoji\" /><br />\n原來我先係要驗眼"},{"pid":"9bb82a51e96220c087c3ffca2178b73121b600db","tid":404826,"uid":90802,"like":1,"dislike":0,"score":1,"citedBy":0,"replyTime":"2017-09-21T09:15:42.000Z","msg":"加油 呢類題材好新鮮 希望可以化解到大眾既誤解"},{"pid":"43aa3e8f6e33624d4fcdbea12cd3e93d5d456f58","tid":404826,"uid":77363,"like":0,"dislike":0,"score":0,"citedBy":0,"replyTime":"2017-09-21T09:33:17.000Z","msg":"題材夠特別～好想知點解女主角唔同老公講個仔既事"},{"pid":"13add874da6cf97b1ce5f0bb0187055988119e53","tid":404826,"uid":35301,"like":0,"dislike":0,"score":0,"citedBy":0,"replyTime":"2017-09-21T16:44:29.000Z","msg":"1995年出世 家下5歲 姐係2000年<br />\n沙士都未到.....<br />\n個時未有whatsapp呀<img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" /> <br />\n<br />\n<br />\nbtw 推 <img src=\"/assets/faces/normal/smile.gif\" class=\"hkgmoji\" />"},{"pid":"7f0a92e8432475474b6e45631efc92cd0980e297","tid":404826,"uid":16880,"like":0,"dislike":0,"score":0,"citedBy":0,"replyTime":"2017-09-21T18:42:11.000Z","msg":"好睇 繼續努力<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"6ea19c5a23f3663c91346533bc8899575fc3c70e","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-21T23:14:03.000Z","msg":"<blockquote>1995年出世 家下5歲 姐係2000年<br />\n沙士都未到.....<br />\n個時未有whatsapp呀<img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" /> <br />\n<br />\n<br />\nbtw 推 <img src=\"/assets/faces/normal/smile.gif\" class=\"hkgmoji\" /></blockquote><br />\n<br />\n自隊一打<img src=\"/assets/faces/normal/clown.gif\" class=\"hkgmoji\" /><br />\n你當果陣有啦如果唔係講唔到落去<img src=\"/assets/faces/normal/frown.gif\" class=\"hkgmoji\" />"},{"pid":"1ee7c3f62103a97c4bf46bb907eb25d9573082d4","tid":404826,"uid":32786,"like":0,"dislike":0,"score":0,"citedBy":0,"replyTime":"2017-09-21T23:47:40.000Z","msg":"好文一推留名"},{"pid":"7c4ccc12360155214ee8e10b6f4ff7dbb234e359","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-21T23:48:52.000Z","msg":"<blockquote>加油 呢類題材好新鮮 希望可以化解到大眾既誤解</blockquote><br />\n<br />\n新鮮歸新鮮<br />\n開始難寫"},{"pid":"b27af3f5f196b4f36e67f5bed2c524b52dc1ff66","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-21T23:49:19.000Z","msg":"<blockquote>題材夠特別～好想知點解女主角唔同老公講個仔既事</blockquote><br />\n<br />\n<img src=\"/assets/faces/normal/smile.gif\" class=\"hkgmoji\" /><br />\n希望今日有時間打<br />\n番工好忙"},{"pid":"aef2cc5e86a28ec024ffc3db60f834c20462ddac","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-21T23:49:30.000Z","msg":"<blockquote>好睇 繼續努力<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /></blockquote><br />\n射射<img src=\"/assets/faces/normal/kiss.gif\" class=\"hkgmoji\" />"},{"pid":"1fdd17a0ced48be3d63456cee737ed434aa7596a","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-21T23:49:40.000Z","msg":"<blockquote>好文一推留名</blockquote><br />\n<img src=\"/assets/faces/normal/kiss.gif\" class=\"hkgmoji\" /><img src=\"/assets/faces/normal/kiss.gif\" class=\"hkgmoji\" /><img src=\"/assets/faces/normal/kiss.gif\" class=\"hkgmoji\" />"},{"pid":"2896a02f474f93da636afbc45e9f0449a45646ce","tid":404826,"uid":139224,"like":0,"dislike":0,"score":0,"citedBy":0,"replyTime":"2017-09-22T00:00:21.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"951fcff78b9f96cbb5fa87a72df36bf80c51133e","tid":404826,"uid":42180,"like":0,"dislike":0,"score":0,"citedBy":0,"replyTime":"2017-09-22T00:15:56.000Z","msg":"<blockquote><a href=\"http://hkm.appledaily.com/detail.php?guid=57214206&amp;category_guid=10829392&amp;category=instant&amp;issue=20170917\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D57214206%26category_guid%3D10829392%26category%3Dinstant%26issue%3D20170917&d=4ZXabHcFZBev3dktCAp0NJUWI6eGpREPWAa3TRi9Bo4%3D&h=95ce099b\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D57214206%26category_guid%3D10829392%26category%3Dinstant%26issue%3D20170917&h=896ba289\" target=\"_blank\">http://hkm.appledaily.com/detail.php?guid=57214206&amp;category_guid=10829392&amp;category=instant&amp;issue=20170917</a><br />\n<br />\n會寫呢個故事，係因為呢篇報導<br />\n係報導出街之前，已經係Facebook見到<br />\n後來friend搭friend咁睇到關於佢既事<br />\n我唔肯定落筆寫呢個由真人改編既故事會有咩影響<br />\n<br />\n其實我都冇諗過會寫幾耐，寫幾長<br />\n更加冇諗過個結局係點&hellip;&hellip;<br />\n但我諗，如果可以令更多人知道「性別認同障礙」，就好啦</blockquote><br />\n<img src=\"/assets/faces/normal/cry.gif\" class=\"hkgmoji\" />自己劇透自己？"},{"pid":"d39b88276637a884e0ee116ae7395a869e5a49bc","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-22T00:17:50.000Z","msg":"<blockquote><blockquote><a href=\"http://hkm.appledaily.com/detail.php?guid=57214206&amp;category_guid=10829392&amp;category=instant&amp;issue=20170917\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D57214206%26category_guid%3D10829392%26category%3Dinstant%26issue%3D20170917&d=4ZXabHcFZBev3dktCAp0NJUWI6eGpREPWAa3TRi9Bo4%3D&h=95ce099b\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D57214206%26category_guid%3D10829392%26category%3Dinstant%26issue%3D20170917&h=896ba289\" target=\"_blank\">http://hkm.appledaily.com/detail.php?guid=57214206&amp;category_guid=10829392&amp;category=instant&amp;issue=20170917</a><br />\n<br />\n會寫呢個故事，係因為呢篇報導<br />\n係報導出街之前，已經係Facebook見到<br />\n後來friend搭friend咁睇到關於佢既事<br />\n我唔肯定落筆寫呢個由真人改編既故事會有咩影響<br />\n<br />\n其實我都冇諗過會寫幾耐，寫幾長<br />\n更加冇諗過個結局係點&hellip;&hellip;<br />\n但我諗，如果可以令更多人知道「性別認同障礙」，就好啦</blockquote><br />\n<img src=\"/assets/faces/normal/cry.gif\" class=\"hkgmoji\" />自己劇透自己？</blockquote><br />\n唔緊要<br />\n故事個結局係點，我都未知<img src=\"/assets/faces/normal/angel.gif\" class=\"hkgmoji\" />"},{"pid":"720a906aaeecae54c24479dc7f7a448ecea77abc","tid":404826,"uid":135265,"like":0,"dislike":0,"score":0,"citedBy":0,"replyTime":"2017-09-22T00:30:45.000Z","msg":"呢個題材好有趣<img src=\"/assets/faces/normal/good.gif\" class=\"hkgmoji\" />"},{"pid":"079a2b4de95a1b2f811bc4083962d97ad6e3d38c","tid":404826,"uid":61631,"like":0,"dislike":0,"score":0,"citedBy":0,"replyTime":"2017-09-22T00:34:15.000Z","msg":"呢度要吸引讀者 要標題吸引 同埋第一篇要好快有重點吸引人睇落去<img src=\"/assets/faces/normal/sosad.gif\" class=\"hkgmoji\" />"},{"pid":"ccd0c4ee075d816620b88fbce94f53cd7ed1b382","tid":404826,"uid":90802,"like":0,"dislike":0,"score":0,"citedBy":0,"replyTime":"2017-09-22T01:39:23.000Z","msg":"<blockquote><blockquote>加油 呢類題材好新鮮 希望可以化解到大眾既誤解</blockquote><br />\n<br />\n新鮮歸新鮮<br />\n開始難寫</blockquote><br />\n有咁多巴絲撐你 慢慢寫啦<img src=\"/assets/faces/lomoji/09.png\" class=\"hkgmoji\" />"},{"pid":"077347fd109a7ab8f3fd72cfe02d30e7b44c08ec","tid":404826,"uid":58670,"like":0,"dislike":0,"score":0,"citedBy":0,"replyTime":"2017-09-22T01:43:49.000Z","msg":"連登無咩呢d題材，繼續寫唔好爛尾呀<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"f918e765d7d7d2c503c28960d40100ff2ce0501d","tid":404826,"uid":123151,"like":0,"dislike":0,"score":0,"citedBy":0,"replyTime":"2017-09-22T02:17:45.000Z","msg":"好吸引<img src=\"/assets/faces/normal/good.gif\" class=\"hkgmoji\" />加油<br />\n追到大結局<img src=\"/assets/faces/normal/agree.gif\" class=\"hkgmoji\" />"},{"pid":"3fd099ce369b1057125720a479aabfb4212a5a60","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-22T03:07:28.000Z","msg":"<blockquote>呢度要吸引讀者 要標題吸引 同埋第一篇要好快有重點吸引人睇落去<img src=\"/assets/faces/normal/sosad.gif\" class=\"hkgmoji\" /></blockquote><br />\n<br />\n<br />\n睇左咁耐故，大多數都係超現實/愛情<br />\n加上正如你所言，的確係一黎就有重點，吸引人<br />\n<br />\n但我想試下唔咁做<br />\n<img src=\"/assets/faces/normal/smile.gif\" class=\"hkgmoji\" />"},{"pid":"9476d9f055cc5df2f1a2f97d1c8e6412814777e0","tid":404826,"uid":147499,"like":1,"dislike":0,"score":1,"citedBy":0,"replyTime":"2017-09-22T03:08:49.000Z","msg":"多謝各位支持<img src=\"/assets/faces/lomoji/05.png\" class=\"hkgmoji\" /><br />\n<br />\n我第一次係網上寫故<br />\n想寫得細緻d<br />\n<br />\n其實係玩自己<img src=\"/assets/faces/fs/pokemon_1.gif\" class=\"hkgmoji\" />"},{"pid":"5ba657765ee295817254a1a284b291f49c92632c","tid":404826,"uid":133123,"like":0,"dislike":0,"score":0,"citedBy":0,"replyTime":"2017-09-22T03:30:01.000Z","msg":"Lm"},{"pid":"3ff52b89f62991be48ab263973a2c642b4729b1e","tid":404826,"uid":82961,"like":0,"dislike":0,"score":0,"citedBy":0,"replyTime":"2017-09-22T04:02:33.000Z","msg":"lm btw真人真事既話係咪要sad ending完<img src=\"/assets/faces/lomoji/23.png\" class=\"hkgmoji\" />"},{"pid":"ad3c033987455989ced0d8e6f944db089be99da4","tid":404826,"uid":58670,"like":0,"dislike":0,"score":0,"citedBy":0,"replyTime":"2017-09-22T04:23:49.000Z","msg":"係唔係有bug，2000年好似冇Whatsapp... <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"3d963a2fe9b5507ac70c18ffda4d9040b89d94c7","tid":404826,"uid":58670,"like":0,"dislike":0,"score":0,"citedBy":0,"replyTime":"2017-09-22T04:26:12.000Z","msg":"<blockquote>係唔係有bug，2000年好似冇Whatsapp... <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /></blockquote><br />\n<br />\n原來有巴打提咗，咁當冇野發生啦 <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"afa44506df72b191e8fc594c7ba8f8a21fdb2444","tid":404826,"uid":123490,"like":0,"dislike":0,"score":0,"citedBy":0,"replyTime":"2017-09-22T04:30:28.000Z","msg":"好睇呀"},{"pid":"98d5b774c7a8e5b7f46512997e77fb0504a8a318","tid":404826,"uid":35301,"like":0,"dislike":0,"score":0,"citedBy":0,"replyTime":"2017-09-22T05:12:50.000Z","msg":"<blockquote><blockquote>係唔係有bug，2000年好似冇Whatsapp... <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /></blockquote><br />\n<br />\n原來有巴打提咗，咁當冇野發生啦 <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /></blockquote><br />\nbug: 睇我唔到 睇我唔到"},{"pid":"8ad7896caa0b4efb56b5a9476ebb65585a4b8a5c","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-22T11:01:52.000Z","msg":"Chapter 2.2<br />\n<br />\n<br />\n送左文仔入幼稚園之後，我同幾個N班已經識既家長去左附近既快餐店傾下計。<br />\n<br />\n<br />\n「林太，你就好啦，唔洗返工，有老公養，文仔又乖。」呢個短髮大眼既係陳太，大女剛剛升小二，細女先K1。「邊似我屋企兩個公主，又爭玩具，又搶裙著。」<br />\n<br />\n<br />\n「唔係啊，Nicole同Natalie都好乖啊，又學琴又學跳舞，聽講你好似仲會幫佢地報隔離屋苑果間，咩有個澳洲老師教英文既English Center？我個仔啊，成日都玩gameboy，冇就發脾氣！」至於呢個化曬濃妝、gel埋指甲既女士，就係黎太，不過佢唔俾人咁叫佢，佢話自己叫「Ariana」，不過好多時候我都口快快叫左佢做黎太，文仔又會叫佢做黎姨姨。<br />\n<br />\n<br />\n「但黎&hellip;&hellip;Ariana你個仔Jayden都乖啊，咁細個就識用高科技野。」我都唔知自己講緊乜。<br />\n<br />\n<br />\n呢一刻，我突然預視到呢種老母教出黎既仔會有幾嚴重既少爺脾氣，絕對係果種係街度發脾氣啊，冇gameboy就周圍鳩叫既細路。不過，係咁咖啦，要塞住佢地把口，就唯有用Gameboy。等到大個專注力失調，盞整蠱自己。<br />\n<br />\n<br />\n講到咁上下，唔知邊個提議話開個網上聊天室， 仲將條link send曬同班既家長，話可以順便交流下。<br />\n<br />\n<br />\n如是者，我入個聊天室，日日都睇到好多人地個仔人地個女著住奇奇怪怪服飾係度擺d奇奇怪怪既姿勢。最古怪既係，Ariana個仔竟然去左學俄文，真係癡撚線。所以我通常都唔係好出聲，直到有一日，我見到自己個仔成為討論既主角。"},{"pid":"56b58e93c9ca8987aa643bb0757d1c1ab02bb6a5","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-22T11:02:40.000Z","msg":"因為有bug，所以改左dd重post<br />\n依家打文<img src=\"/assets/faces/normal/smile.gif\" class=\"hkgmoji\" />"},{"pid":"5a35bd4f78b1469270cd2337660fe7f95f8eaf03","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-22T11:45:08.000Z","msg":"<blockquote>因為有bug，所以改左dd重post<br />\n依家打文<img src=\"/assets/faces/normal/smile.gif\" class=\"hkgmoji\" /></blockquote><br />\n另外呢&hellip;&hellip;前面都有改dd<br />\nipad轉gameboy<br />\nWhatsApp轉SMS<br />\nWhatsApp group轉網上聊天室<br />\n<br />\n<img src=\"/assets/faces/normal/cry.gif\" class=\"hkgmoji\" />多謝眼利巴絲"},{"pid":"5fb06b94a02dbeaa89da0c30c4a6c0ae39c44be4","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-22T11:45:29.000Z","msg":"Chapter 2.3<br />\n<br />\n<br />\n呢日，我如常咁接文仔番屋企，但文仔一路上都有d唔妥。<br />\n<br />\n<br />\n由幼稚園行番屋企，會穿過一個小商場同一條人行隧道。平時文仔一定會好興奮咁講幼稚園既事，講下今日食左咩茶點，學左寫咩字，又會講下同學仔既趣事。但今日，佢一行出幼稚園門口，就即刻講：<br />\n<br />\n<br />\n「唉呀mami&hellip;&hellip;我俾人告啊&hellip;&hellip;」<br />\n<br />\n<br />\n「下？邊個告你啊？」<br />\n<br />\n<br />\n「Jayden啊，佢告俾張老師知，話我畫既畫好奇怪啊&hellip;&hellip;」<br />\n<br />\n<br />\n「奇怪？係唔係你畫左矇豬豬怪怪，冇人知道係咩啊？」矇豬豬怪怪係文仔床頭既豬仔公仔，老公周不時會話文仔係豬包仔，矇豬豬怪怪就係文仔既朋友。<br />\n<br />\n<br />\n「唔係啊，我地今日用水筆啊，唔係永油粉彩。咁張老師教啦，我地要呢，要咁揸筆，要咁放手，要咁樣畫&hellip;&hellip;」文仔成日話張老師咩都識，畫咩都好靚，所以好鍾意張老師。「跟住呢，我就好似老師咁畫。畫左個圓形之後，就油顏色&hellip;&hellip;啊，張老師有派番畫俾我地咖！我放左係水樽果度， mami，我俾你睇啊。」文仔講完，就放低書包，拎畫俾我睇。<br />\n<br />\n<br />\n呢個時候，我地正好行到入小商場，而文仔都已經遞左幅畫俾我，上面係一個圓形，一個三角形，仲有一個水滴形。<br />\n<br />\n<br />\n「咦？好靚wor！」<br />\n<br />\n<br />\n「我都覺得好靚啊，但係Jayden一見到，就笑我&hellip;&hellip;話我d水係橙色，話我d圓形係粉紅色&hellip;&hellip;」文仔講到後來，開始扁嘴。「但明明好靚&hellip;」<br />\n<br />\n<br />\n「文仔，媽媽都覺得你畫得好靚啊。咁張老師呢？佢點講啊？」<br />\n<br />\n<br />\n「佢話，好少男孩子會用粉紅色黎油顏色&hellip;&hellip;佢又話，水係藍色既，圓形用黃色的會靚d。」文仔拎番張畫，將佢捲番好，繼續講：「mami，點解Jayden笑我唔用藍色同綠色，又笑我係女孩子&hellip;&hellip;」<br />\n<br />\n<br />\n「張老師聽唔聽到Jayden咁講啊？」<br />\n<br />\n<br />\n「唔知道啊，不過張老師叫左Jayden出去，跟住Jayden就冇再笑我啦。」<br />\n<br />\n<br />\n「原來係咁&hellip;&hellip;乜文仔你鍾意粉紅色？」<br />\n<br />\n<br />\n「我好多顏色都鍾意啊，紫色啦紅色啦，都鍾意！」<br />\n<br />\n<br />\n「文仔啊，其實呢，顏色係冇分男孩子定女孩子咖。你睇下，mami今日著左咩顏色既衣服？」<br />\n<br />\n<br />\n「藍色&hellip;&hellip;」<br />\n<br />\n<br />\n「係囉，唔通mami又係男孩子？Daddy 都有條粉紅色tie，唔通daddy係女孩子？」<br />\n<br />\n<br />\n「哈哈哈，係喎，唔通我要叫mami做daddy咩！」<br />\n<br />\n<br />\n文仔開心番就好啦，我地都已經番到屋企。文仔最鍾意係拎個小水盆，係浴缸度放張凳仔，然後一路沖涼一路玩水，仲會拎埋d Tom and Jerry杯碗碟入去倒下水。因為咁，文仔通常一沖就沖成個鐘，我就會用呢段時間準備下晚餐，上下網。<br />\n<br />\n<br />\n當我煲落湯，打開聊天室，我見到Ariana個留言：「林靖文係二五仔，搞到我Jayden俾人鬧」。我好奇怪，所以繼續睇佢講咩&hellip;&hellip;<br />\n<br />\n<br />\n原來，就係文仔今日所講既事：Jayden笑文仔。"},{"pid":"08464725f57ca0244e3683a2483f4f0c36da6bc6","tid":404826,"uid":90802,"like":0,"dislike":0,"score":0,"citedBy":0,"replyTime":"2017-09-23T07:29:45.000Z","msg":"Ariana幾時連埋個件打靶仔死<img src=\"/assets/faces/normal/angry.gif\" class=\"hkgmoji\" />"},{"pid":"44c91b11d449c54cd739948e15c9259d1e44f23c","tid":404826,"uid":33414,"like":0,"dislike":0,"score":0,"citedBy":0,"replyTime":"2017-09-23T07:56:08.000Z","msg":"幾好睇<img src=\"/assets/faces/normal/tongue.gif\" class=\"hkgmoji\" />"},{"pid":"b322d285bd5fd0dbe1f1a6de15add6561846b16f","tid":404826,"uid":23735,"like":0,"dislike":0,"score":0,"citedBy":0,"replyTime":"2017-09-23T08:25:32.000Z","msg":"好好睇 留名支持<img src=\"/assets/faces/normal/agree.gif\" class=\"hkgmoji\" />"},{"pid":"e14eab168f436b0b9accbe90597ea7ac5b8fe8cc","tid":404826,"uid":3501,"like":0,"dislike":0,"score":0,"citedBy":0,"replyTime":"2017-09-23T08:31:07.000Z","msg":"<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},{"pid":"08ad20121ac4db9878af7bcdb6b5adbdcee913cf","tid":404826,"uid":4260,"like":0,"dislike":0,"score":0,"citedBy":0,"replyTime":"2017-09-23T13:04:36.000Z","msg":"好睇<br />\n有趣<br />\n有新鮮感<br />\n請加速"},{"pid":"92b0acdc63bf376ea065ec79ff3cb2c97165bd30","tid":404826,"uid":35301,"like":0,"dislike":0,"score":0,"citedBy":0,"replyTime":"2017-09-23T17:13:21.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"75ee6b3502f815c9a33ca2cb554848d3da0dacca","tid":404826,"uid":149542,"like":0,"dislike":0,"score":0,"citedBy":0,"replyTime":"2017-09-23T18:25:58.000Z","msg":"留明支持"},{"pid":"e2d0d636a2d3af6f0511874c5d7b598dcc0773fc","tid":404826,"uid":60582,"like":0,"dislike":1,"score":-1,"citedBy":0,"replyTime":"2017-09-23T18:42:19.000Z","msg":"留名支持<br />\n文仔啲對白好貼近一個5歲細佬會講既野 好真實 好充分表現到小朋友對自己同世界既不解 上品<img src=\"/assets/faces/normal/good.gif\" class=\"hkgmoji\" /><br />\n如果d文再長d就好 加油<img src=\"/assets/faces/normal/hoho.gif\" class=\"hkgmoji\" />"},{"pid":"b7b797b1e1bc8e174f7780bb01d6681e99333d45","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-24T02:42:26.000Z","msg":"<blockquote>Ariana幾時連埋個件打靶仔死<img src=\"/assets/faces/normal/angry.gif\" class=\"hkgmoji\" /></blockquote><br />\n下一節佢應該更衰哈哈<br />\n以後都係衰<br />\n<br />\n不過現實中真係咁<img src=\"/assets/faces/normal/smile.gif\" class=\"hkgmoji\" />"},{"pid":"f1046585c804236f43fe3aa665fb08025ea1b2b9","tid":404826,"uid":77363,"like":0,"dislike":0,"score":0,"citedBy":0,"replyTime":"2017-09-25T07:32:10.000Z","msg":"更新未呀"},{"pid":"55b62e6f7cac38659269cab72cce3519aa31d50d","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-25T12:53:24.000Z","msg":"<blockquote>更新未呀</blockquote><br />\n最近忙到仆街<br />\n啱啱先離開公司<br />\n做足十二個鐘<img src=\"/assets/faces/normal/smile.gif\" class=\"hkgmoji\" /><br />\n<br />\n本身尋日打左一半，但未打完就出左去<img src=\"/assets/faces/normal/cry.gif\" class=\"hkgmoji\" />"},{"pid":"7c6dc32fde9ea2e77f8369e6d266c81453d22f33","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-25T12:53:47.000Z","msg":"<blockquote>留名支持<br />\n文仔啲對白好貼近一個5歲細佬會講既野 好真實 好充分表現到小朋友對自己同世界既不解 上品<img src=\"/assets/faces/normal/good.gif\" class=\"hkgmoji\" /><br />\n如果d文再長d就好 加油<img src=\"/assets/faces/normal/hoho.gif\" class=\"hkgmoji\" /></blockquote><br />\n<br />\n<br />\n多謝你<img src=\"/assets/faces/normal/wink.gif\" class=\"hkgmoji\" />"},{"pid":"327010ff4264f065a8e68a67d6c0132a0d103244","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-25T13:03:49.000Z","msg":"Chapter 2.4<br />\n<br />\n<br />\n我決定話俾老公知先，再一齊商量下點處理。不過最近老公好似好忙，佢搞緊升職d野，又要帶四個課外活動，日日都八、九點先離開學校。逢星期三、五，佢仲要番中大上master既堂。佢番到黎，我地已經食完飯，文仔都準備訓。<br />\n<br />\n<br />\n呢晚都唔例外，老公番到黎既時候，我同緊文仔講故事。文仔見爸爸番到屋企，都起身攬左攬爸爸，再錫左佢一淡再爬番上床。老公個樣望落好攰，我諗左下，係喎今日星期三，佢連續上七堂，得lunch time係free，但我估佢應該都係去左同學生食飯傾jupas啦，夜晚果餐都唔知有冇食。佢舊年做中六班主任，今年佢地已經中七，依家又一月尾，開始多煩惱係正常既。但我都決定要同佢講一講。<br />\n<br />\n<br />\n「老公&hellip;&hellip;」<br />\n<br />\n<br />\n「嗯？咩事啊？」<br />\n<br />\n<br />\n「冇&hellip;&hellip;文仔呢&hellip;&hellip;」<br />\n<br />\n<br />\n突然，佢電話響。<br />\n<br />\n<br />\n「喂？係係係&hellip;&hellip;咩啊，唔係下星期一咩？改左聽日六點？好好好，得，我即刻做！」<br />\n<br />\n<br />\n「老公？」<br />\n<br />\n<br />\n「老婆，唔好意思啊，校長突然通知我，主任個interview改左去聽日六點啊，我要去整理下文件同發展方向，仲有執下profilio。啊，你係咪有野要同我講？」老公講到呢度，已經開始動身番房開電腦、搵書櫃既文件。我作為老婆&hellip;&hellip;唔可以再俾壓力佢啦。<br />\n<br />\n<br />\n「冇事啊，本身想講下文仔佢下星期個親子接力賽咋嘛，話要竹竿夾足球咁跑30米&hellip;&hellip;我去啊咁。老公，加油啊！我知你等左呢個機會好耐，我唔阻你，你要俾心機啊！」我攬左佢一下，然後再錫左佢塊面一淡，「加油啊bb。」<br />\n<br />\n<br />\n「我地結婚咁多年，自此文仔出世，你都冇叫過我做bb喇。好，我應承你，一定會盡力！」老公錫左我額頭一淡，就去左做野。<br />\n<br />\n<br />\n我行番出廳，拎起左電話，直接打左俾 Ariana。我要保護文仔。"},{"pid":"f30f15bb393edf0e38083c1f68912f58e48d1262","tid":404826,"uid":53254,"like":0,"dislike":0,"score":0,"citedBy":0,"replyTime":"2017-09-25T13:07:05.000Z","msg":"好睇, 但topic改得唔好"},{"pid":"103d4e58468723a472b74c62efe444e290043a42","tid":404826,"uid":147499,"like":0,"dislike":0,"score":0,"citedBy":0,"replyTime":"2017-09-25T13:10:42.000Z","msg":"<blockquote>好睇, 但topic改得唔好</blockquote><br />\n我都覺<img src=\"/assets/faces/normal/cry.gif\" class=\"hkgmoji\" /><br />\n之後再睇下會唔會改<img src=\"/assets/faces/normal/dead.gif\" class=\"hkgmoji\" />"},{"pid":"d31e83ff9da6dfee85491285e9cf0d9e293cc873","tid":404826,"uid":53254,"like":0,"dislike":0,"score":0,"citedBy":0,"replyTime":"2017-09-25T13:11:34.000Z","msg":"加啲圖襯翻個時代就一eu"},{"pid":"426104dd8127909581abcd45b26ec8dd089368e2","tid":404826,"uid":66603,"like":0,"dislike":0,"score":0,"citedBy":0,"replyTime":"2017-09-25T13:24:22.000Z","msg":"留名"},{"pid":"6b2191d00f5ce33726f80735b9db42da602e368f","tid":404826,"uid":2374,"like":0,"dislike":0,"score":0,"citedBy":0,"replyTime":"2017-09-25T14:05:12.000Z","msg":"推 樓主加油<img src=\"/assets/faces/normal/good.gif\" class=\"hkgmoji\" />"}]}