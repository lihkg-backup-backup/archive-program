{"tid":470846,"cid":11,"subCid":0,"title":"《正義聯盟》花生幾句","createTime":"2017-11-16T16:36:51.000Z","updateTime":"2017-11-16T16:36:51.000Z","uid":105567,"like":3,"dislike":5,"uniUserReply":1,"replies":[{"pid":"4b0af9670a94f0e02f6caf9848da56d269603aa1","tid":470846,"uid":105567,"like":0,"dislike":0,"score":0,"citedBy":0,"replyTime":"2017-11-16T16:36:51.000Z","msg":"By：晞。觀影記事<br />\n1. 作為分分鐘係年度最花生嘅戲，真心覺得呢套冇外國評得咁劣，當做一套無腦觀能刺激娛樂片睇，係都算收貨嘅。<br />\n2. 拎「Why did you say that name」同佢比較講真呢套好難差得過佢，正如你搵任何一套Fox英雄片同《神奇4俠》比都一定唔會差。<br />\n3. 英雄片都要順潮流唔係一味悲到尾，閃電俠嘅設計算係咁（話冇諗起Quicksilver經典果兩場就呃你嘅）<br />\n4. 獨立而論都唔係好戲，人哋Marvel鋪咁耐先整一套《復仇者聯盟》，你咁急鋪都唔鋪就彈一堆人出嚟，開頭其實幾鬆散。<br />\n5. 正正因為幾條友身世三言兩語就交代，彼此之間火花唔高，都睇唔出有幾合作。<br />\n6. 「某人」嘅出現其實超突兀。<br />\n7. Zack Snyder拍咗咁多年呢類戲，玩視覺效果都係一味花多眼亂，雖然壓軸一戰都算係咁啦，但都係一味有咁誇得咁誇，即使今次收歛咗都唔係好<br />\n8. 回憶片段令我好懷念《綠燈俠》，應該係遲早的事。<br />\n9. Gal BB仍然係亮點。<br />\n10. 字幕完曬最後最後最後一個鏡頭，令呢個系列花生味濃到幾乎聞得出，Zack Snyder點都要證明俾你睇：邊度跌低就要邊度起返身！"}]}