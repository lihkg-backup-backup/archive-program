{"tid":1222917,"cid":1,"subCid":0,"title":"有份出黎嘅香港人同我入一入黎","createTime":"2019-06-14T14:45:29.000Z","updateTime":"2019-06-14T14:57:01.000Z","uid":261572,"like":1,"dislike":0,"uniUserReply":1,"replies":[{"pid":"004bd52fbd802cf8834dd23ebbd8a57bc8e5c395","tid":1222917,"uid":261572,"like":0,"dislike":0,"score":0,"citedBy":1,"replyTime":"2019-06-14T14:45:29.000Z","msg":"利申:00年<br />\n希望可以為香港人打氣，加下油。<br />\n我係個係國外留學嘅學生，首先想同所有係香港為我地未來而搏鬥嘅香港人講聲:對唔住，我同唔到你地一齊作戰。<br />\n我幾日以來，夜以繼日日以繼夜不斷開fb，lihkg同ig。希望可以知道香港最新情況。瞓教前一定會睇半個鐘live，確保香港人仍未被高牆所壓倒。起身嘅第一件事，一定係上fb睇下有冇live，可以update最新情況。甚至返學途中，上堂，都仲keep住睇。你可能話:超，jm9姐，有冇咁誇張？我可以話你知:有。<br />\n但更誇張嘅係，9/6 103萬人上街遊行。政府？閱。哦！某d議員？熱烈討論！正當我以為所有事已經到達成件事最無恥，可笑嘅頂峰時候，竟然有d香港人出賣翻香港人。<br />\n一 拳，一腳，一槍，一棍，一下又一下咁打落去。其實佢地打嘅，唔止係我地香港人嘅身，更加係打埋我地個心到。雖然我只係個生存係香港18年嘅廢青，但香港由始至終都係我屋企同根。生於香港，大於香港。雖然我無經歷過1997年以前嘅生活，但我知我地1997年後嘅生活唔應該係咁。<br />\n我最近幾日，每睇一次有關香港人受傷，圍毆，中槍，中催淚彈等等嘅片，都會想喊。果種無奈，幫唔到手嘅感覺比我想象中強烈。眼見d中學生，年輕一代，甚至上班族，老一輩都為自己未來發聲。而我，就只可以係睇直播，乜都做唔到。<br />\n(可能有d放負，再講多聲對唔住)<br />\n我希望今次借個平台，同全香港為我地未來拼命搏鬥嘅香港人講聲:多謝你地為香港企出黎。你地並非人地口中冷漠嘅香港人，而係一個有血有肉嘅香港人！<br />\n幾年前，我仲係一個廢青中學生，因為淆底同持住自己仲細而冇企出黎。今日，雖然我無辦法同大家現場並肩作戰。但我最近幾日已經係ig po曬返送中嘅相同片段，已經令我哩邊嘅同學甚至老師知道左宜家香港所發生嘅一切！<br />\n我一d都唔希望得到大家嘅表揚呀，多謝呀，關注呀，話我上位之類。我作為一個土生土長嘅香港人，同大家一樣，只不過想係守護自己個家。<br />\n未來條路好長，無論結果如何。我地都已經係贏左，唔同國家嘅人都開始關注我地。高牆，無可能永遠屹立不倒。雞蛋，唔一定一擊即碎。在港嘅香港人，其實你地並非孤軍作戰，其實在海外嘅香港人都好努力為香港做文宣。<br />\n受左傷嘅香港人希望你地可以快d好翻！我永遠唔會忘記9/6/2019 103萬香港人為自己未來發聲嘅場面係幾震撼。亦唔會忘記所有出車出錢出力出汗甚麼出腦的香港人！你地所付出嘅一切，我除左感激兩個字外都唔知可以同乜黎表達自己嘅情緒！<br />\n其實係歷史上所有嘅民主革命，無一次係失敗過。因為一群人，永遠都會激勵起另一群人跳出舒適圈。果團火只會一路傳承下去，永遠唔會熄滅。<br />\n再一次講聲:多謝你地！加油！<br />\nBtw 可能有少少詞不達意，請原諒<br />\n另外致我親愛的朋友們我知你地有睇開連登:<br />\n請睇下你地幾日内身邊所發生嘅事。再對比下自己細個回憶中嘅香港同宜家相比。請你地，唔好再做個裝睡的人。唔係話一定要你支持同表態。但最起碼你地要知同了解下成件事先。<br />\n<br />\n共勉之！<img src=\"/assets/faces/normal/hoho.gif\" class=\"hkgmoji\" />"},{"pid":"9bc83b4305d7e6ea5b440d5bdeb8eb5332550e9c","tid":1222917,"uid":261572,"like":0,"dislike":0,"score":0,"quote":{"pid":"004bd52fbd802cf8834dd23ebbd8a57bc8e5c395","tid":1222917,"uid":261572,"like":0,"dislike":0,"score":0,"citedBy":1,"replyTime":"2019-06-14T14:45:29.000Z","msg":"利申:00年<br />\n希望可以為香港人打氣，加下油。<br />\n我係個係國外留學嘅學生，首先想同所有係香港為我地未來而搏鬥嘅香港人講聲:對唔住，我同唔到你地一齊作戰。<br />\n我幾日以來，夜以繼日日以繼夜不斷開fb，lihkg同ig。希望可以知道香港最新情況。瞓教前一定會睇半個鐘live，確保香港人仍未被高牆所壓倒。起身嘅第一件事，一定係上fb睇下有冇live，可以update最新情況。甚至返學途中，上堂，都仲keep住睇。你可能話:超，jm9姐，有冇咁誇張？我可以話你知:有。<br />\n但更誇張嘅係，9/6 103萬人上街遊行。政府？閱。哦！某d議員？熱烈討論！正當我以為所有事已經到達成件事最無恥，可笑嘅頂峰時候，竟然有d香港人出賣翻香港人。<br />\n一 拳，一腳，一槍，一棍，一下又一下咁打落去。其實佢地打嘅，唔止係我地香港人嘅身，更加係打埋我地個心到。雖然我只係個生存係香港18年嘅廢青，但香港由始至終都係我屋企同根。生於香港，大於香港。雖然我無經歷過1997年以前嘅生活，但我知我地1997年後嘅生活唔應該係咁。<br />\n我最近幾日，每睇一次有關香港人受傷，圍毆，中槍，中催淚彈等等嘅片，都會想喊。果種無奈，幫唔到手嘅感覺比我想象中強烈。眼見d中學生，年輕一代，甚至上班族，老一輩都為自己未來發聲。而我，就只可以係睇直播，乜都做唔到。<br />\n(可能有d放負，再講多聲對唔住)<br />\n我希望今次借個平台，同全香港為我地未來拼命搏鬥嘅香港人講聲:多謝你地為香港企出黎。你地並非人地口中冷漠嘅香港人，而係一個有血有肉嘅香港人！<br />\n幾年前，我仲係一個廢青中學生，因為淆底同持住自己仲細而冇企出黎。今日，雖然我無辦法同大家現場並肩作戰。但我最近幾日已經係ig po曬返送中嘅相同片段，已經令我哩邊嘅同學甚至老師知道左宜家香港所發生嘅一切！<br />\n我一d都唔希望得到大家嘅表揚呀，多謝呀，關注呀，話我上位之類。我作為一個土生土長嘅香港人，同大家一樣，只不過想係守護自己個家。<br />\n未來條路好長，無論結果如何。我地都已經係贏左，唔同國家嘅人都開始關注我地。高牆，無可能永遠屹立不倒。雞蛋，唔一定一擊即碎。在港嘅香港人，其實你地並非孤軍作戰，其實在海外嘅香港人都好努力為香港做文宣。<br />\n受左傷嘅香港人希望你地可以快d好翻！我永遠唔會忘記9/6/2019 103萬香港人為自己未來發聲嘅場面係幾震撼。亦唔會忘記所有出車出錢出力出汗甚麼出腦的香港人！你地所付出嘅一切，我除左感激兩個字外都唔知可以同乜黎表達自己嘅情緒！<br />\n其實係歷史上所有嘅民主革命，無一次係失敗過。因為一群人，永遠都會激勵起另一群人跳出舒適圈。果團火只會一路傳承下去，永遠唔會熄滅。<br />\n再一次講聲:多謝你地！加油！<br />\nBtw 可能有少少詞不達意，請原諒<br />\n另外致我親愛的朋友們我知你地有睇開連登:<br />\n請睇下你地幾日内身邊所發生嘅事。再對比下自己細個回憶中嘅香港同宜家相比。請你地，唔好再做個裝睡的人。唔係話一定要你支持同表態。但最起碼你地要知同了解下成件事先。<br />\n<br />\n共勉之！<img src=\"/assets/faces/normal/hoho.gif\" class=\"hkgmoji\" />"},"citedBy":0,"replyTime":"2019-06-14T14:57:01.000Z","msg":"sorry，應該打錯。應該係外國留學生<img src=\"/assets/faces/normal/frown.gif\" class=\"hkgmoji\" />"}]}