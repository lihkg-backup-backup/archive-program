{"tid":1942938,"cid":12,"subCid":0,"title":"是咁的，我係一個死神。","createTime":"2020-03-25T10:55:42.000Z","updateTime":"2020-03-26T19:55:31.000Z","uid":151993,"like":0,"dislike":0,"uniUserReply":2,"replies":[{"pid":"24c6d3799a46d83eed2f7903f041d6f17501dd89","tid":1942938,"uid":151993,"like":0,"dislike":0,"score":0,"citedBy":1,"replyTime":"2020-03-25T10:55:42.000Z","msg":"界門大堂同平時一樣咁煩忙，死神喺界門前面拖住岩岩收割既靈魂出出入入，一格格既櫃檯係左右兩邊排列，櫃檯之間既柱同掛燈廷伸上去拱形既黑木天花。我去櫃檯領取我既筆記，一個着住燕尾制服既女人企喺到向我揮手等我。<br />\n<br />\n麗絲遞上一本黑色硬身既筆記本比我「早晨呀，呢到喺你本筆記，你今日好少人炸喎。」<br />\n我接過筆記本「你又睇人地啲筆記呀?」<br />\n麗絲聳聳肩「我仲有咩可以做呀，我日日困喺到真係人都癲。」<br />\n我答佢「揾啲朋友啦，麗絲。」<br />\n麗絲舉起隻手向後跌落佢身後張凳「咁我寧願睇人地啲筆記。」<br />\n<br />\n我打開手上既筆記，名單上第一行寫住「2019/11/11........李源正............槍殺」<br />\n<br />\n<br />\n周圍既人開始多起黎，呢排佢地好似有好多示威野搞，通街都貼滿晒啲示威既口號，馬路上面都佈滿雜物，有幾個着住反光依既警察執走地上既雜物。我企喺馬路側邊靠住馬路既交通燈睇筆記上面既死亡事件。<br />\n「喺到等下就差唔多到。」我心裏面同自己講。<br />\n好快有人大叫「有狗!有狗!」，然後有個反光依既警察追住一個全身黑色既幪面男人向住我既方向跑，但係佢唔係名單上嗰個人。當個警察就黎穿過我既時候就停低慢慢回頭，任由個男人走去。<br />\n我周圍望身邊既人「仲未到?」<br />\n直到我望倒後面兩個着住黑色同白色衫同樣係幪面既男人喺樓梯到行落黎。「終於到。」<br />\n個警察猛然轉身右手放喺身係既槍上面向白色衫既男人，個男人挺胸繼續向前行做出挑釁既動作「黎呀!黎呀!」<br />\n個警察拔槍指住個白色衫既男人並向前用槍推佢，然後佢一手捉住個男人既衣帽再用攞住槍既手扣住佢條頸，兩人即刻抱住大家互相糾纏，黑色衫既李源正喺後面繼續係靠近，個警察係爭執中騰出一隻手用槍指住佢。李源正避一避槍指既方向，然後再上前嘗試推走佢支槍。<br />\n<br />\n砰!一聲槍聲響起，將恐懼植入眾人心中。<br />\n<br />\n當個警察就黎失去重心既時候向李源正腹部開咗一槍。李源正按住傷口跌喺馬路中間，之後又有人上前加入鬥爭，個警察再開兩槍，有一個老人喺側邊拍手大笑，而個白色衫既男人乘機逃去。<br />\n好快有有幾個全身穿滿保護裝備既警察過黎捉住地上既李源正。我行上去佢身邊，李源正喺地上望住我。<br />\n「你喺唔喺見倒我?」我向佢揮手<br />\n佢無回應。<br />\n之後有架白車黎到，啲白衣抬李源正上車，我都跟住上咗去。<br />\n<br />\n一堆醫生圍住枱上既李源正，其中一個用好多唔同既器具伸入佢中槍既傷口，我望一望手上既錶。「好!夠鐘。」<br />\n<br />\n我帶上手套打開筆記用右手手指敲一敲李源正既名兩下。瞬間，一條條菲林喺佢頭上如洪水般湧出喺空中交織旋轉，菲林織成既旋風捲入我手上既筆記本中，引擎般既震動由筆本傳入我手骨之中。回收完成後我係西裝入面既口袋攞出我巨大既鐮刀，刀鋒向佢既頸既方向利落地一下刮落去，鐮刀既軌跡喺空中畫出一個完美既圓圈。李源正既靈魂從佢既軀殼慢慢起身，坐喺佢自己既身體上面。<br />\n我走向枱既另一邊面向李源正「我係靈魂回收員，我依傢宣布你 李源正 你喺人界既期限己經結束，請你跟我離開。」<br />\n李源正同其他人一樣都係陏都唔陏微微開口咁望住我。<br />\n我拍一拍佢肩膀「係呀，你己經死咗啦，你依傢跟我走啦。」<br />\n佢愕然回頭望一望自己瞓喺枱上面既身體「吓?咁我死咗?」<br />\n「係呀，係真架。唔係啲整蠱呀。」我答佢。<br />\n李源正指住自己身後既身體「咁你可唔可以救番我呀?我....我仲有好有野未做架。」<br />\n通常啲意外死既人都係會問呢句。<br />\n我答佢「無呀，你既期限到啦，無得番去呀。你唔洗求我喇。」<br />\n佢捉住我隻手「真係無?有咩我.....」<br />\n我打斷佢「無呀，唔洗啦。」<br />\n淚水開始喺佢眼中湧出，佢低頭用雙手遮臉喊咗一陣。通常我地都會預留時間比佢地喊。<br />\n之後李源正抬起頭滿臉淚水咁問我「咁我......我可唔可以見下我屋企人?」<br />\n我打開筆記睇下我今日名單考慮咗一陣「唉，今日無乜人，好啦，你跟我過黎啦。」<br />\n「多謝你....」佢喺哽咽住吐出幾隻字。<br />\n<br />\n我用鐮刀喺空中輕輕一揮，喺我同李源正面前劃出一條裂縫，裂縫入面漆黑一片，中間有一條凌空發出微微螢光既路，路既盡頭有另一條光既裂縫。<br />\n我示意李源正過黎「呢到呀，入去。」<br />\n李源正一聲不發行到裂縫前面為佢仲瞓係枱上既身體作最後既留念，然後深呼吸一下走入裂痕到。<br />\n<br />\n虛無既環境包圍住我地，除咗我們既行路聲同呼吸聲之外就乜都無，李源正靜靜咁跟住我後面。<br />\n我提醒佢「小心啲呀，唔好跌落去呀。」<br />\n佢細細聲答我「好......」<br />\n短暫既沉默後佢又問「你係咪死神?」<br />\n我答佢「你鐘意點叫就點叫啦。」<br />\n佢追問「咁你知唔知香港之後會點?我地抗爭成唔成功。」<br />\n我答佢「我既工作只係帶你地走，你地世界既野我唔清楚，更何況我都唔係時空嗰邊啲人，我點知之後會點。」<br />\n佢嘆一口氣「估唔到我真係為呢次抗爭而死。」<br />\n我回頭問佢「吓?個警察用槍指住你你都衝上去喎。」<br />\n佢繼續低頭向前行「其實我嗰陣無諗咁多，我只係知道我要抗爭，就算佢揸槍對住我都要上，我唔可以等其他人，如果我唔行上前，下次就唔知仲有無人行前。」<br />\n「但係你一下既衝動結束你一生既壽命，你覺得值咩?」我反問佢<br />\n佢沉思幾秒之後答我「或者真係唔值得既，但係至少我盡咗力囉。我真係唔想香港變成一個比班無良既仆街完全操控之後先黎後悔。我只係想喺仲有得改變既時候盡力去做。」<br />\n「點解你要去到咁盡?」我問佢<br />\n李源正捉實拳頭咁講「一班狗官日日坐喺到收我地既錢，市民既訴求就一句都唔聽，相反亂咁用我既錢去幫啲有錢人，真正有需要既人就坐喺到等死。當佢地迫到人民上街反抗反而用警察去鎮壓我地，用暴力去強迫我地服從。面對住咁既政府，每一個人都應該盡全力去反抗，啞忍只會令佢地做事越黎越過火。」<br />\n「即使去到最後都唔成功都要做?」我問佢。<br />\n「係!」佢堅定既眼神同我對望。<br />\n佢既聲量開始增大，一股鼓譟同憤慨係佢既聲音中醞釀「好多人己經為呢次抗爭犠牲咗好多，我唔可以就咁放棄，只要我仲見倒有少少既希望，我都要用盡我既一切緊緊去捉住佢。就算比人用槍指住，我都要捉住!」<br />\n「就算死都要?」<br />\n「係!」<br />\n李源正既叫喊震動我既耳膜，佢既話語直接衝入我既心房傳達到每一處神經，我甚至喺呢個無邊際既虛空中聽倒佢既回音。<br />\n我將手搭喺佢捉住我衣領既拳頭上面同佢講「嗯，好。」<br />\n佢既憤怒同眼神瞬間消逝，佢既拳頭慢慢放鬆。李源正尷尬地低頭避開我既視線「唔好意思。」<br />\n<br />\n<br />\n裂縫既另一面係李源正母親番工既地方，唔知點解無人通知李源正既屋企人，佢既母親乜都唔知，好似平常咁做野。<br />\n我同李源正講「佢地見唔倒你聽唔倒你摸唔倒你。我淮備好就叫我，我行開下。」<br />\n李源正一見倒佢既母親即刻哭崩，佢跪喺佢母親面前講好多野，主要道歉同講啲後悔無講既事。通常比得佢地見佢地想見既人都唔會主動話走。<br />\n<br />\n過咗一陣我望一望錶，行埋佢輕輕拍佢膞頭「差唔多喇。」<br />\n李源正緊緊捉住佢母親雙手放喺自己額頭前面，又過仲一陣佢企喺身喺佢母親額頭錫咗一下，呢一吻有成一分鐘咁長。<br />\n<br />\n之後佢抽一抽鼻轉身同我轉「可以喇。」<br />\n<br />\n========================<br />\n<br />\n<br />\n審判室既設計同大堂差唔多，黑木配上紅黑地毯，掛燈就用上蠟蠋取代，入面有兩對門，右邊通向天堂，左邊通向地獄。房既中間有一個天秤，我地坐喺天枰左右兩側。<br />\n「個天枰係咪用黎量度我做過既好事同壞事?」李源正問我。<br />\n「你可以咁講。」我答佢。<br />\n我伸出右手按壓李源正心臟位置，李源正既心跳開始急促，我感覺倒佢血液喺佢心房入面流動，每跳動一下就會有新既血液流入，亦都有舊既血液泵出。我五指封實心臟既位置用勁收縮，佢滾熱既心臟隨即被吸入我手掌之中。<br />\n李源正感覺到自己既心臟唔再喺自己身體入面下意識倒抽一口氣。<br />\n我用左手喺西裝另一個內袋攞出羽毛，心臟放喺天秤既右邊，羽毛放喺天秤既左邊，然後同一時間放手。李源正摒呼吸全心凝視天秤既擺動，兩邊既升降跟隨心臟既跳動作出反應，李源正傾前身體雙手扯緊褲子一邊。<br />\n<br />\n心臟跳動既速度開始緩慢落黎，天秤既擺動都變得穩定。最終，李源正既心臟緩緩升起。<br />\n「咁即係點呀?」李源正整個人企起身傾前問我。<br />\n「你既罪孽比純潔既羽毛輕，你可以進入天堂。」我答下<br />\n李源正呼一口氣陷身後的橙入面。<br />\n我企起身將攞番羽毛，然後打開筆記將李源正既心臟放喺頁面上面，雙手連埋心臟合上筆記。<br />\n我上前為李源正打開大堂既門示意佢入去，白光從門中散出，雲霧從地伸如流水般伸延出去。李源正向我點頭以表謝意，我隨後為佢關門。<br />\n<br />\n回收完成。"},{"pid":"d2b37bdedb476ad40fe1e77999e6581b3f999fbe","tid":1942938,"uid":351527,"like":0,"dislike":0,"score":0,"quote":{"pid":"24c6d3799a46d83eed2f7903f041d6f17501dd89","tid":1942938,"uid":151993,"like":0,"dislike":0,"score":0,"citedBy":1,"replyTime":"2020-03-25T10:55:42.000Z","msg":"界門大堂同平時一樣咁煩忙，死神喺界門前面拖住岩岩收割既靈魂出出入入，一格格既櫃檯係左右兩邊排列，櫃檯之間既柱同掛燈廷伸上去拱形既黑木天花。我去櫃檯領取我既筆記，一個着住燕尾制服既女人企喺到向我揮手等我。<br />\n<br />\n麗絲遞上一本黑色硬身既筆記本比我「早晨呀，呢到喺你本筆記，你今日好少人炸喎。」<br />\n我接過筆記本「你又睇人地啲筆記呀?」<br />\n麗絲聳聳肩「我仲有咩可以做呀，我日日困喺到真係人都癲。」<br />\n我答佢「揾啲朋友啦，麗絲。」<br />\n麗絲舉起隻手向後跌落佢身後張凳「咁我寧願睇人地啲筆記。」<br />\n<br />\n我打開手上既筆記，名單上第一行寫住「2019/11/11........李源正............槍殺」<br />\n<br />\n<br />\n周圍既人開始多起黎，呢排佢地好似有好多示威野搞，通街都貼滿晒啲示威既口號，馬路上面都佈滿雜物，有幾個着住反光依既警察執走地上既雜物。我企喺馬路側邊靠住馬路既交通燈睇筆記上面既死亡事件。<br />\n「喺到等下就差唔多到。」我心裏面同自己講。<br />\n好快有人大叫「有狗!有狗!」，然後有個反光依既警察追住一個全身黑色既幪面男人向住我既方向跑，但係佢唔係名單上嗰個人。當個警察就黎穿過我既時候就停低慢慢回頭，任由個男人走去。<br />\n我周圍望身邊既人「仲未到?」<br />\n直到我望倒後面兩個着住黑色同白色衫同樣係幪面既男人喺樓梯到行落黎。「終於到。」<br />\n個警察猛然轉身右手放喺身係既槍上面向白色衫既男人，個男人挺胸繼續向前行做出挑釁既動作「黎呀!黎呀!」<br />\n個警察拔槍指住個白色衫既男人並向前用槍推佢，然後佢一手捉住個男人既衣帽再用攞住槍既手扣住佢條頸，兩人即刻抱住大家互相糾纏，黑色衫既李源正喺後面繼續係靠近，個警察係爭執中騰出一隻手用槍指住佢。李源正避一避槍指既方向，然後再上前嘗試推走佢支槍。<br />\n<br />\n砰!一聲槍聲響起，將恐懼植入眾人心中。<br />\n<br />\n當個警察就黎失去重心既時候向李源正腹部開咗一槍。李源正按住傷口跌喺馬路中間，之後又有人上前加入鬥爭，個警察再開兩槍，有一個老人喺側邊拍手大笑，而個白色衫既男人乘機逃去。<br />\n好快有有幾個全身穿滿保護裝備既警察過黎捉住地上既李源正。我行上去佢身邊，李源正喺地上望住我。<br />\n「你喺唔喺見倒我?」我向佢揮手<br />\n佢無回應。<br />\n之後有架白車黎到，啲白衣抬李源正上車，我都跟住上咗去。<br />\n<br />\n一堆醫生圍住枱上既李源正，其中一個用好多唔同既器具伸入佢中槍既傷口，我望一望手上既錶。「好!夠鐘。」<br />\n<br />\n我帶上手套打開筆記用右手手指敲一敲李源正既名兩下。瞬間，一條條菲林喺佢頭上如洪水般湧出喺空中交織旋轉，菲林織成既旋風捲入我手上既筆記本中，引擎般既震動由筆本傳入我手骨之中。回收完成後我係西裝入面既口袋攞出我巨大既鐮刀，刀鋒向佢既頸既方向利落地一下刮落去，鐮刀既軌跡喺空中畫出一個完美既圓圈。李源正既靈魂從佢既軀殼慢慢起身，坐喺佢自己既身體上面。<br />\n我走向枱既另一邊面向李源正「我係靈魂回收員，我依傢宣布你 李源正 你喺人界既期限己經結束，請你跟我離開。」<br />\n李源正同其他人一樣都係陏都唔陏微微開口咁望住我。<br />\n我拍一拍佢肩膀「係呀，你己經死咗啦，你依傢跟我走啦。」<br />\n佢愕然回頭望一望自己瞓喺枱上面既身體「吓?咁我死咗?」<br />\n「係呀，係真架。唔係啲整蠱呀。」我答佢。<br />\n李源正指住自己身後既身體「咁你可唔可以救番我呀?我....我仲有好有野未做架。」<br />\n通常啲意外死既人都係會問呢句。<br />\n我答佢「無呀，你既期限到啦，無得番去呀。你唔洗求我喇。」<br />\n佢捉住我隻手「真係無?有咩我.....」<br />\n我打斷佢「無呀，唔洗啦。」<br />\n淚水開始喺佢眼中湧出，佢低頭用雙手遮臉喊咗一陣。通常我地都會預留時間比佢地喊。<br />\n之後李源正抬起頭滿臉淚水咁問我「咁我......我可唔可以見下我屋企人?」<br />\n我打開筆記睇下我今日名單考慮咗一陣「唉，今日無乜人，好啦，你跟我過黎啦。」<br />\n「多謝你....」佢喺哽咽住吐出幾隻字。<br />\n<br />\n我用鐮刀喺空中輕輕一揮，喺我同李源正面前劃出一條裂縫，裂縫入面漆黑一片，中間有一條凌空發出微微螢光既路，路既盡頭有另一條光既裂縫。<br />\n我示意李源正過黎「呢到呀，入去。」<br />\n李源正一聲不發行到裂縫前面為佢仲瞓係枱上既身體作最後既留念，然後深呼吸一下走入裂痕到。<br />\n<br />\n虛無既環境包圍住我地，除咗我們既行路聲同呼吸聲之外就乜都無，李源正靜靜咁跟住我後面。<br />\n我提醒佢「小心啲呀，唔好跌落去呀。」<br />\n佢細細聲答我「好......」<br />\n短暫既沉默後佢又問「你係咪死神?」<br />\n我答佢「你鐘意點叫就點叫啦。」<br />\n佢追問「咁你知唔知香港之後會點?我地抗爭成唔成功。」<br />\n我答佢「我既工作只係帶你地走，你地世界既野我唔清楚，更何況我都唔係時空嗰邊啲人，我點知之後會點。」<br />\n佢嘆一口氣「估唔到我真係為呢次抗爭而死。」<br />\n我回頭問佢「吓?個警察用槍指住你你都衝上去喎。」<br />\n佢繼續低頭向前行「其實我嗰陣無諗咁多，我只係知道我要抗爭，就算佢揸槍對住我都要上，我唔可以等其他人，如果我唔行上前，下次就唔知仲有無人行前。」<br />\n「但係你一下既衝動結束你一生既壽命，你覺得值咩?」我反問佢<br />\n佢沉思幾秒之後答我「或者真係唔值得既，但係至少我盡咗力囉。我真係唔想香港變成一個比班無良既仆街完全操控之後先黎後悔。我只係想喺仲有得改變既時候盡力去做。」<br />\n「點解你要去到咁盡?」我問佢<br />\n李源正捉實拳頭咁講「一班狗官日日坐喺到收我地既錢，市民既訴求就一句都唔聽，相反亂咁用我既錢去幫啲有錢人，真正有需要既人就坐喺到等死。當佢地迫到人民上街反抗反而用警察去鎮壓我地，用暴力去強迫我地服從。面對住咁既政府，每一個人都應該盡全力去反抗，啞忍只會令佢地做事越黎越過火。」<br />\n「即使去到最後都唔成功都要做?」我問佢。<br />\n「係!」佢堅定既眼神同我對望。<br />\n佢既聲量開始增大，一股鼓譟同憤慨係佢既聲音中醞釀「好多人己經為呢次抗爭犠牲咗好多，我唔可以就咁放棄，只要我仲見倒有少少既希望，我都要用盡我既一切緊緊去捉住佢。就算比人用槍指住，我都要捉住!」<br />\n「就算死都要?」<br />\n「係!」<br />\n李源正既叫喊震動我既耳膜，佢既話語直接衝入我既心房傳達到每一處神經，我甚至喺呢個無邊際既虛空中聽倒佢既回音。<br />\n我將手搭喺佢捉住我衣領既拳頭上面同佢講「嗯，好。」<br />\n佢既憤怒同眼神瞬間消逝，佢既拳頭慢慢放鬆。李源正尷尬地低頭避開我既視線「唔好意思。」<br />\n<br />\n<br />\n裂縫既另一面係李源正母親番工既地方，唔知點解無人通知李源正既屋企人，佢既母親乜都唔知，好似平常咁做野。<br />\n我同李源正講「佢地見唔倒你聽唔倒你摸唔倒你。我淮備好就叫我，我行開下。」<br />\n李源正一見倒佢既母親即刻哭崩，佢跪喺佢母親面前講好多野，主要道歉同講啲後悔無講既事。通常比得佢地見佢地想見既人都唔會主動話走。<br />\n<br />\n過咗一陣我望一望錶，行埋佢輕輕拍佢膞頭「差唔多喇。」<br />\n李源正緊緊捉住佢母親雙手放喺自己額頭前面，又過仲一陣佢企喺身喺佢母親額頭錫咗一下，呢一吻有成一分鐘咁長。<br />\n<br />\n之後佢抽一抽鼻轉身同我轉「可以喇。」<br />\n<br />\n========================<br />\n<br />\n<br />\n審判室既設計同大堂差唔多，黑木配上紅黑地毯，掛燈就用上蠟蠋取代，入面有兩對門，右邊通向天堂，左邊通向地獄。房既中間有一個天秤，我地坐喺天枰左右兩側。<br />\n「個天枰係咪用黎量度我做過既好事同壞事?」李源正問我。<br />\n「你可以咁講。」我答佢。<br />\n我伸出右手按壓李源正心臟位置，李源正既心跳開始急促，我感覺倒佢血液喺佢心房入面流動，每跳動一下就會有新既血液流入，亦都有舊既血液泵出。我五指封實心臟既位置用勁收縮，佢滾熱既心臟隨即被吸入我手掌之中。<br />\n李源正感覺到自己既心臟唔再喺自己身體入面下意識倒抽一口氣。<br />\n我用左手喺西裝另一個內袋攞出羽毛，心臟放喺天秤既右邊，羽毛放喺天秤既左邊，然後同一時間放手。李源正摒呼吸全心凝視天秤既擺動，兩邊既升降跟隨心臟既跳動作出反應，李源正傾前身體雙手扯緊褲子一邊。<br />\n<br />\n心臟跳動既速度開始緩慢落黎，天秤既擺動都變得穩定。最終，李源正既心臟緩緩升起。<br />\n「咁即係點呀?」李源正整個人企起身傾前問我。<br />\n「你既罪孽比純潔既羽毛輕，你可以進入天堂。」我答下<br />\n李源正呼一口氣陷身後的橙入面。<br />\n我企起身將攞番羽毛，然後打開筆記將李源正既心臟放喺頁面上面，雙手連埋心臟合上筆記。<br />\n我上前為李源正打開大堂既門示意佢入去，白光從門中散出，雲霧從地伸如流水般伸延出去。李源正向我點頭以表謝意，我隨後為佢關門。<br />\n<br />\n回收完成。"},"citedBy":0,"replyTime":"2020-03-26T19:55:31.000Z","msg":"是咁的 。<br />\n我係海賊王"}]}