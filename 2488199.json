{"tid":2488199,"cid":33,"subCid":0,"title":"開站師？","createTime":"2021-04-14T05:31:27.000Z","updateTime":"2021-04-14T05:34:37.000Z","uid":374269,"like":1,"dislike":0,"uniUserReply":1,"replies":[{"pid":"c35732867933f209b1d3760ba81dc89301dc6044","tid":2488199,"uid":374269,"like":0,"dislike":0,"score":0,"citedBy":0,"replyTime":"2021-04-14T05:31:27.000Z","msg":"<img src=\"https://ipfs.infura.io/ipfs/QmVmDfY2Lyw4DgBg8QMKVcNadkWJ2oHJ9S2LEWKuGcY1uq?filename=5k6cHMp.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F5k6cHMp.jpg&h=af33aab5&s={SIZE}\" /><br />\n【🔈開站師assemble：以行動戰勝恐懼🔥】<br />\n<br />\n後國安法時代，喺碩果僅存嘅政治空間下，我哋成日都會問自己&mdash;&mdash;「國安法殺到嚟，究竟我仲可以做啲咩？」係移民潮下，決定喺香港留守到最後一刻嘅我哋，除咗撐黃店、寫信、探手足呢啲基本政治習慣要做之外，係咪就淨係可以「等」呢？<br />\n<br />\n「開站師」就係對於呢個問題嘅其中一種回應&mdash;&mdash;我哋希望透過喺社區喪開街站嘅模式，呼籲港人關心同參與唔同嘅政治議題，以直接行動回應白色恐怖。<br />\n<br />\n喺籌備過程中，好多人都問我哋，「乜你哋唔驚國安法㗎咩？」驚㗎，咁又點？「盡做」囉，因為我哋相信香港人能夠「以行動戰勝恐懼」，呢兩樣嘢係我哋認為後國安法時代香港人最需要嘅心態："},{"pid":"aee0b9011a4374537d56757fe183710c6ef430db","tid":2488199,"uid":374269,"like":1,"dislike":0,"score":1,"citedBy":0,"replyTime":"2021-04-14T05:32:46.000Z","msg":"1. 「盡做」：香港人逆境求存嘅自我修為<br />\n<br />\n後國安法下，我哋其中一種要處理嘅情緒就係迷茫，係理性嘅計算下，我哋好容易得出好多嘢做嚟「無用」，於是就等人救，或者選擇離開，不過除咗呢種純粹理性同功利嘅計算之外，我哋有無其他出路呢？ 好青年荼毒室 - 哲學部曾經介紹過一個儒家概念，叫做「義命分立」。<br />\n<br />\n義係指「正確嘅、應該要做嘅事」，而命係指「生命嘅限制」。所謂義命分立嘅意思，係指我哋做人行事，應該只考慮義嘅問題。國安法立咗之後，好多人成日會話香港無得救、無希望，但事實上，我哋追求民主本身係義事，只要我哋盡力去盡義，就不需急於強求結果，事情是否盡如人意，就視乎所謂的命限。呢種心態嘅重點在於，面對國安大搜捕，咁多手足面臨以年計嘅刑期，我哋應時刻審視自己係咪盡義，係咪已經係可以決定嘅範圍下盡力去做，係咪問心無愧。<br />\n<br />\n開街站去跟進議題，係其中一種「盡做」嘅體現。<br />\n<br />\n開站本身其實係一件幾簡單嘅事，有張枱有支咪有人就做到。我哋想指出，盡做，唔係要求大家宜家係有國安法下去搞一場波瀾壯闊嘅社會運動，哪怕係做一件非常微小嘅事，只要你盡全力去做，我信日後都可以掀起民主浪潮嘅漣漪。<br />\n<br />\n盡做，亦即以盡義安頓我哋對命限嘅憂慮，係後國安法時代下嘅行事哲學，亦都係香港人喺逆境求存嘅自我修為。"},{"pid":"8fa6e56011151cbfa1606da5a5d4529b94e89712","tid":2488199,"uid":374269,"like":0,"dislike":0,"score":0,"citedBy":0,"replyTime":"2021-04-14T05:33:25.000Z","msg":"2. 「以行動戰勝恐懼」：集體行動就係對抗政治抑鬱嘅靈丹妙藥<br />\n<br />\n後國安法時代，另一樣我哋要處理嘅情緒就係「驚」，好多嘢唔敢講、唔敢做。冇錯，呢個滿佈紅線嘅環境係好令人窒息。我哋感覺到好無力，好憤怒，但又好似無嘢可以做。而其實好多時候我哋會覺得驚，會有恐懼，係因為政權好努力用唔同嘅方法，例如限聚令去切割我哋，等我哋無得聚，令我哋感到孤立無援。<br />\n<br />\n解決方法只得一個，就係唔好再自己一個。我哋決定創立開站師，並且想係社區開返多少少街站，係因為想用一個比較實在嘅形式，俾香港人感受到個氣氛係，實施國安法後，唔係所有人都會揀移民呢一條路。<br />\n<br />\n事實上，香港仲有好多人願意留低同大家齊上齊落，結伴同行，希望大家會係行動當中感受到彼此嘅存在，互相充權。集體行動就係我哋戰勝恐懼嘅方法，老套啲講句：避唔到，一齊捱！<br />\n<br />\n最後想同大家講，開站師係我哋對「宜家要做啲乜」嘅回應，但並唔係標準答案，搵到答案嘅，全力去做，未諗到嘅，我相信你總有一日會搵到。<br />\n<br />\n香港人Assemble🔈<br />\n我哋一齊以行動戰勝恐懼🔥<br />\n<br />\n開站師<br />\n2021年4月14日<br />\n<br />\n#盡做<br />\n#以行動戰勝恐懼<br />\n#Hongkongerassemble"},{"pid":"c1de016ac3fc4d17943c0a8d308738bbc7c0847d","tid":2488199,"uid":374269,"like":0,"dislike":0,"score":0,"citedBy":0,"replyTime":"2021-04-14T05:34:37.000Z","msg":"Fb page: <a href=\"https://www.facebook.com/102932705260032/posts/103753601844609/?d=n\" data-sr-url=\"https://r.lihkg.com/link?u=https%3A%2F%2Fwww.facebook.com%2F102932705260032%2Fposts%2F103753601844609%2F%3Fd%3Dn&d=t2%2FAN0mLur8%2Bj%2B1TvbkzvndxOOSMRKapPz%2BIyyZ8sYw%3D&h=0094c456\" target=\"_blank\">https://www.facebook.com/102932705260032/posts/103753601844609/?d=n</a>"}],"pinned":{"pid":"c1de016ac3fc4d17943c0a8d308738bbc7c0847d","tid":2488199,"uid":374269,"like":0,"dislike":0,"score":0,"citedBy":0,"replyTime":"2021-04-14T05:34:37.000Z","msg":"Fb page: <a href=\"https://www.facebook.com/102932705260032/posts/103753601844609/?d=n\" data-sr-url=\"https://r.lihkg.com/link?u=https%3A%2F%2Fwww.facebook.com%2F102932705260032%2Fposts%2F103753601844609%2F%3Fd%3Dn&d=t2%2FAN0mLur8%2Bj%2B1TvbkzvndxOOSMRKapPz%2BIyyZ8sYw%3D&h=0094c456\" target=\"_blank\">https://www.facebook.com/102932705260032/posts/103753601844609/?d=n</a>"}}