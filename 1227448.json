{"tid":1227448,"cid":1,"subCid":0,"title":"2014年 我站在了前排","createTime":"2019-06-15T15:04:22.000Z","updateTime":"2019-06-15T15:14:41.000Z","uid":214007,"like":12,"dislike":0,"uniUserReply":2,"replies":[{"pid":"678101e11f2f4a7ab36d95771fca3264a28582c1","tid":1227448,"uid":214007,"like":0,"dislike":0,"score":0,"citedBy":0,"replyTime":"2019-06-15T15:04:22.000Z","msg":"五年前，未結婚未有小朋友，我站到了抗爭者中前面個幾排，當年仲未有頭盔，未有保鮮紙，只有一把縮骨遮，因為從來無想過警察會用催淚彈對付我地。結果當日我走架時候，手腳擦捐左，流左好多血，但我一滴淚都無流過。<br />\n<br />\n五年後，六月十二日，身份唔同左，係人地架老公，小朋友架父親，就算肯上街，但我都唔敢走到最前，因為我同我自己講一定要平安番屋企。當我去到現場架時候，有一個小妹妹第一時間問我要唔要口罩，我同佢講唔需要，因為我唔會企係最前線，個口罩留番俾前排需要架人，個小妹妹同我講個口罩唔係要來防催淚彈，而係預防日後俾人認到你個樣而進行清算，聽完我二話不說帶番口罩。最後去到三點，衝突真係開始，我望住班警察一個個催淚彈丟出來，面前班年青人四散，但係警察再不斷咁掉，一路進逼，我地又草地退到差唔多到摩天輪，我望住後面架年青人一個一個咁俾警察壓落地，之後就四至五個圍上去不斷用棍用盾打落去身上，但係我唔能夠拉你出來，我只能夠一直向後走一路退到去IFC。番到屋企，我打開電視見到警察追打年青人，淚水不斷湧出來，催淚彈不足以令人流淚，真正令人流淚架係絕望。<br />\n<br />\n年青人，謝謝你們。"},{"pid":"01f374c782b1f0fadfa2a295d82a3900b8ab085c","tid":1227448,"uid":251119,"like":1,"dislike":0,"score":1,"citedBy":0,"replyTime":"2019-06-15T15:14:41.000Z","msg":"我五年前 仲係個中學生 唔敢企最前<br />\n<br />\n五年後 我因為唔想比人拉 唔敢企最前<br />\n<br />\n但612衝突前一刻<br />\n我係後面 望住前面一班人<br />\n個心諗住 忍唔忍心就咁望住前面班人<br />\n幫我頂哂所有胡椒 棍 催淚彈<br />\n而我就眼白白咁乜都唔做？<br />\n<br />\n我唔忍心<br />\n然後我通左成晚頂冇訓過 <br />\n都即刻gear up自己<br />\n衝左上前排<br />\n<br />\n每個人都有包袱<br />\n你可能有顧慮 唔緊要的<br />\n衝個班人唔會怪後面冇衝既人<br />\n<br />\n因為佢地知道 佢地敢衝 <br />\n係因為有後面班人support住自己<br />\n<br />\n呢個係我發夢前線過來人既感受"}]}