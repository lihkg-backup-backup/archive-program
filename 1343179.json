{"tid":1343179,"cid":5,"subCid":0,"title":"集思廣益：我地要開始正視一個問題","createTime":"2019-07-21T18:24:44.000Z","updateTime":"2019-07-21T18:24:44.000Z","uid":112370,"like":3,"dislike":0,"uniUserReply":1,"replies":[{"pid":"27e097d7fae11030d9b91621e927fe39e38f7845","tid":1343179,"uid":112370,"like":0,"dislike":0,"score":0,"citedBy":0,"replyTime":"2019-07-21T18:24:44.000Z","msg":"[我地要開始正視一個問題]<br />\n<br />\n除咗政府中共呢個大敵人之外<br />\n今晚元朗警黑合作俾我地睇到<br />\n有班人佢地做到出曬面<br />\n枱底野放到上枱面<br />\n以往黑社會就算開片劈友<br />\n對象從來都唔應該會係平民百姓<br />\n今晚黑社會眾目睽睽目無法紀將市民往死裡打<br />\n手段兇狠毒辣狼死<br />\n令本性溫順嚮往和平嘅香港人同和理非<br />\n逼我地勇武 逼我地武裝  逼我地變得暴戾<br />\n將我地好勇鬥狠嘅獸性逼出黎<br />\n令香港上演只有內地先會出現嘅情節<br />\n<br />\n呢班白衫圍毆市民嘅動機<br />\n除咗收錢 被慫恿 被洗腦 被鼓勵之外<br />\n無可否認佢地有部分可能係自發<br />\n根本好想郁我地<br />\n想置我地於死地<br />\n佢地根本睇我地唔順眼好耐<br />\n今次只係佢地對我地不滿嘅沸騰爆發點<br />\n佢地完全唔會覺得自己錯<br />\n反而仲好有正義感 係替天行道 <br />\n打得好爽 打完仲會被表揚 不知幾有虛榮感<br />\n<br />\n仲有<br />\n除咗出手打人呢班人之外<br />\n佢地背後嘅支持者亦不可忽視<br />\n平時我地fb俾鬧警察鬧政府嘅po洗曬版<br />\n唔可以忽視有呢批好憎示威者嘅人存在<br />\n佢地每日俾cctvb、&quot;幫港出聲&quot;、&quot;違法暴徒資料匯集&rdquo;<br />\n呢d專門公然網絡欺凌批鬥挑撥離間嘅page洗腦<br />\n同我地一樣淨係like藍絲page同unfriend曬異見者一樣<br />\n根據fb帖子計算模式<br />\n越睇得多同類型嘅post<br />\n呢d post就會越出得多<br />\n佢地得到嘅資訊可以完全係同現實脫節<br />\n令佢地完全浸淫陶醉係佢地嘅世界裡面<br />\n所以唔好以為今晚嘅慘劇一出<br />\n就可以挽回翻一啲聲稱討厭暴力嘅深藍<br />\n因為只要暴力係用喺佢地憎嘅人上面<br />\n就係用得其法<br />\n讚啲白衫打得好嘅人大有人在<br />\n仲覺得好&ldquo;治癒&rdquo;<br />\n就算示威者俾監生打死<br />\n佢地一啲都唔會在乎<br />\n前陣子手足自殺<br />\n佢地仲會話&ldquo;死得好&rdquo;、&ldquo;應該死多幾個&rdquo;<br />\n呢啲人唔通只會因為一件事就回心轉意？<br />\n<br />\n我地對佢地嘅憤怒有幾多 <br />\n代表佢地同樣可以對我地有咁多嘅憤怒<br />\n試諗下如果我地係佢<br />\n啲示威者個個星期日都搞示威遊行<br />\n搞成個幾月搞亂香港&ldquo;破壞法治&rdquo;<br />\n佢地睇我地唔順眼係好合理<br />\n撐警集會除咗收咗錢嘅大陸人之外<br />\n好可能真係有一大部分<br />\n係真心仇視示威者嘅香港人<br />\n佢地可能廢老<br />\n但亦可能係知識水平同經濟收入都好高嘅中產等等<br />\n佢地可以好似我地咁課金俾民建聯<br />\n或者用fb起我地底批鬥我地<br />\n仲要如果唔係一個兩個 而係一大班<br />\n佢地力量大可以做任何野玩死我地<br />\n因為君子唔會做嘅事<br />\n小人下流無恥夠膽做<br />\n宜家仲要有官商鄉議局黑社會同警賊包庇<br />\n犯罪完全無顧忌無後果<br />\n我地點鬥？點樣同成個鄉議局鬥？<br />\n連自衛都覺得自己暴力嘅我地就處於下風<br />\n<br />\n呢類人俾我地想象之中仲要多<br />\n只係我地之前一路都無正視過<br />\n最多係笑9佢地無腦港豬同report啲page<br />\n呢類思想亦佔咗民意一大部分<br />\n我地嘅和平連儂牆喺佢地眼中<br />\n只係一堆搞亂香港嘅暴徒嘅政治宣傳工具<br />\n佢地永遠唔識欣賞<br />\n爭取完淺藍同長輩之後<br />\n拙見係我地下一步方向應該係佢地<br />\n但實際應該點做<br />\n要靠巴絲打集思廣益<br />\n<br />\n以上只係個人意見，希望拋磚引玉<br />\n兄弟爬山 各自出力<br />\n香港已經面目全非<br />\n由The city is dying已經快到變The city is dead.<br />\n只要令香港死得慢啲嘅方法<br />\n我地都要試<br />\n香港加油💪💪💪💪"}]}