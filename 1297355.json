{"tid":1297355,"cid":1,"subCid":0,"title":"香港版嘅信長之野望不走場no new no re","createTime":"2019-07-08T15:24:14.000Z","updateTime":"2019-07-08T15:24:14.000Z","uid":276626,"like":2,"dislike":1,"uniUserReply":1,"replies":[{"pid":"03350cd9e757b23d6e9e3af08e382d7614200b00","tid":1297355,"uid":276626,"like":0,"dislike":0,"score":0,"citedBy":0,"replyTime":"2019-07-08T15:24:14.000Z","msg":"香港呢段日子嘅情況，令我諗返起以前中學玩信長11.2B<br />\n兩邊陣營互相對決，代表住唔同立場，一隊有五隻英，每隻英有各自技能（和理非﹑醫療﹑文宣﹑勇武等），大家各自發揮緊唔同功效，喺街場嘅大家未必認識對方，都係入場先認識大家，但大家會互相照應，共同目標都係爆對面主營（五大訴求）。<br />\n<br />\n一開始大家唔夾可能會嘈交，自己友都喺度嘴炮，搶英或者搶殺，但夾夾下個種默契就會出嚟，開始互相配合，知道個Flow會係點。可能會有豬隊友，或者對面搵人入你隊係咁送頭，或者有人掛機，但只要大部分都係繼續向目標出發，最後都會一步一步推到上去。<br />\n<br />\n同樣地，中立CP區有強王（屯門/上水/沙田等民生事件），打打下又會俾對面偷你雞，但同樣地幫自己吸到經，有時有d CP區嘅怪會幫你卡住對面（市民）。<br />\n<br />\n大家要記住，就算幾快完到場都好，最少要有一路慢慢爆，先至可以一步一步推進。唔好諗住一下子可以叫到總攻擊，因為總攻擊（支援）唔係入場就有，都係儲返嚟，唔會與生俱來。<br />\n<br />\n點都好，唔理你係$#單中定係山王新手，喺得一隊就係隊友，推爆對面主營之前，總要打過六座箭塔，幾隻800，同埋兩隻1300，係要啲時間，大家一齊努力就可以快啲。<br />\n<br />\n玩到最後，對面會死守，會偷爆，亦會有人比你迫到走場，想贏嘅話，記住唔好走場，因為大家只得呢一場，走咗就入唔返，希望大家最後都可以Good Game，God Bless Hong Kong！"}]}