{"tid":228385,"cid":14,"subCid":0,"title":"閒日與上班","createTime":"2017-05-03T23:26:52.000Z","updateTime":"2017-08-28T14:53:31.000Z","uid":21086,"like":0,"dislike":0,"uniUserReply":0,"replies":[{"pid":"6225aacb7eb0e094d7dab103a94252647efbcb40","tid":228385,"uid":21086,"like":0,"dislike":0,"score":0,"citedBy":0,"replyTime":"2017-05-03T23:26:52.000Z","msg":"閒日點解叫做閒日？<br />\n明明星期一至五都係大部分人要返工既日子。<br />\n閒日呢個咁調皮嘅名究竟係邊個諗出黎？<br />\n我諗都係啲唔洗較鬧鐘起身嘅有錢佬諗出黎串下要每日比閙鍾嘈醒起身既打工仔。<br />\n正一地產霸權。屌你老母。<br />\n<br />\n如常晨咁早起身，為左要趕及屯門公路塞車時段之前上到車去九龍返工。<br />\n好多人會問，屯門係咪好多牛？<br />\n咪傻啦，牛係低收入人士既玩意，屯門同外面嘅世界一樣貧富懸殊。而住係屯門有錢人嘅玩意係馬。當你同女朋友騎住隻呀爺年代留落黎嘅牛係屯門市鎮公園散步，總會有一班二世祖騎著隻馬係你身邊跑過，感覺好似要宣洩一句食塵啦窮撚。<br />\n<br />\n梳完之後，就落街去巴士總站等巴士。<br />\n呢個巴士總站對我黎講充滿著回憶，人生中用左七年時間坐右手邊嘅B車返中學；而到我要做野嘅時候，我就要坐左邊A車返工。<br />\n係B車條隊到有一個人令我個腦好似通撚左電咁，我個人呆撚左一陣同恐慌情緒一下子爆左出黎。<br />\n<br />\n個中年男人著住過氣嘅NMD，個頭重係咸豐年前既粟米頭。係好多人眼中，佢只係個中年男人，但我永遠都唔會忘記佢。<br />\n<br />\n重記得中學派左去第二區，日日都好似倒屎咁早要出去返學。去到巴士站，總係見到個打扮新潮，又高又瘦既男仔係到排隊。年月飛逝，隨著我讀得愈高年班，個個男仔由新潮打扮既潮男變成打扮過時嘅中年肥佬。<br />\n<br />\n我係到問自己...<br />\n我係咪一世人都要好似佢咁安於現狀，每日早起晚收，份糧夠食就夠？<br />\n我用我既未來既歲月去換取呢個固定而唔吸引既薪金係咪值得？<br />\n我同自己講！我唔想再做返工狗！<br />\n我要創業搵大錢！<br />\n我要用金錢買人地嘅時間幫我搵錢！<br />\n我唔要再聽到鬧鐘就好似機械人咁自動自覺彈起身梳洗完趕去返工！<br />\n我要做個有血有肉嘅人！！！<br />\n<br />\n<br />\n<br />\n<br />\n<br />\n<br />\n呠呠。<br />\n巴士開車啦，遲左返公司又比老闆屌到仆街啦。"},{"pid":"14596bd97021dd6527f649ada3871cb69cb749ee","tid":228385,"uid":30688,"like":0,"dislike":0,"score":0,"citedBy":0,"replyTime":"2017-08-28T14:53:31.000Z","msg":"<img src=\"/assets/faces/normal/frown.gif\" class=\"hkgmoji\" />"}]}