{"tid":1460889,"cid":33,"subCid":0,"title":"有人問，點解仲會有人出黎發夢？","createTime":"2019-08-13T05:18:00.000Z","updateTime":"2019-08-13T05:18:00.000Z","uid":294679,"like":0,"dislike":0,"uniUserReply":1,"replies":[{"pid":"ddbfee8cc27da6f7ac528ab57b06c59d90f5bf21","tid":1460889,"uid":294679,"like":0,"dislike":0,"score":0,"citedBy":0,"replyTime":"2019-08-13T05:18:00.000Z","msg":"琴日有朋友話唔明點解條惡法已經壽終正寢，仲有咁多人出黎發夢。我真係好愕然。原來有好多人接收緊同樣既資訊，每日睇同樣既live，識得講有人俾警察打有人受傷好慘，但佢地唔會用下個腦去諗下種種事情發生既因果關係。<br />\n<br />\n姑勿論條惡法其實係未完全徹回，即使政府而家肯講徹回，係呢兩個月發夢既過程中，有幾多手足被捕，受傷，甚至犧牲左自己既性命？ 有好多義士一旦定罪，將要面臨五年、甚至十年既刑期。我地係咪可以置身事外？如果唔係有一班義士企出黎，相信條惡法已經獲得通過。我地如果對佢地用完即棄，同個班只為自己利益而出賣香港人既狗官有咩分別？做人可唔可以唔好咁自私？<br />\n<br />\n再者，呢兩個月黎警隊對抗爭者濫用武力，亂打人亂開槍亂放煙霧彈，公然非禮女義士。見到咁多後生仔女受傷你地唔心痛？係咪唔洗追究？<br />\n<br />\nd人成日話抗爭者暴力，但其實抗爭者所做過既只係拆下鐵馬，起下路障，玩下觀星筆，都受到班黑警如此暴力對待。d攞木棍鐵棍甚至刀出黎傷人既撐警人士，就同黑警有傾有講，搭曬膊頭。黑警以雙重標準執法，對元朗白衣人同北角福建幫極度包容，人前捉左人後偷偷放返，係咪又唔洗追究？<br />\n<br />\n當初個二百萬人，你地去曬邊？香港需要你！年輕人需要你！<br />\n我地要堅持五大訴求，缺一不可！<br />\n<br />\n利申：每個周末都發夢出黎行街但又唔敢行得太前既打工仔"}]}