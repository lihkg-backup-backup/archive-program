{"tid":1229077,"cid":5,"subCid":0,"title":"每個香港人心裡都係一個John wick","createTime":"2019-06-15T20:53:00.000Z","updateTime":"2019-06-15T20:58:11.000Z","uid":9586,"like":9,"dislike":1,"uniUserReply":2,"replies":[{"pid":"3130ea242585be0d30883c30642592eafe3096c7","tid":1229077,"uid":9586,"like":0,"dislike":0,"score":0,"citedBy":0,"replyTime":"2019-06-15T20:53:00.000Z","msg":"2014年上嘅第一集殺神特工，相信呢一年對香港人好印象深刻，而大家對奇洛李維斯呢個完美無瑕嘅男人讚不絕口，佢雖然有悲慘嘅身世，但刻苦耐勞，對任何不公義嘅事勇於面對，見需要幫助嘅人絕不吝嗇。而呢樣嘢就係2014年發生喺每一個人嘅身上。<br />\n<br />\nJohn wick喺戲入邊一開始咁過住平民嘅生活，但佢有一條底線就係唔好搞到佢隻狗同佢架車，表面親民和善嘅佢，因為隻狗同架車就算不惜一切代價都要滅咗成個黑手黨<br />\n<br />\n好多人會笑佢：「一架車同一隻狗做咩小題大造？」<br />\n<br />\nJohn wick 聽到一定好滄桑<br />\n微微笑住搖頭咁講：「我對我隻狗同我架車嘅愛，你識條春咩」<br />\n<br />\n但背後就John wick就創造咗一個傳奇就係<br />\n「佢用一把嘢就可以收你皮」<br />\n<br />\n5年後嘅2019年終於上第三集，今次佢俾全個殺手世界追殺，背面受敵，判官仲對各個幫過佢嘅人處置極刑，下令任何人唔可以幫John wick ，全城殺手仲因為錢而追殺 John wick，相信香港人對呢啲劇情見怪不怪<br />\n<br />\n但5年後嘅John wick都唔係傻仔，唔再係以前咁開無雙開足全場，吸取經驗，佢識用各種方法搵人幫，輕軟硬兼施，雖然好多人因為圓桌會嘅勢力唔敢明幫，但各自百方暗地支援，因為佢哋知道 JOHN WICK係不死，正義喺佢嗰度。<br />\n<br />\n只可惜John wick 今集無咗隻手指，流咗第一滴血，呢隻手指無得駁返，但人終要向前行，做佢認為啱嘅野，忍痛咁返去New York 面對判官。而我相信各位觀眾唔想再見到有第二隻手指再斷。<br />\n<br />\n全程判官喺度阿吱阿咗，又岀特種步隊又岀催淚彈，係就係一開始打輸少少，但回返2次氣，就俾判官見識完JOHN WICK 實力之後都放棄佢嘅決定。<br />\n<br />\n最後，<br />\n「穹天屠」酒店老闆望住個晨光講咗句：<br />\n「This is New York 」<br />\n<br />\nJohn wick 一生只係追求一樣基本嘅嘢，但對圓桌會嚟講呢樣嘢係一個禁忌，因為佢怕有一日因為佢，圓桌會會因為咁而崩潰<br />\n<br />\n而John wick 都好明白呢條路從來都唔易行，但只要堅持，一定有續集，有續集就有成功嘅結局。<br />\n<br />\n相信大家都好期待John wick 第4集嘅上演<br />\n，究竟個卡士大唔大，票房會唔會再創新高？希望大家多多支持John wick ！"},{"pid":"56cfddcaf268b0795838dd75f3093b75ef4a96c0","tid":1229077,"uid":162783,"like":0,"dislike":1,"score":-1,"citedBy":1,"replyTime":"2019-06-15T20:55:27.000Z","msg":"如果我有佢咁好打就好"},{"pid":"e74065e1329af90016105bb24cf6c3f4dd9a7a0f","tid":1229077,"uid":9586,"like":0,"dislike":0,"score":0,"quote":{"pid":"56cfddcaf268b0795838dd75f3093b75ef4a96c0","tid":1229077,"uid":162783,"like":0,"dislike":1,"score":-1,"citedBy":1,"replyTime":"2019-06-15T20:55:27.000Z","msg":"如果我有佢咁好打就好"},"citedBy":0,"replyTime":"2019-06-15T20:58:11.000Z","msg":"好唔好打唔係講拳頭嘅，John wick好打都係要同其他人團結同幫拖，做自己擅長嘅嘢，只要向前行，一定會成功<img src=\"/assets/faces/normal/agree.gif\" class=\"hkgmoji\" />"}]}