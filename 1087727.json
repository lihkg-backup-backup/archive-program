{"tid":1087727,"cid":1,"subCid":0,"title":"今日女朋友話我同佢都係小說入面既角色","createTime":"2019-04-01T14:03:51.000Z","updateTime":"2019-04-01T14:03:51.000Z","uid":176009,"like":2,"dislike":2,"uniUserReply":1,"replies":[{"pid":"f5f1f811127200de23b1fd07528105c8ebd979f3","tid":1087727,"uid":176009,"like":0,"dislike":0,"score":0,"citedBy":0,"replyTime":"2019-04-01T14:03:51.000Z","msg":"行行下街佢突然咁同我講，我問佢係咪男女主角，佢話係。咁啱今日就愚人節，以我女朋友本身膠膠地又鐘意亂噏既性格，我當然覺得佢係搞緊笑，我咪應話：「咁係咪恐怖故嚟？」<br />\n佢睥咗我一眼，似乎有啲嬲，佢講話唔係，係愛情故事嚟。之後佢繼續講，話我哋兩個所有事都係由個作家決定晒，即使作出既選擇違背咗自己本身既角色性格，都唔由自己話事。佢就問我會唔會覺得好恐怖。<br />\n<br />\n車，有咩恐唔恐怖啫，神既安排咋嘛。佢聽到我咁答就反我白眼，佢知道我覺得佢講緊笑，但係佢無放棄依個話題，諗咗陣再問我：「個故事完咗之後，就會變成開放世界觀，你同我可以自行決定返自己既事，你會唔會繼續同我一齊？」<br />\n「哈，如果本身個故仔係後宮向，有得俾我揀，咁我又唔拘啊！」<br />\n我自以為好幽默咁講，平時笑點唔高既佢應該會笑住咁打我手臂，耍下花槍。點知佢突然停低，鬆開我隻手，我驚驚地喇。佢個表情好緊張，望住我講：「認真咁答。」<br />\n我無即刻答，廢時俾女人話無諗過就答肯定唔認真。但同時我都怕太遲答，會俾佢屌點解要諗咁耐，你唔愛我啦乜乜乜，咁就唯有扮老實深情咁答佢：「作者創作咗我同你，仲有其他配角同路人，再將我哋連埋一齊，依個本身已經係緣分既開始。咁既然都開始咗段緣分，就算個故仔無咗，咪繼續囉。」<br />\n「我都係得你一個㗎咋。」最後我補多句。不過其實段野都係我尻噏，一啲都唔 make sense，佢就呆咗呆，然後行返去我身邊拖返我，佢耷低咗頭，我估佢係怕羞。我問夠唔夠認真，佢把聲就好冧咁答：「你係做到至好啊。」<br />\n<br />\n好彩過到骨，女人想陰你真係乜都講得出。個時既我係咁諗。"}]}