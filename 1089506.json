{"tid":1089506,"cid":12,"subCid":0,"title":"女神變左鬼魂，宜家仲同我住埋一齊 （新手）[微血腥,微甜］","createTime":"2019-04-03T00:10:16.000Z","updateTime":"2019-04-03T00:11:54.000Z","uid":231600,"like":0,"dislike":0,"uniUserReply":1,"replies":[{"pid":"32284643d45ec1aca17accf53dea856fdd5fa19a","tid":1089506,"uid":231600,"like":0,"dislike":0,"score":0,"citedBy":0,"replyTime":"2019-04-03T00:10:16.000Z","msg":"第零章&mdash;-《天意弄人》<br />\n<br />\n「喂！做咩近排成日咁呆啊，叫你嘅時候次次都慢半拍，係咪夜晚打得飛機多呢？」突然間有把聲傳過黎我耳邊。<br />\n<br />\n「都話左我要認真聽書，下次數學測驗一定要合格囉，你唔記得上次我比阿sir鬧到飛起咩？」我好唔耐煩咁同呢把聲嘅主人講。<br />\n<br />\n「喲～點啊！阿紫，阿川，一大朝早就喺度打情罵俏啊，真係冧死人啦。」旁邊嘅太一無啦啦插把口埋黎，搞到全班嘅目光集中曬喺我地度，然後班人就開始起哄，又話呢樣又話嗰樣，搞到我又開始有啲想打殘佢地。<br />\n<br />\n阿紫係我嘅青梅竹馬，我同佢由細識到大，唔知話好彩定唔好彩，由小學到宜家中五，我年年都同佢同班。不過，佢似乎喺班男仔入邊幾受歡迎，所以我成日都比佢地煩住。<br />\n<br />\n「喂！你幾時先識醒少少架，明眼人一睇就知阿紫對你有嘢啦，你咁都唔上馬啊！」太一拉左我去牆角細細聲咁講，費事俾大家聽倒。<br />\n<br />\n而太一就係我喺中三識嘅損友，次次有咩都拉我落水，不過有時又會有着數益我，算對我唔差架。<br />\n<br />\n「講左幾多次，我宜家對拍拖一啲諗法都冇。」我究竟要同呢個麻煩友講幾多次佢先明，話口未完，放學鐘就已經鈴、鈴、鈴咁響左出黎。<br />\n<br />\n「咁我唔理你喇，我夠鐘去接我阿妹放學。」講完呢句，佢就一支箭咁沖左出去，好快連影都唔見。<br />\n<br />\n雖然我講就咁講，但係其實我對阿紫又唔係乜感覺都冇嘅，只係我對於現況幾滿意，而且又唔肯定佢點諗。萬一佢唔鍾意我，咁我地嘅關係咪會變得好尷尬？所以我決定畢業之前都唔諗呢啲嘢。<br />\n<br />\n「阿川，你得唔得閒啊？可唔可以陪我去買少少嘢？」阿紫又突然間行過黎問我。佢呢排周不時都會叫我陪佢，諗番起確實有少少奇怪。明明以前都唔會咁，唔通佢真係對我有意思？<br />\n<br />\n「...冇可能。」<br />\n<br />\n不過今日我要去街市買餸所以陪唔倒佢，唯有同佢講聽日請佢食雪糕補數，希望唔好激嬲佢啦。<br />\n<br />\n「喂！大減價啊喂！買一送一啊！」每次行到入街市都會聽倒啲阿叔阿嬸喺度嗌，雖然佢地把聲幾嘈吓，但係賣啲魚啊肉啊，都幾好味，呢點我要讚一讚。<br />\n<br />\n「多謝你，四十二蚊。」魚檔個阿姨好好人，我都幫襯左佢一年，佢成日都偷偷加料比我，所以我通常都會喺佢度買嘢。<br />\n<br />\n「哇...攰死我喇，咁就六點啦，要快啲翻去先得。」我拎住代餸急急腳咁跑，因為比平時遲左少少，所以我決定今日行近路。但係條路平時已經好少人行，今日仲要咁夜，望落去簡直打曬冷震。加上上個月，呢度附近先發生左單凶殺案，我記得條屍連個頭都冇撚埋，幾撚恐佈啊。<br />\n<br />\n「有怪莫怪，希望唔好見倒啲衰嘢啦！」我越諗就越驚，因為周圍真係好靜，靜得好出奇，所以我開始跑得越黎越快，就喺我轉彎嘅時候，我見倒&mdash;-<br />\n<br />\n「哇哇哇哇哇哇哇！」我嚇到心都離一離，鳩都縮一縮，有條友殺緊人啊，佢用刀係咁桶落個女仔度，個女仔啲衫俾佢全部撕爛曬，唔單止攤左喺地下，我仲見倒啲腸同肝流曬出黎，血淋淋咁，同黃秋生套人肉叉燒包有得比，總之現場就好似煙灰缸咁，好核突。<br />\n<br />\n但因為條友帶左面具，我見唔倒佢個樣，我只係知道我再唔走，我就會變肉醬，但我真係好驚，我隻腳郁唔倒，底褲都開始濕，啲尿好似水龍頭咁一滴一滴咁滴落地下。我仆左落地下，只可以慢慢向後退。<br />\n<br />\n「死喇，我死硬，冇了冇了，拜拜啦，小紫。」我連遺言都講埋，希望下世可以投胎做個有錢仔啦。<br />\n<br />\n佢見倒我之後，將把刀喺條屍度拎出黎，依稀見倒仲有啲肉碎癡左喺上面。佢一步步咁行近我，最嘔心係佢成面血，仲要笑笑口咁。<br />\n<br />\n「屌，好心啦...死之前都要俾我睇啲咁嘅嘢。」我喺心入面向天埋怨。<br />\n<br />\n正當個痴線佬想用佢把又大又粗嘅刀桶落我度嘅時候，突然間有幾個警察跑緊過黎，佢見勢色唔對，就跨過圍欄跑左出去，可能我跌左喺地下，班警察見我唔倒，於是就無理我。<br />\n<br />\n「哇...好彩咋，差啲連命仔都冇。」執番身彩嘅我可能太過得意忘形，完全唔記得有條屍喺隔離。<br />\n<br />\n「屌那星！」等我開始有番少少反應嘅時候，我下意識彈開左幾尺，然後準備離開呢個鬼地方嘅時候，我無啦啦見倒一條熟悉嘅手鏈。再望真啲，<br />\n<br />\n「哩件咪我地學校校服？」我故作鎮定再行近少少睇，雖然個頭已經不似人形，但個髮型同埋條鏈話俾我知，佢係我識得嘅一個人。<br />\n<br />\n「阿.....紫...？唔係掛....。」"},{"pid":"9a1e7033187170ed682b07fc31ba9442c00be6f8","tid":1089506,"uid":231600,"like":0,"dislike":0,"score":0,"citedBy":0,"replyTime":"2019-04-03T00:11:54.000Z","msg":"第一章&mdash;-《約定》<br />\n<br />\n「喂！阿川，你講架，第時大個一定要同我結婚。」「得啦得啦，反正你咁醜都唔會有人要。」<br />\n<br />\n「阿紫！」我望下個鐘，係零晨四點，我又俾同一個夢摘醒左。呢句對白不停咁喺我個腦度浮現，基本上，我呢排半夜都會無端端嚇醒。唔係因為嗰日見倒佢條屍，而係因為後悔無陪佢放學。<br />\n<br />\n「如果我肯同佢一齊放，或者結果可能會唔同呢？」我又喺度諗如果。不過呢個世界冇咁多如果，死左就係死左。我強迫自己唔好再諗，但咁只係自欺欺人。<br />\n<br />\n「聽日就係佢葬禮，唔可以俾佢見倒我失魂落魄個樣架，因為佢一定會笑鳩我。」我行到洗面盆面前，準備將負面情緒全部洗走，然後打開手機查吓有關聽日嘅行程。<br />\n<br />\n啊，係喇，差啲唔記得講，心理醫生話我因為受到嚴重打擊，希望校方批准我休學兩個星期以作休養。<br />\n<br />\n「咁既然有時間，不如去探一探伯父伯母啦，反正都好耐冇見過佢地，順便睇吓有啲乜可以幫吓手。」我喺衣櫃揀左件黑色衫同西褲，就出左門口。<br />\n<br />\n「阿紫都走左幾日，唔知佢地心情有冇平復番少少呢？」不過又點會咁快接受倒啊，我到宜家都仲未係好接受倒呢個事實，更何況係佢地阿爸阿媽。<br />\n<br />\n我一路諗要講啲咩係最適合，不知不覺間，好快就已經去到佢屋企附近。就喺呢個時候，我見倒有個人企左係門前面。<br />\n<br />\n佢年紀大概四十，着住一件類似神父咁嘅衫，手上拎住本聖經。而且帶住左一袋應該係水果籃嘅物體。徘徊左一陣，唔知諗緊啲咩，好似有啲苦惱咁。<br />\n<br />\n但佢見倒我之後，就急急腳咁走左，初頭我以為係阿紫啲親戚之類，所以冇咩為意。於是就㩒佢地屋企門鐘啦，但係，等左一陣都冇人開門。<br />\n<br />\n「唔通唔喺度？」我心諗。但係照道理呢個時候，佢地應該喺屋企預備緊聽日啲嘢架。雖然有懷疑過會唔會遇倒啲咩事，不過應該唔會咁剋仔掛。<br />\n<br />\n「可能出去食飯掛？」既然佢地都唔喺度，咁聽日先同佢地聚一聚啦。之後我就打比太一問佢出唔出席阿紫嘅葬禮。<br />\n<br />\n「好..啦，咁都冇辦法。遲啲先去探佢啦。」我收左線之後見宜家先朝早十點，於是決定今日周圍行下，順便散下心。<br />\n<br />\n行到地鐵站嗰時，我拎起銀包凖備嘟卡，突然望倒入面攝左幅相，相裏面有一對男女。冇錯，係我同佢，一年前呢個時候，我明明先同佢去完迪士尼挽，估唔到一年後，你就已經吾係度。<br />\n<br />\n「真係世事難料啊，你話係咪啊。阿紫。」我望住幅相講，當然唔會有人應我啦！有人應就真係恐佈喇。<br />\n<br />\n但估唔到正正因為呢幅相，我嘅生活竟然起左好大變化。"}]}