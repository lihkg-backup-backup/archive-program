{"tid":1021335,"cid":30,"subCid":0,"title":"﻿行桃花陣召喚真命天子 45歲陳煒豬年想嗒小鮮肉","createTime":"2019-02-14T07:35:26.000Z","updateTime":"2019-02-14T07:53:26.000Z","uid":49267,"like":0,"dislike":0,"uniUserReply":2,"replies":[{"pid":"a4c69a206f397a7307208880d5ee156ae0277b5f","tid":1021335,"uid":49267,"like":0,"dislike":0,"score":0,"citedBy":0,"replyTime":"2019-02-14T07:35:26.000Z","msg":"單身7年，踏入豬年桃花盛放，45歲陳煒（煒哥）決定放「筍盤」！放盤前坐言起行要做好三件事。先搵老師學花藝，從而增加內涵及藝術修養；其次唔再逞強，學識溫柔地請男人幫吓手。最後係努力賺錢，只要有充足彈藥，個人更有信心。煒哥大笑說：「第一步先學做花藝，搵個識賞我呢啲嬌花嘅小鮮肉送多啲花畀我。」<br />\n<br />\n年初三，陳煒跟老友何國鉦結伴到阿Bob（林盛斌）御用玄學家陳定幫佛堂拜神行花陣，在師傅帶領下順時針行咗3個圈，又將搵到真命天子心願寫上天燈掛上桃花樹，又寫埋天馬旗，誠心上香跪拜，祈求願望達成。她笑說：「麥玲玲話我今年有桃花，但提我要低調，佢話我一定會有，不過，o依家真係冇時間識人同埋栽培感情，因為大部份時間都係工作，年初四已開工，即使空餘時間盡量去朋友聚會，但都冇碰到。」<br />\n<br />\n考慮小鮮肉全靠朱晨麗<br />\n<br />\n　　煒哥坦言拍完《法證先鋒IV》後應該會有啲時間，到時要再積極啲。「俾人話好索，有時都唔知點解會冇姻緣，可能我太強，有朋友勸喻過我：『就算你乜嘢都搞得掂，但都求吓人幫忙啦，咁樣等如畀機會人，唔好乜都攬晒上身逞強。』」一向自己抬條梯換燈膽的煒哥曾為失婚賽後檢討，笑言：「我諗通咗，真係要搵人幫手，我太強，第日要求人哋幫吓手先。（搵個小鮮肉幫手？）朱晨麗啟發我，佢同我講：『原來小鮮肉有小鮮肉嘅好處！』佢叫我唔好揀埋啲老嘢，要揀啲賞心悅目，開心啲嗰啲，多謝你呀，好姊妹。」<br />\n<br />\n無接受過前夫一分一毫<br />\n<br />\n　　煒哥坦言另一半較她年輕三、五年都可以考慮，最緊要大家思想溝通到，「上次有個event由後生仔送花畀我，企埋一齊影相相距又唔係太遠，我都襯得起後生仔嘅。」她說自己一向好獨立，從來唔靠前夫顏志行一分一毫：「佢冇照顧我，我亦冇要求過受佢照顧，所以咪好努力搵錢，希望今年圓置業夢。」<br />\n[img]<img src=\"http://static.stheadline.com/stheadline/news_res/2019/02/14/58381/wnep038p01a.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.stheadline.com%2Fstheadline%2Fnews_res%2F2019%2F02%2F14%2F58381%2Fwnep038p01a.jpg&h=89b53797&s={SIZE}\" />[/img]"},{"pid":"0a50acb07749096114bab3e7b8b25e6929d62b28","tid":1021335,"uid":49267,"like":0,"dislike":0,"score":0,"citedBy":0,"replyTime":"2019-02-14T07:42:31.000Z","msg":"<img src=\"/assets/faces/lm2lny/jable.gif\" class=\"hkgmoji\" /> <img src=\"/assets/faces/lm2lny/jable.gif\" class=\"hkgmoji\" /> <img src=\"/assets/faces/lm2lny/jable.gif\" class=\"hkgmoji\" />"},{"pid":"83f5d1cd51f21c92c85c3b053785b14812cf4047","tid":1021335,"uid":157994,"like":0,"dislike":0,"score":0,"citedBy":0,"replyTime":"2019-02-14T07:53:26.000Z","msg":"大把巴打肯啦<img src=\"/assets/faces/dog/run.gif\" class=\"hkgmoji\" />"}]}