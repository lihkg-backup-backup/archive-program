{"tid":2247569,"cid":6,"subCid":0,"title":"消失了的巴布亞奇隊","createTime":"2020-10-18T03:16:41.000Z","updateTime":"2020-10-19T04:30:52.000Z","uid":40287,"like":10,"dislike":0,"uniUserReply":5,"replies":[{"pid":"afb6f5f22cb894829f59af61623f96ea53129c65","tid":2247569,"uid":40287,"like":0,"dislike":0,"score":0,"citedBy":0,"replyTime":"2020-10-18T03:16:41.000Z","msg":"<img src=\"https://na.cx/i/vkwRVLG.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FvkwRVLG.jpg&h=71dde8a0&s={SIZE}\" /><br />\n<br />\n因為武漢肺炎入侵各國，好多足球聯賽叫停，冇乜足球消息，一啲體育媒體會回帶想當年，<a href=\"http://football-tribe.com\" data-sr-url=\"https://r.lihkg.com/link?u=http%3A%2F%2Ffootball-tribe.com&d=lXXpVpUBFe4etFVyslLGPZFDRn80AWZfiUxX1c6OkmY%3D&h=b8022a05\" data-auto-link target=\"_blank\">football-tribe.com</a>最近就出咗篇文講巴布亞足球，呢個巴布亞並非指太平洋西南部嘅巴布亞新畿內亞，係指印尼統治嘅西巴布亞。<br />\n<br />\n印尼將西巴布亞劃分兩省，包括西巴布亞省及巴布亞省，兩省人口不足400萬，住喺巴布亞嘅原住民，印尼社會通稱佢哋做巴布亞人，係美拉尼西亞人嘅其中一支，不論膚色、文化、宗教，都同主導印尼經濟及政治嘅爪哇人有好大分別，而因為呢啲原因，部分巴布亞人會排斥爪哇人，甚至有巴布亞人以武力爭取西巴布亞脫離印尼獨立。<br />\n<br />\n上年西巴布亞發生咗因為種族歧視引起嘅大型騷亂，西巴布亞大部分地方鎖路鎖網，軍隊前往當地''維持''治安，喺大量消息被封鎖下，難以得知，一啲反對印尼政府嘅巴布亞人，會遭受到乜嘢對待。<br />\n<br />\n當地一直都有分離主義存在，但並非所有巴布亞人都反政府撐西巴布亞獨立，喺印尼足球界入面，就有唔少職業足球員來自西巴布亞，而印尼國家足球隊，一直以來都有唔少巴布亞球員身影，1996年印尼參與亞洲盃名單中，Aples Tecuari、Chris Yarangga兩位來自西巴布亞，2000年參與亞洲盃名單中有Eduard Ivakdalam，2004年有Elie Aiboy，2007年有Erol Iba、Ricardo Salampessy，2011年東南亞運動會男子足球項目，印尼U23名單中，Oktovianus Maniani、Lukas Mandowen、Stevie Bonsapia、 Titus Bonai、Patrich Wanggai都係來自西巴布亞，直到近幾年，不論大小國腳，都可以見到印尼隊內有巴布亞球員，雖然巴布亞球員從未試過佔印尼隊大多數，但腳法及速度，令到呢班少數派幾乎每次都有球員入選國家隊。<br />\n<br />\n好可惜嘅係，西巴布亞嘅職業球會，只有Persipura Jayapura(佩斯普拉 查雅普拉)比較成功，現時印尼甲組聯賽，只有Persipura Jayapura一隊來自西巴布亞，其實近十年來，唔止一支西巴布亞嘅職業球會出現喺頂級聯賽，但都因為各種原因消失。<br />\n<br />\n2008年，Indonesia Super League成立，冠軍係Persipura Jayapura，亞軍係Persiwa Wamena，兩隊都係西巴布亞球會，Persiwa Wamena係巴布亞省中部瓦梅納嘅球會，財力一般，簽入嘅巴布亞球員都冇Persipura Jayapura嘅咁好水平，但瓦梅納係一個高原地，加上前往需時，入夜氣溫20度以下，令到多支客隊作客此地都輸波，瓦梅納嘅環境係Persiwa Wamena最大武器。不過環境再獨特，都不敵財困，2013年，Persiwa Wamena遇上財政危機，球員無心戰鬥，即使有瓦梅納地獄主場，都降班收場，近年同爪哇島球隊合併，唔再使用瓦梅納嘅Pendidikan Stadium。<br />\n<br />\n近幾年，西巴布亞內要求獨立嘅聲音增加，有好多遊行示威以及暴力事件發生，2018年年尾，偏遠地區Nduga就發生咗一件由當地武裝組織西巴布亞解放軍所做嘅屠殺事件，當時有Nduga民眾喺村莊入面升起代表西巴布亞嘅國旗，有整路工人好奇影相，冇耐一批手持武器嘅巴布亞人就出現，根據報道內嘅生環者講，有50多名西巴布亞解放軍包圍一批外島工人，佢哋將呢批工人捉上山再槍殺，有16人死亡。<br />\n<br />\n呢類分離武裝組織成立目的係以武力爭取脱離印尼獨立，屠殺工人有兩個解釋，第一個係話有工人末經佢哋同意偷影，第二係話當地武裝組織反對整路，因為佢哋認為呢種行為係一種侵略。冇幾耐，有澳洲媒體就指，印尼軍用直昇機喺Nduga投擲國際禁用嘅白磷彈，有好多平民中招爛肉，有啲因此死亡，根據恩杜加人道志願團人員指，印尼軍嘅報復行為令好多無辜平民死傷，佢哋指印尼軍人入村四圍屠殺，有好多居民已經走佬去鄰近嘅瓦梅納避難。<br />\n<br />\n印尼政府否認使用白磷彈，軍方亦指射殺嘅係武裝份子，否認用白磷彈殺居民。由於印尼政府重重封鎖消息，係好難得知事件真相。<br />\n<br />\n由於瓦梅納被印尼政府認為躲藏唔少分離武裝份子，Persiwa Wamena亦受影響，雖然Persiwa Wamena財力真係有問題，但Persiwa Wamena嘅Pendidikan Stadium，曾經係一個有唔少巴布亞人用來向政權說不嘅地方，所以有陰謀論認為，印尼政府樂見Persiwa Wamena收皮，政府寧願資助比較乖嘅Persipura Jayapura，對Persiwa Wamena就另一態度。<br />\n<br />\n曾經，一位叫Will Millard嘅英國撰稿人及考察隊長，喺瓦梅納睇咗一場印尼超級聯賽賽事，再將經過寫上blog分享。<br />\n<br />\n 2008&ndash;09 印尼超級聯賽絕對係巴布亞勢力嘅天下，雖然印尼足球係以爪哇勢力為主，但憑住較佳實力，Persipura Jayapura及Persiwa Wamena兩支來自西巴布亞嘅球隊奪得冠亞軍，係印尼足球史上首次有來自西巴布亞嘅球會同時奪得頂級聯賽冠亞軍。<br />\n<br />\nWill Millard，一位研究巴布亞嘅英國撰稿人及考察隊長，佢有留意巴布亞勢力喺印尼足球場冒起嘅情況，佢選擇去Persiwa Wamena主場Pendidikan Stadium觀察，Persiwa Wamena中譯佩西瓦，曾經參加亞協盃，不過小組包尾出局。<br />\n<br />\nWill Millard揀咗一場Persiwa Wamena對Persija(佩斯查)嘅比賽嚟睇，首先佢描述去到球場外見到有當地人爬牆入場，腦裡浮現''究竟我要在哪裡付錢進去呢''嘅問題，然後就為讀者略略介紹巴布亞省歷史，佢話：<br />\n<br />\n「西巴布亞，這個隱居島嶼位於新畿內亞的西半部，就像你將離開地球一樣到達一個未知的邊界，你可能知道它是因為它的吃人歷史、天堂鳥，他們陰莖葫蘆的部落以及吃人鱷魚的可怕名聲。你可能也已經把它與鄰居巴布亞新畿內亞搞亂了。」<br />\n<br />\n當然有講埋印尼用如何使手段吞併新畿內亞西半部，當地資源被政府剝奪，加上被政府忽視同文化宗教不一，搞到有好多當地人對政府不滿，甚至有人搞獨立，印尼社會內，巴布亞人屬於弱勢一方，但喺印尼超級聯賽入面，巴布亞球會就非常成功，巴布亞球會能夠喺擁有較佳財力嘅爪哇島球隊當中突圍而出，足球變成咗一個畀巴布亞人展現實力嘅地方。<br />\n<br />\n直到中段開始講場內事，Will Millard話：「Persiwa Wamena以高地小鎮瓦梅納為基地，雖然資金匱乏，但超強主場成積成為印尼足球傳奇，然而Persiwa Wamena主場比賽從未被轉播過， 我買了一張票，然後前往便宜的座位去了解更多信息。」<br />\n<br />\n由於瓦梅納係高原地，加上好多時踢夜波，夜晚瓦梅納氣溫會降到去10幾度，所以好多客隊去到都頂唔順，Persiwa Wamena就曾經出現過主場全勝作客不勝嘅奇現象。<br />\n<br />\nWill Millard：「在開球前兩分鐘播完非常糟糕的印尼國歌後，我意識到為什麼這場比賽不會出現在國家贊助的體育頻道上。 來自數千名巴布亞人士的噓聲和嘲諷聲震撼了笨重的體育場，淹沒了今天的對手，Persija，來自雅加達的球隊。」<br />\n<br />\n「我會誠實的說：我在嘲笑自己。 我很快就意識到我是人群中唯一的外國人，也是唯一一個沒有參加過賽前特別比賽的人&ldquo;向警察扔磚塊&ldquo;。 」<br />\n<br />\nWill Millard成為場中唯一外國人，冇耐Will Millard就見到啲嘢。<br />\n<br />\n「一個有醉意的男人與一群無法真正活動的防暴警察之間的貓捉老鼠娛樂遊戲，為所有人提供了輕鬆的娛樂。醉意男最終失利被捆綁在球場上。<br />\n<br />\n沒有人真的看足球了。<br />\n<br />\n這場比賽是一個讓你放聲大笑的機會，但最重要的是，足球是一個合法機會，可以對政權進行短暫抗議。它不漂亮，但它很有趣。」。<br />\n<br />\n入場睇足球可以係娛樂，亦可以係對政權進行短暫抗議嘅平台，但Persiwa Wamena，可能永遠都返唔到去瓦梅納。"},{"pid":"c628e4ca0d1a6ac7a7bf538bbd21c3b10a57b8f1","tid":2247569,"uid":53463,"like":0,"dislike":0,"score":0,"citedBy":1,"replyTime":"2020-10-18T04:05:51.000Z","msg":"其實巴布亞球隊踢作客比賽嗰陣有幾多球迷跟去?"},{"pid":"c498c38b9bb71de77bb997ad8228dc10ababf39c","tid":2247569,"uid":73381,"like":0,"dislike":0,"score":0,"citedBy":2,"replyTime":"2020-10-18T05:06:03.000Z","msg":"巴布亞(含西巴布亞)仲有冇食人族"},{"pid":"edc21d4df2a009b48e4e513ca1dd7ff7249e9f33","tid":2247569,"uid":106189,"like":1,"dislike":0,"score":1,"quote":{"pid":"c498c38b9bb71de77bb997ad8228dc10ababf39c","tid":2247569,"uid":73381,"like":0,"dislike":0,"score":0,"citedBy":2,"replyTime":"2020-10-18T05:06:03.000Z","msg":"巴布亞(含西巴布亞)仲有冇食人族"},"citedBy":1,"replyTime":"2020-10-18T05:12:12.000Z","msg":"你咪係"},{"pid":"511a6b7e783d22e66afc330b3a4c342bceaafb33","tid":2247569,"uid":73381,"like":0,"dislike":0,"score":0,"quote":{"pid":"edc21d4df2a009b48e4e513ca1dd7ff7249e9f33","tid":2247569,"uid":106189,"like":1,"dislike":0,"score":1,"quote":{"pid":"c498c38b9bb71de77bb997ad8228dc10ababf39c","tid":2247569,"uid":73381,"like":0,"dislike":0,"score":0,"citedBy":2,"replyTime":"2020-10-18T05:06:03.000Z","msg":"巴布亞(含西巴布亞)仲有冇食人族"},"citedBy":1,"replyTime":"2020-10-18T05:12:12.000Z","msg":"你咪係"},"citedBy":1,"replyTime":"2020-10-18T05:26:15.000Z","msg":"米能老屈<img src=\"/assets/faces/normal/clown.gif\" class=\"hkgmoji\" />"},{"pid":"6bcbd10eb44d421bd8a7acdfe085631f54ebf674","tid":2247569,"uid":92376,"like":0,"dislike":0,"score":0,"quote":{"pid":"511a6b7e783d22e66afc330b3a4c342bceaafb33","tid":2247569,"uid":73381,"like":0,"dislike":0,"score":0,"quote":{"pid":"edc21d4df2a009b48e4e513ca1dd7ff7249e9f33","tid":2247569,"uid":106189,"like":1,"dislike":0,"score":1,"quote":{"pid":"c498c38b9bb71de77bb997ad8228dc10ababf39c","tid":2247569,"uid":73381,"like":0,"dislike":0,"score":0,"citedBy":2,"replyTime":"2020-10-18T05:06:03.000Z","msg":"巴布亞(含西巴布亞)仲有冇食人族"},"citedBy":1,"replyTime":"2020-10-18T05:12:12.000Z","msg":"你咪係"},"citedBy":1,"replyTime":"2020-10-18T05:26:15.000Z","msg":"米能老屈<img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2020-10-18T05:32:16.000Z","msg":"見住你食"},{"pid":"b102653d2b0ec2452862b5cff5da364d8d83233b","tid":2247569,"uid":40287,"like":0,"dislike":0,"score":0,"quote":{"pid":"c498c38b9bb71de77bb997ad8228dc10ababf39c","tid":2247569,"uid":73381,"like":0,"dislike":0,"score":0,"citedBy":2,"replyTime":"2020-10-18T05:06:03.000Z","msg":"巴布亞(含西巴布亞)仲有冇食人族"},"citedBy":0,"replyTime":"2020-10-18T05:43:53.000Z","msg":"冇好耐了，不過仲有啲過傳統生活嘅部落，但更多係城市化咗。"},{"pid":"64d0d0b341f6699a88735d271b0bbf49d1048099","tid":2247569,"uid":40287,"like":0,"dislike":0,"score":0,"quote":{"pid":"c628e4ca0d1a6ac7a7bf538bbd21c3b10a57b8f1","tid":2247569,"uid":53463,"like":0,"dislike":0,"score":0,"citedBy":1,"replyTime":"2020-10-18T04:05:51.000Z","msg":"其實巴布亞球隊踢作客比賽嗰陣有幾多球迷跟去?"},"citedBy":0,"replyTime":"2020-10-19T04:30:52.000Z","msg":"作客比賽出現嘅球迷，大多都係當地居住嘅巴布亞人，唔少巴布亞人去咗爪哇島打工返學。"}]}