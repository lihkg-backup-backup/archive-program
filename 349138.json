{"tid":349138,"cid":12,"subCid":0,"title":"[小試牛刀]那夜, 我的人生被重新編寫了","createTime":"2017-08-06T10:12:08.000Z","updateTime":"2017-08-06T14:52:55.000Z","uid":133865,"like":1,"dislike":1,"uniUserReply":0,"replies":[{"pid":"524cad902616a30a34958f2d8ac3df6414ad355b","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T10:12:08.000Z","msg":"第一章<br />\n<br />\n&ldquo;諗好未吖，我唔係好得閒架咋，搞完你呢單我仲要趕下一場吖大哥！&rdquo;<br />\n<br />\n過了幾秒還是沒有人回應，他忍不住說道<br />\n<br />\n&ldquo;喂！&rdquo;<br />\n<br />\n&ldquo;冷靜啲,&rdquo; 祁風終於開口道：&ldquo;你一時三刻叫我決定啲咁既野喎。&rdquo;<br />\n<br />\n&quot;唉...&rdquo;那人似乎放棄了：&ldquo;算啦算啦，其實呢，你呢d情況我年中都見唔少...&rdquo;<br />\n<br />\n他盤算了一會，說道：&ldquo;咁啦，我問你幾個問題，可能會對你有d幫助。&rdquo;<br />\n<br />\n祁風冷笑一下然後點點頭。為什麼要冷笑呢，也許是他由始至終都認為這是一場鬧劇<br />\n。<br />\n<br />\n&ldquo;咳咳..&rdquo;那人說道：&ldquo;你對你依家既生活滿唔滿意？&rdquo;<br />\n<br />\n祁風想了想，說道：&ldquo;還可以啦。&rdquo;<br />\n<br />\n&ldquo;好，第二個問題，你有冇想令自己既人生變得更加好既諗法？&rdquo;<br />\n<br />\n&ldquo;Um...&rdquo;祁風說道:&ldquo;都有既，之前都有去聽過教會d人生輔導講座...&rdquo;<br />\n<br />\n&ldquo;唔係唔係,&rdquo;那人迅速打斷他的話：&ldquo;嗱，不如咁講，有時當你見到一d好成功既人，你會唔會諗，如果我有佢地既素質，可能係智慧，可能係外表，咁會係一種咩既體驗呢？&rdquo;<br />\n<br />\n祁風霎時眉頭輕皺，的確，他曾經想過，而且亦相信這是每個人都想過的事。<br />\n<br />\n那人續道：&ldquo;喺你地人類既情緒體驗入面，應該叫做羨慕？妒忌？&rdquo;<br />\n<br />\n&ldquo;唔係｡&rdquo;祁風回道：&ldquo;呢d叫懦弱。&rdquo;<br />\n雖然他嘴上這樣說,但是卻不得不承認，他對這人說的話開始有點興趣。<br />\n<br />\n&ldquo;噢？&rdquo;那人看似有點疑惑，但隨即便微笑道：&ldquo;是但啦，我只係想問你一句，你有冇羨慕過佢地既人生？&rdquo;<br />\n<br />\n祁風也沒有打算欺瞞他，反正這只是一場夢，夢最好的一點就是不用為說過的話負責，他最喜歡這樣的世界。<br />\n<br />\n他說道：&ldquo;有，如果你對人類熟悉d，你就會知道咁係好正常既現象。&rdquo;<br />\n<br />\n&ldquo;咁已經足夠，唔係咩。&rdquo;<br />\n這話雖然簡單直接, 但卻直指人心｡對啊，這還不夠嗎，能夠獲得一次全新，更好，更優越的人生，有誰敢說他們沒有過這樣的渴求。<br />\n<br />\n那人再次露出不耐煩的表情，說道：&ldquo;你仲有d咩要考慮吖,嗱嗱聲比個答覆我啦，我真係趕時間吖！&rdquo;<br />\n<br />\n其實, 祁風在各素質上都不比一般人差。可是, 每次當他看到鏡中的自己, 或者不是滿分的考卷, 他都會感嘆自身的不完美, 有時候甚至會困擾著他。時間久了, 他也分不清到底自己是因為這些不完美而感到困擾, 還是已經習慣了困擾的感覺。<br />\n<br />\n&ldquo;係啦，&rdquo;祁風忽然問道：&ldquo;呢個...係夢黎架可？&rdquo;<br />\n<br />\n那人微笑了一下：&ldquo;當然啦，只係一場夢。&rdquo;<br />\n<br />\n是夢就行了, 在夢裡沒有人須要為任何事情負責。更何況，就算是真的，對他也只是百利而無一害...<br />\n<br />\n他苦笑了一下，説道：&ldquo;好，咁我就接受你既...禮物。&rdquo;<br />\n<br />\n那人拍拍手，笑道：&ldquo;好，我中意禮物呢個字,不過呢，呢份禮物...冇得退貨架喎。&rdquo;<br />\n<br />\n&ldquo;哈哈，收左既野點可能比返人呢，咁冇禮貌。&rdquo;祁風微笑道<br />\n<br />\n｢嗯，｣那人説道：｢仲有一點，我有必要同你講清楚，費事好似之前條友咁話我點佢。｣他續道：｢你將會失去你所經歷過既野, 你既記憶將會被全新既人生, 全新既經歷所取代, 明唔明白? ｣<br />\n<br />\n祁風征了一征, 他倒真的沒有想過是這個意思｡ 貨真價實的全新人生, 沒有保留過去半點痕跡, 所有的經歷, 一切的記憶, 通通都如過眼雲煙般...不, 連過眼雲煙都不是, 因為根本沒有發生過...<br />\n<br />\n｢等等...｣<br />\n<br />\n還沒等祁風說完, 那人便打斷道:｢唔好等啦, 準備去享受你精彩既人生啦｡｣<br />\n<br />\n｢唔係...｣<br />\n<br />\n眼前的人影慢慢退去, 取而代之的是與剛才相反的耀眼光芒, 刺眼得讓人睜不開眼睛....<br />\n<br />\n夢醒了吧..."},{"pid":"c2290f09c282baf1e2b338a70daf927bff9916e0","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T10:12:44.000Z","msg":"暖暖的陽光從百葉窗的隙縫裡透進來, 灑在祁風的臉上。<br />\n<br />\n祁風如往常一樣, 在床上翻滾了幾分鐘, 然後便起床梳洗, 準備上學。他拍拍後腦, 總覺得昨晚好像做了個奇怪的夢, 但內容卻有點模糊...不, 現在可不是想這個的時候｡<br />\n<br />\n對了, 怎麼閙鐘沒有響!<br />\n<br />\n接著他便拿起手錶看了看, 八時三十分! 糟了, 快要遲到了。<br />\n<br />\n他迅速從衣櫃裡拿出校服, 以最快的速度邊換校服邊刷牙。用了大約五分鐘的時間便出了門口, 以飛快的步速往學校走去。<br />\n<br />\n到了校門前, 他看到旁邊有幾輛旅遊巴士之類的東西, 在這裡出現實在是不太尋常｡ 不過也影響不了他, 所以也沒有理會｡<br />\n<br />\n正當他準備踏進去時, 忽然停下了腳步, 看著眼前這所就讀了數年的學校, 心裡泛起一種陌生感, 彷彿這裡不是他所屬的地方｡ 但這事並沒有困擾他, 畢竟這並不是什麼罕見的情況, 大概只是Jamais-vu而已, 簡單來說就是當一個人長期對著某些東西, 腦海便可能會突然產生一種陌生感｡<br />\n<br />\n祁風苦笑一下, 接著便邁步走入偌大的校舍, 校門前以四隻大字寫道｢晨星學院｣｡<br />\n<br />\n晨星學院是一所享負盛名的學校, 事實上, 與其說是學校, 倒不如說是培訓所｡ 這裡聚集了全球最頂尖的天才, 是政府和大財團物色人才的福地, 當然還包括一些不為人知的地下組織, 從這裡畢業的人大多會成為某領域的佼佼者｡<br />\n<br />\n這所學校於二十年前建成, 是由各國政府協力出資成立, 法律上並不屬於任何一個國家｡理論上說, 學校和在讀學生都是獨立於世界各國的存在, 但實際上卻受制於各國的監管｡ 學生入讀時必須提交原屬國家之身份證明, 接著便會獲發學生證, 此證便等同於在讀期間的身份證｡ 此外, 學校對於學生的品行和外出規管十分嚴格, 就讀期間必須入住學校提供的宿舍, 如要外出, 則必須經過多重審核, 完成所有程序最快也須要一個月時間｡ 幸運的是, 校園規模之龐大和設施的完善近乎一座小城市, 因此要維持基本的生活也並非難事｡<br />\n<br />\n這所學校創立的原意是為了發掘和集中培育頂尖人才, 以推動人類文明的發展, 正因為這學校身負重要的使命, 因此獲得的資源異常巨大, 比起一般頂尖大學至少多出了好幾倍｡<br />\n<br />\n祁風放空頭腦, 讓腳步根據潛意識記憶自主走到一所大門前, 是他待了一年多的部門, 物理部｡晨星書院的學生在離校的兩年前將會根據自己的專長而選擇一個領域深入學習, 而祁風也在一年前選擇了物理系, 換言之, 完成今年的課程後, 他也就正式從此處畢業｡"},{"pid":"800872f6ac8f6b149ce33c7d912dbeadccd795e1","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T10:13:47.000Z","msg":"課室裡｡<br />\n<br />\n｢早晨吖咁多位!｣他大喊道｡<br />\n這是他今天踏進課室做的第一件事<br />\n<br />\n........<br />\n<br />\n霎時間, 班內的眾人同時放下手上的工作, 留下一個個目瞪口呆的表情, 彷彿在說著｢你做乜撚野｣, 當然如此粗鄙的字句並不會出現在這群精英的腦海裡, 但也是想表達類似的意思｡<br />\n<br />\n祁風維持著原來的姿勢, 眼球卻持續環顧四周, 渴望尋求一些正面的反應｡ 可惜事與願違, 他得到的只有無數厭惡的目光, 於是只有尷尬的笑了笑, 心想:｢今日到底發生咩事, 我究竟係到做緊乜野?｣ 接著便安安靜靜地返回自己的坐位上｡<br />\n<br />\n日復日, 年復年, 他在這所學校裡渡過了既刺激亦無趣的四年｡刺激在於學習的內容與深度的確比一般學校來得有挑戰性｡ 無趣的是, 學習便是這裡唯一的工作和娛樂｡ <br />\n<br />\n｢唉,點解我每日都要係到做埋d咁既野...｣他邊看著眼前一疊寫滿數式的紙張邊想著<br />\n<br />\n｢你講咩話?｣耳邊傳來一把嚴肅的聲線<br />\n<br />\n｢吓...｣他這才驚覺自己把剛才想的話說了出口<br />\n<br />\n他吞了吞口水, 說道:｢我..我既意思係點解要係張紙到做埋d咁既野, 呢d咁有趣既知識應該要寫係出面同大家一齊分享先係架嘛...哈哈....｣<br />\n<br />\n完了, 平時的他絕不會說出這種話, 不, 他是不會有機會說出這種話, 因為他在一開始就不會出現抱怨學習的念頭｡<br />\n<br />\n剛才問話的老師似乎也對於祁風說出的話感到難以置信, 但隨即冷靜下來, 道:｢咁好吖, 你就出黎同大家講下你有趣既研究｡｣<br />\n<br />\n祁風原本打算正正經經地道歉, 但隨即便打消這個念頭, 因為他清楚眼前這人的脾氣, 他說出口的話是沒有挽回的餘地｡<br />\n<br />\n祁風心中暗自嘆氣, 接著便走到黑版前, 面對一臉茫然的同學們｡<br />\n<br />\n｢我今次研究既問題係關於多世界詮釋入面既量子永生...｣ 他咳了咳, 心裡早已緊張得要命, 畢竟在這所學校裡在眾人面前｢演講｣的機會少之有少｡<br />\n<br />\n｢咳....量子力學入面其中一個比較為人熟悉...｣<br />\n<br />\n<br />\n｢砰!｣<br />\n<br />\n<br />\n一記清脆響亮的聲響打斷了祁風的話, 亦把眾人的注意力轉移到課室的大門處｡<br />\n<br />\n大門被打開, 現出兩個少女的身影, 年齡大約在十六､七歲之間, 容貌清秀可愛, 稱得上是兩個小美人｡ 為首的那個牽著後面的那個, 兩人都正在喘氣, 看來是剛剛奔跑過來｡<br />\n<br />\n｢請問你地係?｣老師禮貌地問道, 但依然保持嚴肅的語氣｡<br />\n<br />\n還沒等她們作出回應, 大門前又出現一個男生, 看來是為了追趕她們而過來｡<br />\n<br />\n在晨星學院發生如此不秩序的事實屬罕見, 再加上祁風剛才反常的表現, 種種加起來令老師忍無可忍, 怒道:｢你地喺到做乜野!｣<br />\n<br />\n門前剛到來的男生急忙走到老師面前, 說道:｢老師, 我係政治系四年級既學生, 楊徹, 至於呢兩位....｣ 他轉頭看看那兩個女生, 續道:｢佢地係參加體驗交流團既學生｡｣<br />\n<br />\n｢體驗交流圑...?｣老師想了想, 續道:｢我醒起啦, 係為左你地''社會系''學生而設既一個無聊活動｡｣<br />\n<br />\n｢社會系｣指的是那些須要在將來的工作崗位上經常與別人交流, 磋商的學科, 比如說政治和商業｡ 與之相對的是｢學術系｣, 指的便是如科學和數學等純學術科目｡<br />\n<br />\n祁風心想著:｢原來係體驗交流圑, 咁就可以解釋我今朝所見到既旅遊車｡｣<br />\n<br />\n晨光學院旨在發掘優秀的人才, 並協助他們發揮自身最大的潛能, 因此學習變成了學生們的日常｡ 在高壓學習與近乎封閉式的社會形態下, 這裡的學生與現實社會脫軌, 正因如此, 他們的知識量和思維能力雖然超乎常人, 但卻沒有半點社交能力或實戰經驗｡<br />\n<br />\n政府似乎也意識到這個問題, 他們發現雖然畢業生在科學等學術領域上多能取得巨大成就, 但在政府或商界等須要與人交流的職位上卻往往因溝通問題而導致能力不能完全發揮｡<br />\n<br />\n學院是由各國政府和少數財團投資經營, 雖然說是為了發掘人才以推動文明發展並不虛假, 但畢竟投放了那麼多資源, 投資者們當然是希望辛苦培育出來的畢業生能夠協助自己｡<br />\n<br />\n因此, 在不影響學院正常運作的前提下, 他們希望能提高一下｢社會系｣學生的社交能力和溝通技巧, 因此便舉辦了一個名為｢體驗交流圑｣的活動, 讓學生帶人參觀, 從而增加與外界交流的機會｡ <br />\n<br />\n老師咳了咳, 續道:｢你應該好清楚體驗交流圑舉辦既前提係''不影響學院正常運作'', 係咪?｣<br />\n<br />\n男學生點點頭｡<br />\n<br />\n老師續道:｢咁你係咪覺得喺上課時間無故闖入課室係不影響學院正常運作?｣<br />\n<br />\n男學生面有難色, 說道:｢老師, 我...｣<br />\n<br />\n｢呢位老師｡｣門前為首的女孩突然插話道:｢希望你搞清楚一點, 我地唔係無故闖入, 我地係黎上堂既｡｣<br />\n<br />\n｢噢?｣老師擺出疑惑的表情<br />\n<br />\n女孩咳了咳, 拿出一本小冊子, 說道:｢根據交流守則第五點, 最後一條, ''交流生能於上課時間到任意課室進行旁聽''｣她頓了頓，續道：｢下面仲有你既簽名架, 老師。｣ 她邊說邊指著頁面的最下方。<br />\n<br />\n老師聽完也不生氣，只是問道：｢同學，請問你今年中幾？｣"},{"pid":"c7377598094ea7963125435911a4ced64da28821","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T10:14:46.000Z","msg":"女孩微笑一下，道：｢中五。｣<br />\n<br />\n｢咁請問你有冇選讀物理？｣<br />\n<br />\n｢冇。｣她言語間理直氣壯，彷彿不知道這話有多荒唐。<br />\n<br />\n｢嗯，咁你又知唔知呢班既程度大約去到邊到？｣<br />\n<br />\n女孩想了想，答道：｢我諗大概係大學四年左右?｣<br />\n<br />\n老師點點頭：｢算你有啲見識， 咁請問你打算點樣用你中五既知識，唔係，係中三既知識去理解大四既野呢？｣<br />\n<br />\n女孩微微一笑，接著徑自走到祁風身旁, 伸出手掌，說道：｢比我。｣<br />\n<br />\n祁風愕了一下，但除了他自己之外，大概所有人都不知道，他驚訝的原因並不是因為這突如其來的要求，而是這個女孩本身，一種似曾相識的感覺，彷彿之前是認識她的，而且非常熟悉...<br />\n<br />\n但他心裡明白這並不可能, 他不可能認識這個女孩。<br />\n<br />\n｢唔？｣女孩疑惑道<br />\n<br />\n祁風這才回過神來，然後把手上的紙張遞給她。雖然他不知道她的目的，也不知道老師是否批准，但他就是想遞給她，很想很想。<br />\n<br />\n女孩拿過紙張並道謝一聲，接著便開始翻閱裡面的內容。過了片刻，她便把它還給祁風，然後拿起桌上的粉筆。<br />\n<br />\n&ldquo;寫得唔錯，&rdquo;她對祁風說道：&ldquo;不過有一個問題，多世界詮釋的確可以解決到哥本哈根詮釋入面觀察者既問題, 但係...&rdquo;<br />\n<br />\n接著她便開始在黑版上寫上算式，邊寫邊講解。不得不說，她的講解比學校任何一位老師都清晰。<br />\n<br />\n&ldquo;...所以，呢位同學所講既方法係唔足以證明多世界詮釋既真確性。&rdquo;說畢，她放下手上的粉筆，轉向學生們。<br />\n<br />\n他們的臉上充滿難以置信的表情，不敢相信一個普通學校的中五生竟達到如此程度。除了學生外，一直自信滿滿的老師似乎也大受打擊。<br />\n<br />\n他問道：&ldquo;你真係一個普通中學既中五生？&rdquo;<br />\n<br />\n女孩再次露出溫暖的笑容, 說道：&ldquo;絕對係普通學校既中五生。&rdquo;<br />\n<br />\n老師繼續追問：&ldquo;你叫咩名？&rdquo;<br />\n<br />\n&ldquo;寧月。&rdquo;女孩答道<br />\n<br />\n祁風心想:&ldquo;寧月？&rdquo;他到底在哪裡聽過這個名字？<br />\n<br />\n另一方面，老師臉上卻明顯掛著驚訝的表情，當中還帶有一絲敬佩，說道：&ldquo;寧月？&rdquo;<br />\n<br />\n老師續道：&ldquo;你就係果個...&rdquo;<br />\n<br />\n寧月迅速打斷他的話：&ldquo;唔係，我只係一個好普通既中五生，老師你呢種高高在上既人冇可能會識得我。&rdquo;<br />\n<br />\n雖然她這樣說，但就算是笨蛋也看出不對勁，更何況是一群天才。<br />\n<br />\n彷彿是不讓老師繼續說話，她續道：&ldquo;我今次黎參加呢個交流團，並唔係為左我自己，而係為左我細佬, 我細佬已經啱啱通過左晨星既入學試，出年就準備入讀，而佢亦都想讀呢科，所以我就過黎幫佢睇睇個環境。&rdquo;<br />\n<br />\n她再次笑起來，但這次卻是不屑的冷笑：&ldquo;可惜，估唔到只係得咁既程度。&rdquo;這句話似是有意無意的對著祁風說。"},{"pid":"f55e12971aa299c0003594e8a94a7facb89119f7","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T10:49:36.000Z","msg":"一陣再出<img src=\"/assets/faces/fs/smile.gif\" class=\"hkgmoji\" />"},{"pid":"5042c7a38c74ce4f0aaa5d13b3f80d231a1f6328","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T14:50:40.000Z","msg":"才剛說完 , 一把充滿威嚴的聲音便從大門處傳出&ldquo;月。&rdquo;<br />\n<br />\n只見老師顯得有點震驚, 恭敬道:｢校長｡｣<br />\n<br />\n全班同學也征了一征，校長很少會在校園出現，因此班裡應該幾乎沒人見過他。只見那人年約五十，劍眉星目，神色間只有一股孤傲。<br />\n<br />\n寧月臉上依然掛著笑臉，說道：&ldquo;好耐冇見，程老先生。&rdquo;<br />\n<br />\n<br />\n<br />\n------------------------------------<br />\n<br />\n<br />\n<br />\n校長的眼神裡充滿各種情緒，似是責備又似是憐惜，最後還是冷冷道：&ldquo;我當日同你講過，你踏出呢個校門，就以後都唔好再返黎，而你當時亦都答應左，唔守信用，唔似你喎。&rdquo;<br />\n<br />\n寧月收起笑臉，認真說道:&ldquo;你講過我係你呢世唯一睇唔透既人，我係咪一個守信用既人，你又點知呀。&rdquo;<br />\n<br />\n校長笑了笑：&ldquo;論口才我唔及你，講啦，你今次返黎係做咩？&rdquo;<br />\n<br />\n&ldquo;我頭先已經講過，我係黎幫我細佬睇學校。&rdquo;<br />\n<br />\n&ldquo;寧皓？嗯，係一個不可多得既人才。&rdquo;他續道：&ldquo;不過同你比，差得遠。&rdquo;<br />\n<br />\n寧月微笑道:&ldquo;程老先生你過獎啦，學呢位老師話，我只係一個普通既中五生。&rdquo;<br />\n<br />\n&ldquo;好，咁唔知你呢位普通既中五生對本校有咩評價呢？&rdquo;<br />\n<br />\n&ldquo;一般般啦，不過我今朝先啱啱到步，好多地方都未睇過，好難咁快下定論既。&rdquo;<br />\n<br />\n&ldquo;咁好，你慢慢參觀。&rdquo;校長續道：&ldquo;不過既然你主要參觀物理系，咁搵返個在讀學生帶你會比較好, 有冇邊個願意？&rdquo;<br />\n<br />\n校長看向在場學生,過了片刻都沒人回應。<br />\n<br />\n突然，一把聲音傳出，在沉靜的課室內顯得份外突出：&ldquo;等我黎。&rdquo;<br />\n<br />\n聲音的主人正是站在黑版前，寧月旁的祁風。<br />\n<br />\n寧月顯得有點詫異，校長則是點點頭，道：&ldquo;好，祁風，咁呢個重任就交比你啦。&rdquo;<br />\n<br />\n這位校長確實厲害，祁風印象中並沒有見過他，就算有也不過是擦身而過一、兩次，他竟然記得他的名字，說出來的時候也沒有一絲遲疑。<br />\n<br />\n祁風也恭敬地點點頭。"},{"pid":"cfef9717ea1b32152dd40e1f028a43f8b81b60ee","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T14:52:31.000Z","msg":"在接下來的幾小時, 祁風便帶著她們參觀了物理系的主要設施和實驗室, 但寧月似乎對這裡十分熟悉, 很多時候都擺出一副無聊的表情｡ 反而是經常躲在她身後的害羞女孩, 語夜看似表現出更大興趣｡<br />\n<br />\n｢其實我地之前係咪見過?｣祁風終於把一直放在心裡的問題說出口<br />\n<br />\n寧月征了一下, 說道:｢龍捲風, 颱風我都見過, 祁風就真係冇見過｡｣<br />\n<br />\n祁風愣了一下, 不知該給出什麼反應, 只能笑道:｢原來係咁...｣<br />\n<br />\n寧月微微一笑:｢講下笑姐, 不過我印象中真係冇見過｡｣<br />\n<br />\n祁風點點頭, 然後問道:｢你...之前喺到讀過書?｣<br />\n<br />\n時間彷彿止住了, 寧月臉上的笑臉慢慢消失｡<br />\n<br />\n沉默的氣氛持續了幾秒, 極少說話的語夜開口道:｢祁風先生呢個問題...｣<br />\n<br />\n｢係｡｣<br />\n<br />\n寧月回答道並再次掛起笑臉, 說道﹕｢我之前喺到讀過書, 不過已經係好耐之前既事, 冇必要再提起｡｣<br />\n<br />\n寧月牽起語夜的手, 說道:｢我地行囉｡｣ 接著便對祁風問道:｢嗰個係咩黎架?｣<br />\n<br />\n祁風順著她手指的方向看過去, 然後說道:｢呢個係...｣<br />\n<br />\n咦, 不對, 那並不是什麼新設施, 她怎麼會不知道呢? 但一切已經太遲了, 轉眼間, 眼前一片漆黑, 這裡的燈光被關掉, 接著耳邊一陣風掠過的聲音｡ 回想起剛剛遇見她們的場景, 該不會是想逃跑吧!<br />\n<br />\n黑暗中傳來一把調皮的聲音:｢快D黎搵我地啦!半個鍾之內搵到就當你嬴｡｣最後只剩下一陣笑聲｡<br />\n<br />\n還好, 這裡畢竟是物理系大樓, 是祁風最熟悉的地方, 就算是摸黑走....噢不, 這裡是七樓實驗室樓層, 是他這個年級才可進入的區域, 而他才剛升上來兩星期, 對這裡的熟悉程度....<br />\n<br />\n他這才回想起由於寧月對這裡異常熟悉, 所以到後期基本上就變成是她帶著語夜參觀, 而自己只是跟著她們而已｡<br />\n<br />\n｢比佢伏左添...｣祁風暗自不憤, 但現在最重要的是找到她們, 並不是為了要勝出, 而是 照顧她們畢竟是校長交待給他的任務, 把她們弄丟了怎樣也說不過去｡<br />\n<br />\n他立即拿出手機開啟照明功能, 然後隨著聲音的方向追趕過去, 心想:｢佢到底又想玩咩花樣....｣<br />\n<br />\n｢砰!｣<br />\n<br />\n一記響亮的聲響回蕩在整個空間, 祁風突然跌倒在地上, 身下是一大灘水, 眼前還有一個空的水瓶｡<br />\n<br />\n｢你娘親, 竟然咁樣玩我...｣這下加強了祁風要找到她們的決心, 不為別的, 而是為了不讓她們把自己玩弄於股掌之中｡<br />\n<br />\n他拍拍衣服, 然後便繼續追趕過去｡ 沒推斷錯, 她們只是把局部區域的燈光關掉, 而不是整座樓層, 因此走了一段路後, 他便重見光明｡<br />\n<br />\n重見光明後, 他便開始進行理性思考｡<br />\n<br />\n｢寧月大概係好熟悉呢到, 而佢當然亦都知道我對呢到既熟悉不亞於佢, 除左呢層七樓實驗室, 而且依家係上堂時間, 樓下六層唔止多老師多學生, 而且課室同實驗室一係就上緊堂, 一係就鎖起左｡ 除左課室之外, 樓下六層既所有藏匿地點唔洗半個鐘, 只須要十分鐘就可以搵唒｡ 所以佢一定仲喺呢一層｡｣祁風心想著<br />\n<br />\n但這裡說大不大, 說小不小, 而且並不熟悉, 要在半小時內找到兩個人並非易事｡ 這可怎麼辦?<br />\n<br />\n他繼續思考:｢移動位置會增加被人見到既風險, 所以有理由相信佢地盡量唔希望咁做, 即係話佢地要搵到一個至少半個鍾唔會有人既地方, 此外, 佢地唔會匿喺一d我去唔到既地方, 例如女廁, 否則既話就失去左遊戲本身既意義｡｣<br />\n<br />\n他決定開始尋找｡"},{"pid":"b934556af61dd43e9904c5b34295f5959e4779a6","tid":349138,"uid":133865,"like":0,"dislike":0,"score":0,"citedBy":0,"replyTime":"2017-08-06T14:52:55.000Z","msg":"經過二十五分鐘的搜索, 祁風已大概掌握七樓的地形, 可還是不見她們的身影｡<br />\n<br />\n｢係咪有d咩暗門我未發現到呢?｣就在他苦苦思索期間, 時間一分一秒地過去....<br />\n<br />\n｢避免移動位置, 避免移動位置....到底點先可以...｣<br />\n<br />\n｢等等!｣他心想:｢如果佢地根本從來就冇移動過呢?｣<br />\n<br />\n一想到這, 祁風便以飛快的速度跑到剛剛那個黑暗區域裡｡<br />\n<br />\n｢課室鎖哂門, 佢地一定匿左喺d箱或者凹位入面｡｣ 他心想<br />\n<br />\n他快速檢查可能藏匿的地方, 直至來到剛才發現水瓶的位置, 把手機向旁一照, 果然有個凹位, 但卻沒有任何人, 只見地上放了一個計時器｡ 祁風把他拿起來, 只見剩下三秒的倒計時｡<br />\n<br />\n三､二､一......<br />\n<br />\n計時器響起, 區域也隨即恢復光明｡ 祁風握緊拳頭, 似是感到深深不忿｡<br />\n<br />\n過了幾秒, 不遠處掌聲響起...<br />\n<br />\n｢唔錯唔錯, 雖然最後你冇喺限時內搵到我, 不過都算你嬴啦｣寧月停頓了一下, 續道:｢雖然你咁遲先知道我地喺黑暗區域令我有少少失望, 不過我反而想知你係點知道喺嗰個位置?｣<br />\n<br />\n｢因為冇聲,｣他續道:｢因為我聽唔到水樽跌落地既聲, 所以你一定係喺附近放低個樽, 而你用水整低我既目的, 係為左令我產生怒意, 令我喺嗰刻唔可以冷靜思考｡｣<br />\n<br />\n其實祁風心知水瓶是她故意設計的一個提示, 她大可以用很多方法誤導他, 例如故意擲下水瓶弄出聲音｡<br />\n<br />\n寧月笑了笑, 說道:｢繼續｡｣<br />\n<br />\n祁風續道:｢你最厲害既係心理戰術, 你利用漆黑既環境同埋我跌低既負面經驗, 令我潛意識上抗拒返到呢個地方, 所以喺我既思考過程中一直冇出現返黎既諗法, 直到最後...｣<br />\n<br />\n寧月點點頭:｢唔錯吖｡｣她頓了一頓, 續道:｢好彩喺學生質素上都保持到一定水準, 今日就差唔多先啦, 聽日見｡｣<br />\n<br />\n語夜也開口道:｢今日多謝你吖祁風先生｡｣ <br />\n雖然語氣依然是柔聲細氣, 但卻能感受到她的真心真意｡<br />\n<br />\n寧月牽起她的手, 說道:｢走啦｡｣<br />\n<br />\n總算完結了吧, 莫名其妙的一天｡<br />\n<br />\n------------------------------------------<br />\n<br />\n回到宿舍中, 眼前的房間絕對稱得上是非常寬敞, 程度只僅次於酒店的總統套房｡ 不同的是, 與之相比, 少了一分華麗, 卻多了一分書卷味｡ 桌上堆積如山的書本, 牆上貼滿周圍的學術報告, 甚至還有基本的實驗設備｡ 與其說是宿舍, 倒不如說是實驗室｡<br />\n<br />\n也記不清多少年了, 祁風把十八年人生的大部分時間都花在這個寬敞的房間, 狹小的世界裡｡ 就算是在較小時候, 功課量和研究量沒有那麼龐大, 他依然沒有什麼朋友, 因為這裡是天才學校, 學生是為了學術而生, 朋友是不須要的｡<br />\n<br />\n轉眼間, 十八年過去了, 如果你問他會否感到孤單, 他肯定說不會或不知道, 因為他根本沒有嘗試過｢不孤單｣的感覺｡ 情況就如你從小便生於完全黑暗的環境中, 你不會覺得黑暗是多麼的可怕, 更不會出現光明和黑暗的概念｡<br />\n<br />\n只是...難過的時候沒人傾訴, 脆弱的時候沒人依靠, 這些負面感覺他還是能意識到的｡ 不過也沒什麼, 對他來說, 獨自面對所有問題已成一種習慣, 甚至是一種自然反應, 就如呼吸般平常｡<br />\n<br />\n他拿起紙筆, 翻閱著一本本厚重的課本｡ 雖然因為寧月她們的關係得以免去不少課業, 但晚上還是要埋頭苦幹才能追趕進度｡<br />\n<br />\n時間轉眼便過了三個小時<br />\n<br />\n｢唉...｣他伸一伸懶腰, 自言自語道:｢終於都搞掂唒｡｣<br />\n<br />\n才剛躺上床, 手機便響起｡<br />\n<br />\n｢風, 今日番學點吖?｣傳來的是一把女聲, 正是祁風的母親｡<br />\n<br />\n｢都係咁啦, 每日都差唔多｡｣<br />\n<br />\n雖然今天明顯不是平常的一天, 但祁風也懶得多說｡<br />\n<br />\n｢係啦, 之前我咪叫你申請外出既, 依家有回覆未吖?｣<br />\n<br />\n對了, 他好像剛剛收到回覆, 但申請卻已經是一個月前的事了｡<br />\n<br />\n｢嗯, 收到啦, 兩個星期之後就可以出黎｡｣<br />\n<br />\n｢仲要咁耐呀, 你婆婆成日都話想見下個孫呀｡｣<br />\n<br />\n祁風打了個哈欠:｢唔係仲有阿妹咩....｣<br />\n<br />\n等等, 妹妹? 他有妹妹的嗎? <br />\n不是, 他沒有妹妹的嗎?<br />\n<br />\n他母親似乎深感疑惑:｢你講咩呀? 係咪太攰啦?｣<br />\n<br />\n祁風拍拍自己的後腦勺, 接著說道:｢我...諗係啦｣<br />\n<br />\n｢嗯, 咁下次再傾, 你早d休息啦｡｣<br />\n<br />\n｢嗯, 你都早d休息｡｣<br />\n<br />\n結束通話後, 祁風反覆思考自己剛才的失言, 妹妹嗎?"}]}