{"tid":1634539,"cid":5,"subCid":12,"title":"打仗時，我好希望大家可以明白「圍城必闕」呢個道理","createTime":"2019-10-07T08:31:04.000Z","updateTime":"2019-10-07T08:36:23.000Z","uid":87511,"like":6,"dislike":0,"uniUserReply":1,"replies":[{"pid":"c3381d325b17f76d994088b4f616b456dafedf07","tid":1634539,"uid":87511,"like":0,"dislike":0,"score":0,"citedBy":0,"replyTime":"2019-10-07T08:31:05.000Z","msg":"圍城必闕，意即重重包圍對方時，必會留返一個缺口畀敵人逃生之用，以加劇潰敗敵方軍心。圍城必闕係阻止敵軍抱住破釜沉舟心態同自己決一死戰嘅手段之一嚟。<br />\n<br />\n「香港現正處於戰爭時期」，咁對付所有敵人，係咪都一定殺無赦？呢一方面好重要，梁天琦、Winter on Fire導演都講過成功嘅要訣之一就係<span style=\"color: red;\">「拉隴更多人加入自己陣營」</span>；甚至老豆搵仔Admin都提出過香港革命如果要成功，就需要接受一部分警察變節，先可以成事。<br />\n<br />\n所以圍城必闕呢個道理其實可以適用喺好多種情況。<br />\n<br />\n最簡單，我以兩個幾月前嘅沙田新城市廣場一役做反面例子。黑警夠膽成個商場都封，無疑係迫示威者還拖反抗，但係睇返片就發覺唔少還拖嘅手足其實都只係中學生瘦撚身型。最後黑警當然搞到自己都有損傷。呢個算係圍城必闕嘅一個反面教材。<br />\n<br />\n然後我想攞藍店做例子。黑紅藍黃四色分類，做得好好，唔多講；咁但係要點先唔再罷食或者裝飾某啲藍店？黑唔洗講，永不原諒。但係如果有藍店聲明自己棄暗投明，可以表示讚賞，然後停止裝飾，甚至按比例幫襯返一兩次（真係一兩次就好）。咁樣係絕對有助壯大己方勢力。<br />\n<br />\n最後本身想講下變節警。不過諗真啲其實so far都唔多，甚至可能係冇，所以都係唔講住，希望有機會先至講。<br />\n<br />\n光復香港，時代革命。"},{"pid":"8e349676321d8762275dc7d53ae14e9afdd94a5b","tid":1634539,"uid":87511,"like":0,"dislike":0,"score":0,"citedBy":0,"replyTime":"2019-10-07T08:36:23.000Z","msg":"<a href=\"https://lihkg.com/thread/1634370/page/1\" target=\"_blank\">https://lihkg.com/thread/1634370/page/1</a><br />\n金融時報︰警隊高層私下指1/4 警有參與遊行<br />\n<br />\n唔係想洗白，我都支持劏黑狗<br />\n不過如果革命要成功，就要有接受變節警嘅胸襟，畢竟政治有時都係要妥協"}]}