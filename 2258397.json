{"tid":2258397,"cid":12,"subCid":0,"title":"不存在的世界","createTime":"2020-10-26T04:23:11.000Z","updateTime":"2020-10-26T04:23:11.000Z","uid":246823,"like":0,"dislike":1,"uniUserReply":1,"replies":[{"pid":"1d2ab129b43c90cb98d48877bc38e32076746bac","tid":2258397,"uid":246823,"like":0,"dislike":0,"score":0,"citedBy":0,"replyTime":"2020-10-26T04:23:11.000Z","msg":"今日接到HR電話去見工，開心到彈起<br />\n<br />\n拎左兩年國民基本收入金，每月35K，今日終於有機會申請「拒絕領取國民基本收入金」<br />\n<br />\n只要有人請，工資高過國民基本收入同埋份工做夠 4 個月就合資格<br />\n<br />\n依兩年來不斷 send CV 都冇回音，今日終於比我等到！<br />\n<br />\n拎返套陳年西裝出來，set 靚個頭，出發去牛頭角既一個工業區<br />\n<br />\n去到間公司雖然外表好 updup，但裡面是是正正，reception 坐滿等 interview 既人<br />\n<br />\n接待姐姐斟左杯水比我同叫我填份FORM，我用左10 分鐘填完但就等左4 個鐘先到我見HR<br />\n<br />\n我心入面不斷反複練習要講既野，希望陣間順利咁表達到出來<br />\n<br />\n入到去坐低，HR 連招乎都冇打就嬲嬲地咁一句車埋來「阿王生，你開 40K 咁少係咩意思呢？」<br />\n<br />\n「errr... 我... errr... 因為... 其實 40K 對我來講係已經好夠用」<br />\n<br />\n「王生，即係咁，我地呢度出親最少都 80K，出 40K 比你既話一來我地公司會比人話刻薄，二來會比政府 check，到時要做一大堆野解釋」<br />\n<br />\n「明白」<br />\n<br />\n「同埋你申請個位係個 senior職位，我幫你改 100K 啦」<br />\n<br />\n「好...」<br />\n<br />\n然後帶住些少慌張咁完成左成個面試程序，返屋企等消息..."}]}