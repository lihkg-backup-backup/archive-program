{"tid":2148836,"cid":12,"subCid":0,"title":"【人性/魔鬼/結界】我同班朋友比人困住左係猛鬼橋","createTime":"2020-08-10T06:20:38.000Z","updateTime":"2020-08-12T16:05:05.000Z","uid":365456,"like":1,"dislike":0,"uniUserReply":3,"replies":[{"pid":"91e7101d96c5877a1b49e0db3a0ba5811c867c84","tid":2148836,"uid":365456,"like":0,"dislike":0,"score":0,"citedBy":0,"replyTime":"2020-08-10T06:20:38.000Z","msg":"序章<br />\n<br />\n   『真係要去啊？』佢地又提議去個度。<br />\n<br />\n    邊度？<br />\n<br />\n    咪就係猛鬼橋囉。<br />\n<br />\n    小弟叫向舒漫，冇錯，舒漫啊，但係就唔係唱歌個個囉，好多人都會攞我個名黎講笑，加上我個樣都有少少鐘舒漫feel，所以佢地成日都叫我做男版鐘舒漫...其實個花名我又冇咩所謂嘅，反正都慣左，只不過係順便講下姐...<br />\n<br />\n   『就咁話啦！今晚邊度等啊？』<br />\n<br />\n   『不如峰華村個公園等？TBB之前有套劇都係個度拍過架！！』<br />\n<br />\n   『你係咪講個套咩《棟仁的時光》？』<br />\n<br />\n   『係啊係啊！！好浪漫架！』<br />\n<br />\n   『假嘅都浪漫咩？』<br />\n<br />\n   『浪漫呢d野你識咩啊！』<br />\n<br />\n   『妖！咪講呢d啦，今晚幾點啊？』<br />\n<br />\n   『不如7點...』<br />\n<br />\n   『屌7點咁早我飯都未吃啦！』<br />\n<br />\n   『係囉，夜d去有feel先好玩架嘛！』<br />\n<br />\n   『下...但係...』<br />\n<br />\n   『唔好但係啦！就11點！橫掂聽日唔洗翻學！』<br />\n<br />\n   『咁好啦...』<br />\n<br />\n   『喂！阿漫！你一定要到啊！』<br />\n<br />\n   『唉...得啦得啦。』<br />\n<br />\n    講到呢度你可能都知啦，我地唔係去大埔松仔園個條，而係柴灣個條.................<br />\n <br />\n    好偏僻嘅猛鬼橋。<br />\n<br />\n    點解去呢條？事關我同班同學都係係中華基金讀中五，加上大家都住附近，唔係柴灣就小西灣，所以近近地都夠玩，就費事去咁遠啦。<br />\n<br />\n    點解佢地咁執著要我去呢？咪就係因為我係佢地入面唯一一個去過猛鬼橋嘅人囉。<br />\n<br />\n    其實條橋好普通咋嘛，去過兩次都冇野睇，我都唔知點解佢地咁想去，可能係因為《東張西望》播過囉。班友就係咁，有TBB成癮症，都唔知TBB d膠劇有咩好睇。<br />\n<br />\n    因為已經放左學，我冇理佢地，攞書包就撇，臨走前仲講左句。<br />\n<br />\n   『今晚見啦。』<br />\n<br />\n    之後我就去左一間係我屋企附近一間叫『義守書店』嘅書店，我平時放學冇咩做都會去個度睇書，有時仲會買翻一、兩本，因為我其實都算係一條書蟲。<br />\n<br />\n    你問點解唔去圖書館？因為『義守書店』比到我寧靜嘅感覺，我唔係話圖書館唔靜，我指嘅係內心平靜嘅靜，係出面圖書館比唔到我嘅。<br />\n<br />\n    所以我成日去睇書，有時睇個度d書，有時就自己帶書去睇，佢地都唔會介意我係度睇其他書又唔幫襯。<br />\n<br />\n    其實一開始去個陣都真係有d尷尬，因為個度入黎嘅人其實唔多，冇計，而家仲有幾多人會睇書啊？又有幾多人會攞住本書睇啊？更何況呢度同普通書局、書店唔同，位置又唔顯眼，所以冇咩人黎都唔出奇。<br />\n<br />\n    之後慢慢習慣左，幾位店主都慣左我會坐係閣樓空位度睇書。<br />\n<br />\n   『今日咁遲先黎嘅？』Erica坐在係度看鋪。<br />\n<br />\n   『係啊，啱啱同班同學傾左陣野，傾去邊度『野餐』啊。』我講完就上樓睇書。<br />\n<br />\n   『野餐？咩野餐啊？』Erica一面問號。<br />\n<br />\n   『野餐啊？你冇試過咩？』我反問翻佢。<br />\n<br />\n   『哦！係喎，野餐姐。』<br />\n<br />\n   『但係今次就係特別d嘅野餐。』<br />\n<br />\n   『咩意思啊？』Erica又問翻轉頭。<br />\n<br />\n   『我今晚去猛鬼橋啊。』<br />\n<br />\n   『下？！』Erica好驚訝咁問我。<br />\n<br />\n   『做咩啊？』我對於佢嘅反應好好奇，點解知道之後要咁驚訝呢？唔通......佢地係個度埋左時光膠囊？！講下姐。<br />\n<br />\n   『冇.....個度夜晚冇咩人，你地自己小心d啦....』哦，咁咋嘛。<br />\n<br />\n   『你定啦，我地牛高馬大，唔識照顧自己咩？』<br />\n<br />\n   『有時意外呢d野好難講架，我提下你姐。』Erica都懶得答我，直接做其他野。<br />\n<br />\n   『好好好，但其實話野餐，我地都唔會去食野。』<br />\n<br />\n   『咁就唔係叫野餐，叫遠足啦。』頂！洗唔洗下下都捉字蝨啊？<br />\n<br />\n   『是但啦。』我就真係上左閣樓睇書，睇到差唔多閂門我先走。<br />\n<br />\n   『咁你得閒再黎啦，聽日我地都開架。』Erica同我講完就走左去收鋪。<br />\n<br />\n    於是呢，我就翻左屋企，我啊媽就差唔多8點幾翻到，我9點幾先開始食飯，食完飯就去左沖涼，沖完涼就執下野，準備過去同佢地會合先。<br />\n<br />\n    我執左兩支電筒，廢事有人冇帶，帶左支水同一本聖經，其實我都係無神論者，帶聖經只係求個安心姐，臨急抱佛腳啊嘛，不過如果真係想安心都唔會去作死，有咩事都係自己攞黎，邊個應該幫你呢？<br />\n<br />\n   『咁夜去邊啊？』啊媽見我執曬野出門口就問我。<br />\n<br />\n   『哦...冇，去同學屋企過夜姐。』梗系講大話、作故仔啦，唔通同佢講我去猛鬼橋咩？<br />\n<br />\n   『哦.....好啦，你萬事小心，唔好玩咁顛啊。』啊媽都係黎d例牌對白，我一夜出佢都係咁講，雖然係例牌左d，但係聽到都幾warm嘅。<br />\n<br />\n   『OK！收到！』放心啦媽咪！！<br />\n<br />\n    其實我冇咩感受過家庭溫暖，甚至連一齊坐巴士都冇試過，因為我阿爸阿媽都要翻工，係架，新移民，又冇咩讀過書，唔翻工點養得起我呢？<br />\n<br />\n    所以我從來都冇怪過佢地，因為佢地至少都會關心我呢粒仔，個家都叫完整，要怪，就怪我冇珍惜同佢地相處嘅時間啦.......<br />\n<br />\n    唔小心扯遠左tim........<br />\n<br />\n    因為我住好近，所以唔洗5分鐘就到左，佢地就影都冇.......真係成班契弟！<br />\n<br />\n    『喂！阿漫！』等左接近15分鐘，佢地亦都逐個逐個咁出現，等佢地到齊用左20分鐘！頂！<br />\n<br />\n    『哇！呢度勁多蚊啊！』呢個著住白色透底T加熱褲嘅叫Ada，出名港女，大佬而家好歹係冬天，你唔凍都比下面個天啊。<br />\n<br />\n    『咁夜嘅...點算啊...』呢個講野怕怕羞羞好得意嘅叫Delia，係大家都知佢係乖乖女，平時都唔會夜翻屋企，所以佢擔心都好正常，更何況係去猛鬼橋。<br />\n<br />\n    『唔洗驚啦！我地咁多人去！d鬼見到都驚！』呢個係Tommy，平時運動好好，加上有做gym，幾大隻下，成日話自己做gym可以識多d女，但其實佢身材冇咩問題，問題係佢個樣........<br />\n<br />\n    『要講幾耐啊？好熱啊呢度。』呢個係12度都話熱嘅就係阿Nick，佢係個典型嘅肥宅，唔鍾意出街、鍾意動漫、又唔鍾意做運動，所以啱啱個句絕對符合佢嘅性格啊！<br />\n<br />\n    『Delia你唔洗驚架，有咩班男仔會保護我地架嘛！係咪？』呢個咁識關心人嘅就係Belinda，係學校公認女神，係校花，佢性格溫柔、容易親近之餘，個樣簡直係美若天仙，身材都仲要勁fit，直頭係仔見到佢都心動，真係將Ada比下去..........<br />\n<br />\n    『咁我地起行？』呢位講野冷冷靜靜嘅就係Jason，佢係學霸，讀書好勁，科科都專家，令我十分葡萄，真係第一眼見到佢就知又醒目又冷靜啦。<br />\n<br />\n    『好啊！Let's go！』至於我呢，我英文名就叫Sherman，平時就冇咩特別，成績有咁一般得咁一般，才華有咁麻麻得咁麻麻，樣有咁普通得咁普通，不過就好鍾意睇書，同埋有上網寫下書咁啦。<br />\n<br />\n    我地7個係死黨黎架，所以成日都會出黎玩，感情都好好。<br />\n<br />\n    就係咁，我地就向住夢鬼橋出發左。<br />\n<br />\n    我萬萬冇諗到............<br />\n<br />\n    我地嘅結局會係咁.........<br />\n<br />\n    如果我早d知道，我一定會同你地講一句.............<br />\n<br />\n    千奇唔好去！！！！！！！"},{"pid":"f19a7bed297f3d1089f312753784b14d56206e29","tid":2148836,"uid":365456,"like":0,"dislike":0,"score":0,"citedBy":0,"replyTime":"2020-08-10T07:41:54.000Z","msg":"第一章<br />\n<br />\n   『流水很清楚惜花這個責任....』我邊Eason d聽歌邊行，帶住佢地過馬路，因為個邊夜麻麻冇咩車，所以我地都好快咁過左條馬路，就踏出左邁向猛鬼橋嘅第一步啦。<br />\n<br />\n   個邊都算叫做詭異，點解咁講呢，因為真係好撚靜，雖然附近都有樓有馬路，但係唔知點解一上到峰華村個公園，周圍嘅環境就靜到阿媽都唔認得，雖然有時候靜靜地又真係幾正，睇書又好，思考人生大道理都好，靜個陣真係特別舒服，好似遠離都市繁囂咁，幾嘆架。<br />\n<br />\n   但係就唔係而家呢種靜囉，而家夜麻麻咁，周圍d環境又有d破破舊舊嘅荒野feel，最多就叫做恐怖姐。<br />\n<br />\n   我地其實都驚驚地，所以根本就唔急住上去，咪去左個個勁撚殘舊，一個人都冇嘅公園度hea陣。<br />\n<br />\n   不過令我估唔到嘅就係呢個公園真係一丁友都冇，當然係除左我地之外，附近都有民居啊，再加上柴灣呢個老坑集中地，連耍太極嘅都冇，恐怖到抽筋。<br />\n<br />\n   『我知你諗緊咩。』Jason無啦啦咁講，唔係咁顛連橋都未見到就鬼上身啊嘛.......<br />\n<br />\n   『諗...諗咩啊？』我開始餚餚地，心入面不斷祈禱Jason唔好搞9我。<br />\n<br />\n   『你係咪諗緊點解呢度連耍太極嘅啊伯都冇？』哇屌！你識讀心架？？讀心神探是你？連我諗緊d咁撚無聊嘅野你都知。<br />\n<br />\n   『你.....你點知架？』我即場嚇左下，雖然佢冇搞我，但係都幾似係鬼上身，所以我依然祈緊禱，希望附緊Jason身嘅鬼快d去輪迴。<br />\n<br />\n   『你諗d野不嬲都差唔多，差唔on9所以好易估，仲有而家都就12點，你估啊伯唔洗訓咩？』啊！聽你講一講又真係幾有道理，真係一言驚醒洛克人啊！咁樣成件事又合理d.........咪住先！！前面個句唔係啊！！<br />\n<br />\n   『喂！我地要行啦！唔係陣間越搞越夜就仲恐怖啊！』Tommy提議我地即刻出發，好過我地就咁坐係度。<br />\n<br />\n   『都啱嘅，一場黎到，都冇理由唔去....』Belinda都唔知係咪用左多啦A夢把『勇氣百倍扇』，大膽過平時絕對唔止100倍啊。<br />\n<br />\n   『咁行啦！Sherman帶路啊！』頂你啦Ada！啱啱咁耐都冇發言，而家講一句就要我行先！搞撚錯！<br />\n<br />\n    不過冇計啦，鬼叫我係唯一一個黎過嘅人咩？不過其實我都唔係黎左好多次姐，你地就當正我係居民咁！有咩事真係唔好賴我！<br />\n<br />\n    其實我係無神論，自然就唔信鬼神之說啦，加上我地幾個都有帶電筒黎，黑都唔算係問題。<br />\n<br />\n    個問題係邊你知唔知啊？<br />\n<br />\n    我唔怕黑、唔怕鬼姐，我都怕蛇蟲鼠蟻架！！幾支電筒照著下都唔方光得去邊，上面仲要一支路燈都冇！<br />\n<br />\n    萬一突然有蛇點算啊？比蛇咬仲要有毒嘅真係神仙都救你唔到，呢度咁偏僻，call白車d救護員上黎都要時間架！咁咪死撚梗？<br />\n<br />\n    其實蛇都叫可以小心提防！因為佢懶下懶下都有少少聲，最怕係咩啊？係曱甴啊！！<br />\n<br />\n    我咩蟲都唔驚，唯獨是曱甴我係驚到仆街。而家黑麻麻又見佢唔到，真係飛埋黎都唔知咩事，再加上曱甴爬緊都冇聲嘅，點知佢幾時出現啊？<br />\n<br />\n    我對AJ新買架，踩到曱甴就真係含撚都唔掂，拜託你唔好出現啦好嗎？<br />\n<br />\n    係佢地半推半請嘅情況下，我就帶頭行上個條上去嘅樓梯。哇屌！其實好大壓迫感，個條樓梯長之餘，仲要越黎越暗，一開頭條樓梯隔離都有路燈，但係慢慢上就開始見唔到光，之後就全黑，所以我地就攞自己支電筒出黎周圍照下，一瞬間光猛左少少，但係之後光嘅感覺又慢慢變淡。<br />\n<br />\n    周圍除左我地成班友就咩人都冇，加上我地又緊張，就冇咩點講野，所以呢度係十分之靜，除左間唔中會有d風聲之外。<br />\n<br />\n    呢度d路好窄，每次只係夠一個人過，所以我地都係前後單行排咁行，真係中途少咁個都唔會發現。<br />\n<br />\n    『喂！屌你地個個咁靜做咩啊？講下野啦！』阿Nick就第一個忍唔住開聲。<br />\n<br />\n    『咁我地緊張啊嘛......』做咩啊Delia？你嬌滴滴咁樣同阿Nick講野咪比機會佢食住個勢上囉！你學下Ada咁啊嘛！<br />\n<br />\n    『算啦，一人少句啦，而家咪講翻野囉。』都係Belinda好。<br />\n<br />\n    『喂Sherman你唔係驚成咁啊嘛？我見你一開始到而家都戴住耳機喎。』Tommy無端端咁講我先記得我一直聽緊歌，但係連聽緊歌都feel到呢度靜，證明呢度幾恐怖下。<br />\n<br />\n    『咩姐....而家唔聽囉。』其實我係度死頂姐，我認係有少少餚底。<br />\n<br />\n    『橫掂都係囉，不如播歌一齊聽啦，個氣氛冇咁恐怖啊嘛。』Belinda真係EQ同IQ都不下於Jason啊！<br />\n<br />\n    『但係會唔會嘈到附近d人架......』Delia就咁問，但佢嘅擔心都好明顯係多餘架，因為而家我係度大叫『走大橋，看朱西』都唔會有其他人聽到。<br />\n<br />\n    『點會啊？除左我地之外附近咩人都冇喎，Delia唔通你.......撞鬼？』啊Nick溜Delia玩。<br />\n<br />\n    『咁你地想聽咩啊？』我其實由Belinda話播歌開始就想問佢地，不過佢地一個二個起勢咁講，我連搭爹嘅機會都冇。<br />\n<br />\n    『Sherman哥咁鍾意Eason，就Eason啦！』Tommy就提議聽我最鍾意嘅Eason，我當然up曬頭啦。<br />\n<br />\n    『傻架你地？識播梗係播初音啦！』啊Nick嘅意見直接比我地無視左。<br />\n<br />\n    『不如聽我唱啊？』Ada，你係咪搞事啊？<br />\n<br />\n    『不如聽爵士樂啊？』雖然Belinda嘅提議係唔錯，爵士樂都幾relax，但係我本身就覺得爵士樂惠康百佳成日播，好容易訓著姐。<br />\n<br />\n    『我想聽BTS啊.......』Delia其實暗啞地係Kpop迷，更係BTS嘅迷妹，所以有呢個提議都唔出奇，只不過呢個場景配BTS好似有d怪.......雖然配咩歌都怪。<br />\n<br />\n    『我冇意見。』上到黎一直都冇講過野嘅Jason終於開聲發表『冇意見』呢個意見啦！多謝！<br />\n<br />\n    『你地一人一句好難決定架喎..........不如...等我揀？』我細細聲咁講，怕得罪人啊嘛。<br />\n<br />\n    『好啦是但啦，等我地仲比左咁多意見。』Ada姐，雖然我地係比左好多意見....但係你個建議就........<br />\n<br />\n     最尾，我地當然係播左Eason先架，因為我地好民主、好公平，所以每個人嘅提議都會播，唔似得某個國家，係咩唔講，中X，X國，自己估啦，我冇響全朵啊，咪捉我翻去！<br />\n<br />\n     之後我地行左一段時間，因為我地餚底嘅關係，加上都真係要留意周圍，呢度崎嶇之餘，又多蛇蟲鼠蟻，真係睇少陣都唔得，所以行得好慢，而家都差唔多一點。<br />\n<br />\n     有d位都幾恐怖，要過石澗，而且中間剩係得一塊好窄好薄嘅石板連住，所以我地要好小心咁行，驚死多人行塊石板會頂唔住裂開，到時就真係被困山谷內啦。<br />\n<br />\n     呢d石澗位仲要唔止一個，係差唔多十個，加上周圍勁窄，差錯腳真係唔止變Eason咁簡單，分分鐘坐輪椅tim啊！我唔想咁後生就單丸啊！！<br />\n<br />\n     所以我地過左d石澗之後呢，不過之後d路就要不斷侔底又要纜過去，因為之前打過風，周圍都係塌樹，咁搞法天光都未去到啦師父。"},{"pid":"87a3ab6d763dce4fc5be6ec04a0f0568f2bd5589","tid":2148836,"uid":365474,"like":0,"dislike":0,"score":0,"citedBy":1,"replyTime":"2020-08-10T15:57:16.000Z","msg":"Lm"},{"pid":"78a8104c66ad45cb0a2af49f21c9c3092f68a17d","tid":2148836,"uid":365474,"like":0,"dislike":0,"score":0,"citedBy":0,"replyTime":"2020-08-10T16:01:56.000Z","msg":"<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"ac287594aacb816fa6bb55a5665bda24d7ea576c","tid":2148836,"uid":365456,"like":0,"dislike":0,"score":0,"quote":{"pid":"87a3ab6d763dce4fc5be6ec04a0f0568f2bd5589","tid":2148836,"uid":365474,"like":0,"dislike":0,"score":0,"citedBy":1,"replyTime":"2020-08-10T15:57:16.000Z","msg":"Lm"},"citedBy":0,"replyTime":"2020-08-10T16:02:10.000Z","msg":"<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"308cf8648948faaef3458289a057aa53880ad88e","tid":2148836,"uid":365456,"like":0,"dislike":0,"score":0,"citedBy":0,"replyTime":"2020-08-10T16:15:52.000Z","msg":"第二章<br />\n<br />\n    經過左一輪爬上又爬下，我地都終於過到塌樹嘅路，我終於明白朱自清阿爸嘅感受啦............<br />\n<br />\n    沿途我地其實唔算太順利，有d塌樹嘅樹幹好高，我地就一定要手腳並用先過到，加上之前打風又落大雨，呢度周圍陽光透唔到入黎，所以樹幹上面d水係未乾曬架，會好跣，所以我地爬得好慢，驚住跌啊嘛。<br />\n<br />\n    個度咩光都冇，十分之黑，我地爬個陣攞唔到支電筒，所以就要逐個逐個爬，其他人就負責照明，先叫勉強過到。屌！！！！好撚辛苦啊！！！<br />\n<br />\n    問題當然唔止咁少啦，阿Nick就因為平時冇咩做運動，加上佢身形好龐大，所以行動起上黎都唔係太方便，你仲要叫佢爬樹？但係我地都冇理由就咁掉低佢自己一個係呢度架，所以我地都要一齊扶住佢爬，我地自己又要爬，有要扶住佢爬，所以搞左一輪之後，我地全部都身水身汗，真係這個冬天不太冷啊！只不過全程都要我地幫嘅阿Nick d汗竟然流得多過我地............<br />\n<br />\n    『哇！呢度好恐怖啊！！』Ada比我地前面嘅建築物嚇到。<br />\n<br />\n    『咩啊.............哇！咩黎架？』Tommy本來就唔驚，但係行到過Ada個邊個陣就嚇左一跳。<br />\n<br />\n     我地就一齊行左過去我地前面個棟建築物度，棟建築唔當然唔係d咩高樓大廈啦，亦都唔係啱啱個d公園仔，係一棟佔地唔多嘅建築，有d似一間元朗個d村屋，再大少少嘅版本。<br />\n<br />\n     但係建築風格就有d詭異，全棟野都係灰色，即係好似冇上色，應該話真係冇上色先啱，加上建築嘅周圍都好殘舊，生曬青苔咁，睇黎應該好耐都冇人打理過呢棟野，而家又夜麻麻，咩光都冇，搞到呢度同昆池岩差唔多，仲恐怖過海洋公園d鬼屋成千倍啊！<br />\n<br />\n     哦！棟野外圍係比圍欄圍住左嘅，所以冇人打理應該都算正常嘅.....<br />\n<br />\n     就係因為呢度實在太撚詭異，所以我地成班人都嚇窒左，過程都冇咩點講過野，周圍鴉雀無聲，剩係得我地嘅歌仲播緊，順帶一提，而家播緊嘅係BTS嘅DNA，唔知點解播到BTS d歌個陣，Delia會面紅，好撚得意啊啊啊啊啊！！！  <br />\n <br />\n    『我聽人地講呢度好似係猛鬼宿舍黎架...』啊Nick話呢度係一棟宿舍黎，哦.....原來係宿舍。<br />\n<br />\n    『係咪係猛鬼橋附近嘅所有野都要加『猛鬼』呢兩隻字啊？』Ada就笑9佢。<br />\n<br />\n    『咩啊，我上網睇人講架...』我地都知，啊Nick最鍾意上網，不過離不開個幾個....PoXnhXb.....呢個係其中一個姐.....<br />\n<br />\n    『你上邊度睇架？』Belinda貌似對呢棟猛鬼宿舍都好有興趣。<br />\n<br />\n    『高登........』咩話？而家係2019喎！！仲有人用高登嘅咩？<br />\n<br />\n    『頂！高登仔講嘅野你都信嘅？』Ada笑得越黎越勁，咩真係咁好笑咩.....<br />\n<br />\n    『我上網search猛鬼橋就搵到，咁啱見到高登有post咪咁入去睇下囉。』啊Nick就反駁。<br />\n<br />\n    『唉屌！一人少句啦！我地上去先。』我講完呢句之後就行頭，帶佢地行上建築外圍右手邊嘅樓梯。<br />\n<br />\n    『哇！呢度......寫住『政府物業』啊！！』Delia見到度閘寫住『政府物業』呢4隻字就嚇到大叫，好彩呢度附近冇民居姐.........等你之前仲話驚播歌會嘈到人，而家又叫咁大聲....<br />\n<br />\n     的確，度閘度係寫住『政府物業』，所以呢度貌似都係政府物業黎，所以冇人入去都係正常，擅自入去犯法架嘛。但係令我好奇嘅係，到底呢度有咩用途呢？呢度咁偏僻，有地都冇用啦，而且即使係政府用地，應該都會有人定時黎檢查同維修啦，但係呢度就冇咁嘅跡象啦。<br />\n<br />\n     所以我地都冇逗留係呢度，上左樓梯之後，終於到翻個比較正常嘅地方啦，呢度除左有正常嘅路之外，仲有d街燈，雖然有幾盞都係壞嘅，但係起碼光猛左好多，終於有翻都市嘅氣息，太好啦！！！！！！<br />\n<br />\n     我地上樓梯轉左，見到呢度有一個貨櫃場之類嘅野，一樣係封住左唔比人入，入面雖然係有車有貨櫃，但係就一個人都冇，呢度依然係咁靜。<br />\n<br />\n     因為呢度太光，變相冇咩值得我地去睇或者留意，所以我地就冇停留係呢度，繼續去猛鬼橋，因為而家已經差唔多凌晨2點，再遲d真係會驚，加上Delia嘅父母都會擔心佢，但係就離奇地冇send過任何一條message比佢，好少有。<br />\n<br />\n     我地一路繼續行，慢慢行左一段路之後，光又開始慢慢變暗，個度又係冇燈嘅，所以我地又要開翻電筒，我本來個支仲要冇電，好彩我帶左兩支黎姐。<br />\n<br />\n     之後我地行左落條引水道，從另一邊嘅樓梯上去對面，之後見到有一條橋仔，當然唔係猛鬼橋啦，但係係冇光嘅情況下，呢條橋仔已經好有壓迫感，恐怖到另一邊好似會有野等住我地咁，雖然我都唔知係咩，但係剩係諗都起雞皮，背脊仲有d寒......如果要我自己一個黎，仲要係呢個鐘數，我真係會選擇死亡，雖然我之前係有黎過兩次，但係我兩次都係朝早黎，所以氣氛同而家好唔同，不過我之前黎呢度做咩呢............我自己都唔記得左。<br />\n<br />\n    『喂，過左呢條橋就到猛鬼橋啦，你地ready未？定係要掉頭走？』因為而家氣氛好恐怖，所以我循例都要問下，比個心理準備佢地，費事陣間佢地又係度大叫。<br />\n<br />\n    『我地行左兩粒鐘，一場黎到，老西都去觀光啦！！』啊Nick就覺得點都要去睇下先心息。<br />\n<br />\n    『我跟住你地咋.......』Delia依然係含羞答答咁，真係好想過去搣佢塊面。<br />\n<br />\n    『阿Nick就啱啦，過去睇下風景都好啦，難得一場黎到，我要影相放上IG呃like啊！』Ada當然係以呃like行先，但係個度咁黑，打燈都冇用啦，影鬼影馬咩。<br />\n<br />\n    『係囉，我地本身都係話黎猛鬼橋，如果見唔到本體，咪白行一趟？』Tommy都贊成去條橋度。<br />\n<br />\n    『雖然我係有d驚，但係同你地一齊去就冇問題啦！加上有Sherman帶住我地，冇問題嘅！』Belinda，多謝你咁信我。<br />\n<br />\n    『我冇所謂。』繼『我冇意見』之後又一句精華嘅答复，多謝Jason。<br />\n<br />\n    『好，咁我地行啦。』因為佢地個個都同意，所以我就帶住佢地穿過左個條窄到hihi嘅橋仔，過到對面，我地行左兩、三步，就已經見到猛鬼橋.....<br />\n<br />\n     之後我地就全部人一齊上左去條橋。不得不說，呢度雖然叫猛鬼橋，周圍又黑麻麻咁，但係景色十分之壯觀，好似可以將成個柴灣盡收眼底咁，如果係朝早能見度高d就會再好d啦！<br />\n<br />\n     因為附近咩人都冇，我地又行到有d攰，所以就坐低左係條橋度一齊吹水，一邊睇景，呢種感覺真係好正，呢種無憂無慮嘅感覺真係都市生活比唔到我嘅，但係呢種感覺唔會持續太耐，唔通我一世留係呢度咩？我最後都係要翻去，所以與其諗點樣可以留耐d，不如好好珍惜當下，同佢地吹下水、嘆下好過啦。<br />\n<br />\n     我地一傾就傾左差唔多半粒鐘，你知啦，呢度係就係幾放鬆嘅，但係周圍個氣氛咁撚恐怖，比你都唔會想係呢度留太耐，所以半粒鐘已經好盡架啦，加上其實Belinda有d畏高，莫講話係Belinda，其實我都覺得呢度真係有d高，所以都唔係幾敢望落去下面，只係敢望下d遠野.......<br />\n<br />\n     我地幾個當然一齊影左張相，又幫Tommy同Ada單獨影左幾張，之後就打算撇友啦，而家都差唔多凌晨3點啦，唔走就要係度過夜架啦，我點都唔制架啦，但係阿Nick條死產話攰，係度過夜都冇所謂喎，不過我地真係睬佢都有味。<br />\n<br />\n     呢個.................就係噩夢嘅開始。<br />\n<br />\n     我地打算離開個陣....我發現周圍有d唔對路，附近嘅野同我地一開始上黎嘅時候有d唔同左，唔係，應該係話好唔同，d景物真係唔同曬，我一行開就察覺到唔妥，但係驚係自己心理作用，所以冇同佢地講，但係之後冷靜嘅Jason都發現左呢個問題，之後我地大家都覺得有d唔對路，所以Jason就提議透過辨別一d比較特別嘅建築黎分辨到底附近有冇唔同到。<br />\n<br />\n     結果，好快出現左結果，我地mark低嘅地標係個棟『政府物業』，但係好明顯地...........係移左位架....棟『政府物業』由樓梯之下移左去貨櫃場嘅隔離，本來上鎖左嘅大閘都打開左....<br />\n<br />\n     本來可以通往下面嘅樓梯亦都消失左......應該話下面本來嘅所有野都冇左，無論係石澗定係塌樹嘅路，完全好似冇存在過咁.....本來向下嘅樓梯變左做一條向上行嘅斜路，我地冇曬辦法，只係可以繼續向上行，但係向上行，位置就越黎越高，亦都好似冇任何路可以落翻去咁，我地幾個當然係好驚，因為而家真係好似d鬼片情節，冇人知道最後會係點，Delia更加係驚到喊左出黎...都唔怪得佢嘅，佢平時都係乖乖女，未見過世面，而家喊都係正常嘅，更何況而家呢種情況，喊都唔出奇啊，我都想喊。<br />\n<br />\n     我地本來都想打電話求救先，我地當然唔係打比司徒法正啦，亦都冇打比鬼王潘紹聰，係報警啊！但係，呢度如我所料，係冇信號架，仲報咩啊？？咁唔怪得知Delia阿爸阿媽冇搵佢啦，因為跟本就搵唔到，我諗佢地而家應該好擔心，當然唔止佢地啦.........<br />\n<br />\n     最後我地一直向上行，點知望過對面嘅景色越黎越熟口面，我地又翻到去猛鬼橋...........<br />\n<br />\n     我地，就好似陷入左個輪迴咁，再翻到呢度。"},{"pid":"ca4fda557ad6c4f4cece34d4028379a2e9864338","tid":2148836,"uid":365456,"like":0,"dislike":0,"score":0,"citedBy":0,"replyTime":"2020-08-10T16:16:29.000Z","msg":"第三章<br />\n<br />\n    『點.......點解會咁架？！！』阿Nick好慌張咁問，你唔好咁啦，我都好心急架。<br />\n<br />\n    『其實我地而家應該係入左某種結界。』我feel到其實Jason都有d心急，畢竟呢種情況根本唔會係現實入面出現，而家就另計，所以不知所措係正常嘅反應，而我地當中幾乎全部人都已經陷入左呢種狀態，全部都好驚..........同我平時認識嘅佢地好似唔同左人咁...恐懼嘅力量果然係最可怕，但係Jason到呢種時候依然保持到咁嘅反應同冷靜，令到我好佩服佢，我拍左一拍佢膊頭，安慰下佢，因為我本來都冇諗過聽到嘅第一句竟然可以係冷靜嘅分析........<br />\n<br />\n    『願聞其詳。』因為其他人已經驚到咩都講唔到，Delia喊到停唔到、Ada就驚到係咁祈禱同喊、Nick就不斷咁口upup，我都唔知佢講緊咩、Tommy同Belinda雖然都好驚，但係就冇喊，只係好靜咁坐左係度，所以，我諗而家仲可以正常思考嘅應該就只係得我同Jason，咁我就同佢討論之後應該點做。<br />\n<br />\n    『而家咁嘅情況有兩個可能，一係我地全部都有幻覺，但係呢個情況冇咩可能，因為我地真係經過個條路翻到呢度，而且每個人嘅思考模式同意識都係唔同嘅，根本就唔會好似拍戲咁一齊有同一樣嘅幻覺，所以我排除左呢種情況......』我都覺得佢講得啱，有咩可能全部人都中曬一樣嘅幻覺啊.........但係仔細d諗，我地而家嘅處境都一樣解釋唔到.......................................<br />\n<br />\n    『而另一個可能就係我地係上到猛鬼橋之後就入左一個結界，雖然唔知呢個結界有冇其他人，但我肯定同我地本來身處嘅世界唔同，因為我地都係回頭之後先察覺到附近d野邊曬，所以我認為我的應該係入左一個同現實唔同嘅結界。』雖然呢個『結界論』嘅解釋依然係牽強，因為如果結界都有可能出現咁前者都一樣有機會符合我地嘅處境，但係而家已經唔緊要，因為我地而家要做嘅係出翻去.......................<br />\n<br />\n     『我明白，但係我地而家解釋處境都冇咩用，最緊要係出翻去先.........』我講到呢度，阿Nick無端端衝過黎捉住我，佢火爆爆好似想殺人咁。<br />\n<br />\n     『最衰都係你！！仆街！！唔係你我地都唔會係呢度！』佢講完仲打左我一拳，但係因為我地本身好friend，所以其實我feel到佢個拳有留力，但我其實自覺都責無旁貸，唔係我，佢地可能跟本唔會係度..........................<br />\n<br />\n     『夠啦！！！！！！！！』Belinda大叫，佢凌厲嘅眼神嚇到我地根本冇人夠膽再出聲，因為我地識左差唔多四、五年，都未見過咁樣嘅Belinda..........比著平時我一定會好驚訝，但係而家都冇咩心情，因為我地而家面對緊更嚴重嘅問題.........<br />\n<br />\n     『阿Nick你點可以咁樣話Sherman架？！唔係我地話黎佢都唔會係度啊！！！係我地欠左佢啊！！！！』其實呢..........雖然我係好自責，但係Belinda咁講亦不無道理，因為當初叫佢地咪黎嘅就係我.......................<br />\n<br />\n      但係帶佢地黎嘅...............都係我，好矛盾啊呵？<br />\n<br />\n     『我地而家應該一齊諗辦法出去，而唔係係度內訌啊！』Belinda似乎冷靜翻少少，阿Nick亦都同我道歉，本來沉默嘅Tommy同埋喊緊嘅Ada同Delia都再次聚左過黎，太好啦！！我地七個終於團結啦！<br />\n<br />\n     『而家擺係我地面前嘅選擇有兩個，一係就行過條橋，測試會唔會可以出翻去，一係我地試下翻去宿舍個邊睇下點。』Jason提議左兩個選擇，雖然唔知點解兩個都好似唔係太可行，但係呢兩個的確係最後嘅方法，我地冇理由去跳崖架，就算係咩結界幻覺都會跌死。<br />\n<br />\n     『好啦，就咁！！』我地都一致決定左一齊再過橋，睇下有冇機會穿出個結界，因為到轉頭行好似仲冇意義咁，更何況我地過左橋之後都會翻去宿舍個邊，所以過橋會好過掉頭行。<br />\n<br />\n      今次我地好齊心，排成一條直線咁行，我又提議測試下『結界論』係咪準確，所以我地係橋中間停留左一陣，觀察下周圍嘅環境，再記低睇下之後會唔會有唔同，黎認證下呢個結界嘅運作。<br />\n<br />\n      『我test到d野。』我一講佢地就圍曬過黎一齊討論，研究我發現嘅新野。<br />\n<br />\n      『我啱啱係條橋到攞左部手機出黎睇，發現手機依然收唔到訊號，但係我到左呢邊，即係橋嘅另一端之後，我手機就有翻訊號，仲要係好勁個隻，加上我頭先手機本來得56%電，但係過到黎就滿電，十分之神奇。』我啱啱講完佢地都攞左部手機出黎睇下有冇同樣情況。<br />\n<br />\n      『我都係啊，明明頭先冇咩電架！』Ada對於啱啱發生嘅野十分驚訝，雖然我就覺得結界嘅存在會令人驚訝d囉.....<br />\n<br />\n      『既然係咁即係結界真係存在，亦都可以解釋到我地啱啱嘅處境，咁我地而家係咪翻左去現實？』Jason對我發現嘅野好快就得出左定論。<br />\n<br />\n       之後我地就向住本來翻去引水道嘅個條橋行，但係好可惜，周圍嘅野依然同結界入面一樣，所以我地應該未翻到去現實世界，我地仲係結界入面，只不過我又有一個大膽嘅假設......................<br />\n<br />\n      『而家一切同結界入面一樣，即係我地仲係結界入面.....但係唯一唔同就係今次手機有訊號，即係我地可能已經進入左二重嘅結界，即係呢個結界入面會比原本嘅結界唔同左，如果我地循住呢個方向話唔定就可以翻到去現實！！』我對我嘅推斷非常滿意，Jason亦都點曬頭，我仲隱約聽到附近傳出拍手聲.........................但係就唔知邊個拍手。<br />\n<br />\n      『而家手機有訊號點解我地唔試下打電話求救先？』Ada一言驚醒洛克人，於是我地就試下報警同打翻屋企......<br />\n<br />\n      『打唔通啊......』Delia第一時間打翻比佢父母，但係就打唔通。<br />\n<br />\n      『報警都打唔通啊.....』試下報警嘅Tommy都話打唔通，冇理由架喎，我地明明有訊號架？就算Delia父母可能係訓左先打唔通，但係999一定通架喎！<br />\n<br />\n      『咁可能係個訊號係聯絡唔到外界嘅.........』Jason有d頹咁講，咁都好難怪佢會咁頹嘅，畢竟明明有一個希望係我地面前，但係最後就發現係假嘅...........<br />\n<br />\n      『咁不如搵人打比我先？』我提議叫佢地搵個打比我，因為我想測試下個訊號嘅用途，我相信每曾結界嘅改變都幫到我地翻去........<br />\n<br />\n      果然，Tommy啱啱打左，我部電話就響左，來電顯示就係『Tommy the hulk』，即係Tommy。<br />\n<br />\n      『咁即係話................』我地好似已經解到個謎底咁。<br />\n<br />\n      『即係話呢度個訊號係可以比我地聯絡結界入面嘅人。』Jason搶先解答。<br />\n<br />\n      『咪即係方便我地聯絡？』Ada問左我想問嘅野。<br />\n<br />\n      『某程度上黎講，冇錯，但係我地都唔可以肯定結界入面冇其他人，因為我地未必係第一批困住係結界嘅人，亦都未必係第一批發現結界運作嘅人，所以小心至上。』嗚嗚.......講得太好啦！你知啦，連結界咁離奇嘅野都有，呢個世界已經冇咩係冇可能架啦。<br />\n<br />\n      『但係而家都已經差唔多凌晨5點啦，我地都搞左咁耐，不如搵個位透下先，休息是為了走更長的路啊嘛！』Belinda就提議我地一齊去休息下先，我都同意嘅，因為我唔係Batman，唔可以唔訓教，所以我地就一齊去個棟宿舍睇下............<br />\n<br />\n       因為呢度係結界，所以附近除左我地之外應該咩人都冇，但係依然存在住有人可能性，所以我地都要小心翼翼咁周圍檢查，一面有咩事發生。<br />\n<br />\n       我地見到宿舍本來度比人鎖到實一實嘅閘門已經打開左，雖然門上面仲係有塊牌寫住『政府物業』四隻大字，但係而家政府都救我地唔到架啦，就當貢獻一棟唔要嘅物業比我地呢班未來社會棟樑，幫我地逃出生天啦。<br />\n<br />\n       我地入到去之後就攞住幾支點同周圍照，因為呢度其實都唔係太高，我地就逐層逐層咁檢查，呢度d間隔同宿營camp嘅間隔唔同，甚至廁所都唔係獨立，所以黎緊我地應該要共用廁所，btw沖涼房都係廁所入面嘅。<br />\n<br />\n       第一層係飯堂咁嘅野，當然入面唔會有野食，但係基本幾張飯枱同凳都係有嘅，加上呢度好開闊，但係就因為而家凌晨，所以入面係黑麻麻嘅，我地雖然搵到燈嘅開關，但係羅莽都知開唔到。<br />\n<br />\n       第二層係獨立房，但係就唔係好多間，得四間，唔夠我地每人一間，所以我地就決定男仔兩個人一間房，等女仔訓得舒服d，廁所同沖涼房都係呢層，所以都要共用架，係望唔會係呢度都有爭廁所嘅問題啦..................<br />\n<br />\n       第三層就係好似係活動室嘅野，但係我地而家都應該唔會有咩活動，所以Jason就建議呢度用黎做會議室，比我地討論時候用，亦都叫我地聽日訓醒之後黎呢度開會傾下分工先。<br />\n <br />\n       最後係天台，呢度個天台其實有d危險，因為周圍係冇圍欄圍住，亦都冇扶手，所以好容易kick一kick就會跌落樓..........所以都係少d上黎。"},{"pid":"a0e4fafb9a3d32246f3af19553819f419913d5a1","tid":2148836,"uid":365456,"like":0,"dislike":0,"score":0,"citedBy":0,"replyTime":"2020-08-10T16:17:43.000Z","msg":"第四章<br />\n<br />\n    雖然呢間宿舍環境好破舊，但係冇計，我地依然要照訓，唔係點啊？<br />\n<br />\n    我地打算訓之前，當然都要沖翻個涼先啦，水就係有嘅，不過就唔熱，因為係冇供電嘅情況下熱水爐唔work，但係鑑於Ada、Tommy同我都想沖熱水涼，所以我地幾個就去左檢查電箱，睇下有冇機會可以整到佢通電，因為咁樣就可以用到電，我地就可以用到呢度嘅電器，之後就會方便好多。<br />\n<br />\n    但係我地咩工具都冇，所以如果要用嘅話應該就整唔到。<br />\n<br />\n   『呢度寫咩啊.................咁多雞腸嘅。』Tommy對電箱上面嘅英文感到陌生，唔出奇啊，佢英文不嬲都麻麻地。<br />\n<br />\n   『RCCB係漏電跳制，Lighting係電燈，Socket outlet係插座.........』以免佢同我地溝通唔到，所以我就逐個逐個解釋比佢聽。<br />\n<br />\n   『Danger................？呢個我知，係危險咁解！！』Tommy見到Danger呢個字就爭住解釋，但係其實邊個唔知啊？但係我見咁難得佢有個字識解，唔想落佢面.......<br />\n<br />\n   『哇......有進步啊！』我好撚假咁講，但係Ada就打斷左我。<br />\n<br />\n   『屌！咁簡單小學雞都識啦，仲爭住解..........哈哈哈屌.....笑死我。』Ada邊講邊笑，仲笑到停唔到口，Tommy就比人笑到面都黃埋。<br />\n<br />\n   『奇怪啦..........個電箱冇Main switch架喎......』我搵左好耐，都仲未見到個總制，正常電箱應該有總制架，如果唔係點開啊？定係因為冇總制所以個電箱通唔到電？<br />\n<br />\n   『你搵清楚未架？』Ada同Tommy都不斷咁問我，我梗係搵過曬都冇先同你地講架啦.....<br />\n<br />\n   『咁不如試下打開佢check下？反正呢度都冇咩係正常嘅。』Tommy咁講之後，我就打開左個電箱，但係電箱入面同一般嘅電箱冇咩唔通，唯一唔同就係呢個電線係冇總制嘅，應該話係成個總制嘅結構都冇左，所以冇電用都係正常嘅，但係問題就黎啦..................咁個電箱有咩用啊？<br />\n<br />\n    我諗左好耐，其實個電箱放得出黎應該一定有d用，但係就冇總制，咁我應該點樣開著個電箱呢..................於是我就有一個好大膽嘅諗法......<br />\n<br />\n   『你地信唔信我？』<br />\n<br />\n    Ada同Tommy雖然成面都係問號，但係佢地見我眼神咁認真，只係默默咁點頭，於是我就叫佢地去開曬成棟宿舍嘅電制，佢地亦都好快手，用左唔洗兩分鐘就開曬d電制，然後就翻黎睇下我想點。<br />\n<br />\n    我攞住左一張飯堂嘅凳，扎穩個馬，之後攞住張凳起勢咁敲個電箱，佢地見到我好似顛左咁敲個電箱，就過黎捉住我，叫我冷靜d。<br />\n<br />\n   『喂！冷靜啊Sherman.......暴力解....決唔到問題架！』Tommy用力咁捉住我，不斷叫我冷靜d，我而家好冷靜囉。<br />\n<br />\n   『係囉，你咁樣敲佢出氣都唔係辦法架。』Ada又和應。<br />\n<br />\n   『屌.......你地又話信我！』我比佢地搞到嬲嬲地，因為我以為佢地信我架嘛。<br />\n<br />\n   『咁我地都唔知你會咁痴線打9個電箱架嘛........』Tommy見我停左落黎，就放開左我，哈哈哈！你太天真啦！！！<br />\n<br />\n    佢一鬆左手之後，我馬都費事扎，直接攞起啱啱張凳，用盡飲奶嘅力，一野打左落個電箱度，電箱比凳打到發出『呯！』一聲。<br />\n<br />\n   『喂！！唔好.................』Tommy黎唔切阻止我，因為個電箱已經比我打到爛左，成個電箱從牆上面跌左落黎....<br />\n<br />\n    Jason、Belinda同阿Nick聽到聲之後都落左黎，佢地見到我打爛左個電箱，就眼甘甘咁望住我，又唔敢行埋黎同我講野，應該以為我鬼上身。<br />\n<br />\n   『Sherman！你搞咩........』正當Belinda想問我做左d咩嘅時候，飯堂嘅燈慢慢咁著左，照亮左本來黑麻麻，幾乎咩都睇唔到嘅飯堂。<br />\n<br />\n   <br />\n<br />\n   『太好啦！！！！！終於有電用啦！！！』Ada開心到大叫，把聲尖到我差d聾，所以我就掩住左對耳。<br />\n<br />\n   『多謝你啊Sherman！』Belinda一如既往咁好，你真係呢度唯一會多謝我嘅人黎，其他人真係..............算啦唔好題......<br />\n<br />\n   『你係點做到架？』博學嘅Jason對於我點樣令到呢度重新通電有興趣，所以就問我方法。<br />\n<br />\n   『同我估嘅差唔多，呢度好多野都同現實唔同，所以我就唔按常規，打爛左個電箱，之後呢度就通翻電，不過我都係好彩姐，搏一搏啊嘛。』Jason聽完就點一點頭，應該記低左我頭先講嘅重點，冇錯，就係『唔按常規』。<br />\n<br />\n    我當初會有打爛電箱嘅諗法係因為我地入黎結界之後，呢度嘅環境同現實唔同，再加上我地手機有訊號但係報唔到警，所以我就推斷呢度應該同現實有d唔同，所以可能有d現實中嘅方法係呢度行唔通，所以呢度嘅『法則』同現實嘅『法則』係唔同嘅，其實我用『法則』呢兩個字係因為我一時間諗唔到用咩去形容。<br />\n<br />\n    而家我地已經有左最重要嘅關鍵，破解結界係遲早嘅事，只不過係時間嘅問題，我地唔知仲有幾多層結界等緊我地，所以而家最重要係適應左呢度嘅生活先。<br />\n<br />\n    搞掂左電呢個問題之後，我地就翻左去宿舍個層，準備沖涼之後就去訓覺，但係呢度就得兩個廁所，即係得兩個沖涼房，所以我地要輪住黎用，沖涼房入面當然係冇鹼個d，但係地下就有幾卷廁紙，所以去廁所就冇咩問題，係沖涼麻煩d姐，不過冇計，都係照沖啦.......<br />\n<br />\n   秉持住『Lady first』嘅原則，我地讓女仔沖左先，之後先到男仔沖。<br />\n<br />\n   女個邊都算快手，Ada同Belinda就話唔介意一齊沖，所以佢地兩個就一齊沖，而比較怕羞嘅Delia就自己一個沖，因為都冇鹼，所以佢地沖左差唔多10分鐘就出左黎，我仲以為佢地起碼會沖半粒鐘tim。<br />\n<br />\n   之後就到男仔沖，但係因為我地係怕羞仔，所以全部都自己沖，Jason同Tommy就沖先，我同Nick就排佢地後面，我地幾個幾個都剩係沖左5分鐘，之後就因為攰所以去左訓，聽日醒左之後就去開會。Btw，我地分房係我同Jason一間房，Tommy同阿Ncik一間房，因為Delia怕怕羞羞嘅性格所以我地都叫佢自己訓一間房，而Belinda就同Ada一間房。<br />\n<br />\n    但係而家咁嘅情況，有咩可能訓得著啊............所以我都冇訓，諗住睇下佢地點，點知佢地間房全部靜嘅，應該係訓曬，阿Nick間房仲傳出左好大聲嘅鼻鼾聲，Tommy應該好慘下.................<br />\n<br />\n    於是我就打算自己一個出去靜下，但係我唔咁出宿舍，個天台又咁危險，所以我就打算去飯堂坐下.........<br />\n<br />\n    點知我一落到飯堂，就見到Belinda自己粒聲唔出咁坐左係度，我本來冇諗住過去騷擾佢，因為我都清楚而家呢種時候大家都需要自己思考嘅空間，所以我就打算上天台，點知................<br />\n<br />\n   『見到你啦，過黎啦.........』原來Belinda發現左我，仲叫我過去，所以我就冇拒絕佢，行左去佢隔離坐低。<br />\n<br />\n   『你都訓唔著咩？』我見佢都坐左係度，應該都同我一樣。<br />\n<br />\n   『嗯，而家呢種情況點會訓得著喎........』你咁講就唔啱啦，其他人我唔咁肯定，但係阿Nick就肯定訓左。<br />\n<br />\n   『我都知好難接受架啦.....但係冇辦法，要出翻去，我地就要適應左呢度先。』我唔識點樣安慰佢好，唯有咁講。<br />\n<br />\n   『我都知........我係擔心我屋企人姐...........佢地而家一定好擔心我啦....』係囉..............唔知阿媽阿爸而家點呢？係咪周圍咁搵緊我呢？我都好擔心佢地..............<br />\n<br />\n   『我都係.......希望佢地冇事啦。』我講完之後，Belinda無端端攬住我喊....<br />\n<br />\n   『我好攰........點解偏偏係我地........點解偏偏係我地困住係結界度啊？嗚嗚.......』Belinda喊得好勁，所以我就冇推開佢，等佢繼續攬住我喊，雖然我潛意識應該都唔想推開佢。<br />\n<br />\n   『換轉係其他人比人困住嘅話，佢地應該都係咁諗，因為實在太離奇啦，根本冇人會接受到，我地都唔例外，所以無謂諗一d冇答案嘅野啦.......』我咁樣講唔算係安慰緊佢，因為我唔識安慰人，所以我只係將自己嘅心底話講左出黎。<br />\n<br />\n   『但係........我地......我地可以點啊？』我見到Belinda喊到咁，我都好心痛.....<br />\n<br />\n   『老實講我都唔知，我唔知我地要過多幾多層結界先翻到去，都唔知係咪真係可以翻到去.....但係我相信，如果係我地7個一齊，就唔會有事！』呢句都係我心底話黎。<br />\n  <br />\n    『真....真係嘅？』Belinda喊到對眼紅曬。<br />\n<br />\n    『係！我地一定會完完整整咁翻去！』我肯定咁答佢。<br />\n<br />\n    『嗯！』佢聽完我一番說話之後，安心左好多，所以就笑住咁答我。<br />\n<br />\n    『係呢....其實我一直都想同你道歉架....對唔住啊....』佢無端端同我道歉，我都唔知佢做左咩要道歉。<br />\n<br />\n    『點解要道歉啊？』<br />\n<br />\n    『如果唔係我地....你而家都唔會同我地一齊困住啦........』佢好內疚咁講。<br />\n<br />\n    『我地friend黎架！你唔好咁諗啦，如果而家你地困住左，我自己係出面，我咪仲唔安樂。』<br />\n<br />\n    『多謝你....多謝你啊！』佢又笑又喊住咁講。<br />\n<br />\n     之後我地講到攰，佢就係我膊頭度訓著左，我又唔好意思嘈醒佢，所以就由得佢訓係我度，而我就冇訓到。<br />\n<br />\n     到朝頭早6點，出面個天突然閃左一下，個月亮紅左做紅色，散發出好刺眼嘅紅光，令到我隻眼痛到撐唔嘅，但之後又冇事，個月亮又變翻正常，但係就遲遲都未天光。"},{"pid":"53cc5b4f1dd3065578b1849323dc6f6f41e28ae6","tid":2148836,"uid":365456,"like":0,"dislike":0,"score":0,"citedBy":0,"replyTime":"2020-08-10T16:18:02.000Z","msg":"第五章<br />\n<br />\n   我攞左手機出黎睇一睇，發現電量都仲係滿嘅，所以手機嘅電量應該係唔會減少嘅，咁離奇嘅事都有嘅？雖然呢度冇咩係正常嘅，除左我地7個之外。<br />\n<br />\n   但係問題就黎啦，我睇手機嘅主要目的其實係check時間，而家係朝頭早嘅八點，但係依然係處於天黑嘅狀態，同夜晚完全冇分別...........<br />\n<br />\n   不過好彩嘅係呢度嘅電力供應已經恢復左，即使係夜晚，我地呢度都可以開燈保持光猛，但至於供應穩唔穩定呢，就唔太清楚........<br />\n<br />\n   即係無論係日頭定係夜晚，呢度長期都係天黑嘅。<br />\n<br />\n   雖然對我地冇咩影響，但係始終朝早行動會方便d，加上Delia怕黑，所以夜晚行動要兼顧嘅野真係唔少。<br />\n<br />\n   但不得不說呢度嘅環境同外面嘅世界好唔同，我地到底適唔適應到呢？如果適應唔到，我地又可以點呢？其實我都係一個普通中學生姐，點解呢d事會發生係我身上？我安慰到Belinda，但係我自己根本就時時刻刻都驚緊，我真係好廢。<br />\n<br />\n   保護大家未必係我一個人可以做到，但只要我地大家齊心，就一定可以出翻去，一個都不能少......一個....都不能少。<br />\n<br />\n   諗下諗下，身旁嘅Belinda醒左，應該係訓得唔好啦，不過係呢種環境，訓得著已經好勁。<br />\n<br />\n  『哦.....Sherman...我訓左幾耐啊？』Belinda問，不過聽落冇咩精神，應該唔多夠訓啦。<br />\n<br />\n  『唔係好耐姐...大概兩個小時左右啦，其實唔洗理我，眼訓可以訓翻。』我見佢唔太夠訓，就叫佢訓多陣。<br />\n<br />\n  『得啦，夠架啦，大家呢種時候應該都唔會訓得太耐，我地陣間唔係要開會咩？要準備下傾咩先！』估唔到Belinda係呢種時候仲咁識諗，不愧係女神啊！<br />\n<br />\n  『哦...咁好啦，我地不如準備下先....』<br />\n<br />\n  『唉啊屌你推9我！』呢個時候我突然聽到後面有人聲，原來除左啊Nick之外，其他人已經起曬身，仲要望住我同Belinda.........<br />\n<br />\n  『啊...唔係你地諗咁架.....』我急住解釋。<br />\n<br />\n  『你地幾時係度架？知唔知偷聽好冇品架！』Belinda已經鬧緊佢地。<br />\n<br />\n  『其實我地係度企左都大概五分鐘，只不過係因為你地太留心係對方身上所以先冇留意到我地姐。』Jason冷靜咁分析。<br />\n<br />\n  『咩喎！我地.....』Belinda想解釋。<br />\n<br />\n  『既然大家都起曬身，不如而家開會啦，時間緊迫！』我費事尷尬所以就提出呢個建議，畢竟大家都係度。<br />\n<br />\n  『下....但係啊Nick點好啊....』Delia問。<br />\n<br />\n  『屌！條友係唔係度都冇分別架啦，你咪由得佢訓多陣，陣間d粗重野比曬佢做！』Ada就提議我地開左會先。<br />\n<br />\n  『咁點得啊，叫埋Nick黎開會傾分工啦！』其實我都同意Ada講嘅野，但係都係齊人傾好d！<br />\n<br />\n  『咁叫埋啊Nick一齊去會議室啦。』<br />\n<br />\n   我地之後就去叫醒左啊Nick，佢賴床唔肯起身，但係我地夾硬扯佢起身，所以係半推半請嘅情況下都跟我地上左會議室開會。<br />\n<br />\n  『好啦！人齊啦，大家覺得我地可以點做？雖然而家未必可以直接出翻去，但我地可以循序漸進，慢慢走出呢個結界。』Jason講。<br />\n<br />\n  『我認為我地應該搵左滿足基本生存需要嘅野先，例如食物之類。』我提議。<br />\n<br />\n  『啱啊，我好肚餓啊！』啊Nick就咁講，其實都唔怪得佢，因為過左咁耐，大家都應該肚餓啦。<br />\n<br />\n  『好！咁我地搵左野食先！』<br />\n<br />\n  『但係附近邊度有野食啊？』Ada就問，其實都冇錯，附近邊度會有野食....呢度咁偏僻，再加上我地困住左係結界度......<br />\n<br />\n  『冇辦法，都要出去附近睇下，如果唔係大家一齊餓死係呢度咋！』Tommy話。<br />\n<br />\n   嗯......的確，呢個係唯一辦法。<br />\n<br />\n   唔按常規...................唔按常規...............<br />\n<br />\n   我心入面不斷諗起呢句，冇錯，我地唔可以按常規去思考。<br />\n<br />\n   所以...............................<br />\n<br />\n   『各位，我有個辦法.............』"},{"pid":"e981f22ff04b49647801dfaf92cc0c8b3107f484","tid":2148836,"uid":365474,"like":0,"dislike":0,"score":0,"citedBy":0,"replyTime":"2020-08-10T16:20:19.000Z","msg":"<img src=\"/assets/faces/dog/lick.gif\" class=\"hkgmoji\" /><img src=\"/assets/faces/dog/lick.gif\" class=\"hkgmoji\" />"},{"pid":"4ae656f1a391d6380a0ca0fe759c663da582f788","tid":2148836,"uid":350131,"like":0,"dislike":0,"score":0,"citedBy":1,"replyTime":"2020-08-11T05:38:19.000Z","msg":"喺條橋道跳落去<img src=\"/assets/faces/dog/lick.gif\" class=\"hkgmoji\" />"},{"pid":"c30de26d4832ad6d3a50fa7e0271c5caf74866c0","tid":2148836,"uid":365456,"like":0,"dislike":0,"score":0,"quote":{"pid":"4ae656f1a391d6380a0ca0fe759c663da582f788","tid":2148836,"uid":350131,"like":0,"dislike":0,"score":0,"citedBy":1,"replyTime":"2020-08-11T05:38:19.000Z","msg":"喺條橋道跳落去<img src=\"/assets/faces/dog/lick.gif\" class=\"hkgmoji\" />"},"citedBy":1,"replyTime":"2020-08-12T12:26:19.000Z","msg":"咁睇唔開咩"},{"pid":"8c79b9d19fdbe0b8b6314e61ca9d9265a75b36d5","tid":2148836,"uid":350131,"like":0,"dislike":0,"score":0,"quote":{"pid":"c30de26d4832ad6d3a50fa7e0271c5caf74866c0","tid":2148836,"uid":365456,"like":0,"dislike":0,"score":0,"quote":{"pid":"4ae656f1a391d6380a0ca0fe759c663da582f788","tid":2148836,"uid":350131,"like":0,"dislike":0,"score":0,"citedBy":1,"replyTime":"2020-08-11T05:38:19.000Z","msg":"喺條橋道跳落去<img src=\"/assets/faces/dog/lick.gif\" class=\"hkgmoji\" />"},"citedBy":1,"replyTime":"2020-08-12T12:26:19.000Z","msg":"咁睇唔開咩"},"citedBy":0,"replyTime":"2020-08-12T16:05:05.000Z","msg":"要違反常理呀嘛<img src=\"/assets/faces/dog/haha.gif\" class=\"hkgmoji\" />"}]}