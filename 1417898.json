{"tid":1417898,"cid":1,"subCid":0,"title":"今日各位在場既人都多謝你地！","createTime":"2019-08-05T17:25:58.000Z","updateTime":"2019-08-05T17:25:58.000Z","uid":203949,"like":1,"dislike":0,"uniUserReply":1,"replies":[{"pid":"eeb5c11cbd864c1f88e65a5b11814121369e5f7e","tid":1417898,"uid":203949,"like":0,"dislike":0,"score":0,"citedBy":0,"replyTime":"2019-08-05T17:25:58.000Z","msg":"借朋友ac一用。<br />\n我只係一個今日去大埔發夢嘅人，只係人海中嘅一小點。雖然一直關心時事，但礙於父母關係，一直都只係為文宣略盡綿力。今日8月5日，再冇藉口置身事外，初初在橋上，為各位義士打氣，隨後走到比較近前線嘅位置，身邊嘅人高呼口號，為訴求發聲，隨即迎來警方的催淚彈，今次的確係我第一次接觸催淚彈，身體嘅不適開始出現，眼同呼吸時開始出現刺痛，兩隻眼刺痛嘅感覺越嚟越強烈，好彩有好心嘅義士用生理鹽水幫我沖洗雙眼，隨後入咗商場暫避，見到好多人都出現不適，而係佢地身邊總會有其他人照顧佢地，幫佢地沖洗傷口，扶住佢地。我抖完之後，走上更前線，為佢地傳水， 迎來係一波又一波嘅催淚彈，而我地距離警方都有一段嘅距離，但係唔明白點解會越嚟越多催淚彈，我今日食過先知，真係好辛苦，而每次都見到最前線用水淋熄， 掉返走啲催淚彈，前線嘅人冇退縮過，當有白車要經過嘅時候，眾人都好自覺讓路，都俾掌聲佢地，完全唔明呢班點解會係所謂暴徒。之後大約1835到，警方射咗多粒催淚彈過嚟，射程射到更遠，而且起碼超過20粒，眾義士迫逼入商場同退到更後的位置暫避，我當時見到一個義士呼吸困難，好似行唔到，本能之下當然翻轉頭扶佢，之後交俾附近會急救的人，但係我開始感覺到好強列嘅不適，眼同鼻好強烈嘅刺痛，呼吸唔只痛甚至變到困難，有一名女義士扶我到商場坐，又用風扇吹向我，幫我沖眼，係呢個時候一大班義士向反方向跑，貌似有警方追捕，女義士帶我去一個安全嘅地方，途中見佢食咗催淚煙都依然顧住我，真係好感謝你，好感謝你同好感謝你。<br />\n<br />\n其實真係好痛心，係呢兩個月嚟，佢地遊行受嘅苦唔係講玩，前線受嘅苦唔係話靠想像就可以想像得到，辛苦你地。各位有出力嘅義士辛苦你地。但點解仲有撚樣會話佢地自己攞嚟，我真係屌你老母，專登出嚟食催淚彈，被狗咬？雖然我其實冇咩資格講咁多，都唔係想要啲咩光環，但係我都想香港變翻好，政府唔好每次錄音機咁，真真正正回應訴求。咁多位香港人，辛苦晒。<br />\n<br />\n<span style=\"font-size: x-large;\">香港人加油</span><span style=\"color: red;\"></span>"}]}