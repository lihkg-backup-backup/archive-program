{"tid":1453839,"cid":27,"subCid":0,"title":"將政治帶入社區！抗爭日常化之頭盔篇","createTime":"2019-08-12T05:29:56.000Z","updateTime":"2019-08-12T15:12:50.000Z","uid":55690,"like":6,"dislike":0,"uniUserReply":4,"replies":[{"pid":"8068198fd5251fccc8344dc76af17ed0ba3d2a2d","tid":1453839,"uid":55690,"like":0,"dislike":0,"score":0,"citedBy":0,"replyTime":"2019-08-12T05:29:56.000Z","msg":"首先，請大家將811定性為警察暴動<br />\n其次，五大訴求，缺一不可<br />\n<br />\n經歷完811，可能好多人都覺得好絕望好害怕，<br />\n但係人應該生而有自由，<br />\n強權只能用兩樣野管治人，一係恐懼，二係武力。<br />\n我地唔要活係一個只有恐懼同武力嘅地方<br />\n所以強權愈要打壓，我地愈唔可以放棄，<br />\n而日常戴頭盔就係我地對抗強權嘅其中一個方法。<br />\n<br />\n之前連儂牆點解會成功，我個人認為有幾點：<br />\n<br />\n1. 依種形式對香港人黎講相對係新穎<br />\n2. 香港人有跟風習慣（冇惡意）<br />\n3. 擾民程度低，對一般人造成嘅阻礙好少（比起不合作運動如塞地鐵塞紅隧）<br />\n4. 將政治帶入社區，同時有社區凝聚力，你見區區都好似搞緊連儂牆創意比賽就知<br />\n<br />\n5. 最最最重要嘅一點，就係抗爭成本低，<br />\n   市民唔使付出咩高昂成本就可以參與到抗爭活動，亦即係話，連儂牆開創左香港人抗爭日常化嘅先河。而依種抗爭日常化可以達到一個效果：不被捕，不流血，不受傷（雖然之前連儂牆有人被暴力人士打，但對比起同黑警對抗已經係最低損失）<br />\n<br />\n由今次運動連儂牆嘅出現，可以俾到一d啟示/方向俾我地，就係將抗爭帶入日常生活其實係一個有效團結群眾同喚醒群眾嘅方法。<br />\n<br />\n至於點樣做到抗爭日常化，我暫時只係諗到戴頭盔。其他就要各位巴絲打幫手提出。<br />\n<br />\n721之後有人提過全民頭盔日，有人提過返工放工出街戴頭盔，但係似乎依個行為都持續唔到，然而我自己依然認為戴頭盔係一個非常好嘅全民運動，理由如下：<br />\n<br />\n1. 潛意識增加黑警壓力。頭盔者唔單單出現係星期六日，就連星期一至五都有人戴頭盔，咁無疑會令黑警壓力增加，<br />\n<br />\n2. 抗衡白色恐怖<br />\n<br />\n3. 擾民程度低、抗爭成本低<br />\n<br />\n4.模糊「示威者」依個既有身分。<br />\n<br />\n5. 向一般大眾表達「香港已不安全」嘅信息。依點好重要，無論我地五大訴求叫得幾大聲都好，好多市民其實都覺得事不關己。例如我同我啊媽講真普選、反送中依d訴求背後嘅意義佢都未必完全明白。所以如何將抗爭帶入社區，令到每一位香港人都感受到依種抗爭意識其實係接落黎運動嘅關鍵。<br />\n<br />\n香港人嘅核心價值從來都唔係言論自由、法治精神，而係「繁榮安定」（林奠打經濟牌，文宣可以打人身安全牌，人身安全冇保障，經濟點繁榮都係假。我個人認為依個係好有效嘅反擊）<br />\n<br />\n今日以後我地就係要話俾所有以為事不關己嘅人知道，依加香港社會已經唔再「安定」，而造成今日嘅局面就係政府同警隊，係佢地縱容黑社會出來打人，破壞香港治安。<br />\n<br />\n咁依班一直覺得事不關己嘅人就會慢慢覺得原本「安定嘅生活」開始失去，轉而產生恐懼，亦會對政府同黑警不信任<br />\n<br />\n記住：<br />\n一個人戴頭盔會俾人笑；<br />\n兩個人戴頭盔會俾人話on9仔；<br />\n三個人戴頭盔係圍威喂；<br />\n但係當一千個，一萬個，甚至係十萬個，<br />\n一百萬個人戴頭盔就唔單止係一場運動，<br />\n更加係一個現象，到時點到你唔驚？<br />\n<br />\n<br />\n6. 其實依點先係最重要，亦都係支撐成個運動繼續落去，戴頭盔就係話俾所有兄弟姐妹：<br />\n你並唔係孤軍作戰，仲有大把人陪伴住你。<br />\n大家唔係只透過連登互相支持，<br />\n亦都唔係單單星期六日先會一齊兄弟爬山。<br />\n係平常嘅生活入面，你我雖然互不相識，<br />\n但係只要我見到你戴上頭盔，<br />\n我就知道無論我幾攰幾絕望都好，<br />\n我地仍然緊繋一起，為著我們居住嘅地方一同奮鬥。<br />\n若果冇左依個信念，依場運動冇可能持續落去。戴上頭盔就係明志表心嘅行為。<br />\n<br />\n<br />\n最後，有少少感受想同大家講。因為我住係深藍區，屋企對面就係狗宿，返工地方都係充滿深藍廢老，若果只有我一個人出街戴頭盔，老實講我真係冇勇氣。但係若果大家願意一齊出街戴頭盔，請打「我願意以後出街戴頭盔」黎代替push，等我知道大家都肯企出黎陪我，同時請大家每一日都戴頭盔！"},{"pid":"29df24da9e9b163b10e6efb57531a20cccd6c4a6","tid":1453839,"uid":55690,"like":1,"dislike":0,"score":1,"citedBy":0,"replyTime":"2019-08-12T05:34:24.000Z","msg":"有冇人願意同我一齊戴頭盔<img src=\"/assets/faces/normal/cry.gif\" class=\"hkgmoji\" />"},{"pid":"6a303356de51e03591210b970540aca8e86f5524","tid":1453839,"uid":55690,"like":0,"dislike":0,"score":0,"citedBy":1,"replyTime":"2019-08-12T05:47:00.000Z","msg":"有冇人願意同我一齊戴頭盔"},{"pid":"dfdb0310890a06665737edc2c9289e35c74bfada","tid":1453839,"uid":253573,"like":0,"dislike":0,"score":0,"citedBy":0,"replyTime":"2019-08-12T05:47:17.000Z","msg":"關於有垃圾扮示威者 琴晚諗到一個方法<br />\n<br />\n被狗禁低左之後 就大叫 自己人自己人 之後拿褲袋準備好既武器/煙霧/粉/總之就係爭取到時間既野<br />\n<br />\n琴日D垃圾都係做這個方法認自己人 當然下次佢地有機會轉其他方法<br />\n<br />\n溫提: 勿忘14年既教訓 唔好亂捉鬼"},{"pid":"7714a4a297907ac17fc359ce28687e8e5c7e1226","tid":1453839,"uid":35501,"like":0,"dislike":0,"score":0,"citedBy":0,"replyTime":"2019-08-12T06:56:36.000Z","msg":"會唔會有一日做start, 等大家唔洗驚自己標奇立異<br />\n最好就星期六日，個個戴頭盔出街"},{"pid":"d085fbd549624281459a82644227a863d3067df9","tid":1453839,"uid":88385,"like":0,"dislike":0,"score":0,"quote":{"pid":"6a303356de51e03591210b970540aca8e86f5524","tid":1453839,"uid":55690,"like":0,"dislike":0,"score":0,"citedBy":1,"replyTime":"2019-08-12T05:47:00.000Z","msg":"有冇人願意同我一齊戴頭盔"},"citedBy":0,"replyTime":"2019-08-12T15:12:50.000Z","msg":"我 但頭盔上面要寫咩標語?"}]}