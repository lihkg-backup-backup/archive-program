{"tid":458326,"cid":12,"subCid":0,"title":"《車禍之後，我再次重返人間七日》","createTime":"2017-11-04T17:54:50.000Z","updateTime":"2017-11-14T10:40:22.000Z","uid":6836,"like":6,"dislike":1,"uniUserReply":6,"replies":[{"pid":"75aceb353bd4571a87e005c7fe7c162511944070","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-04T17:54:50.000Z","msg":"【車禍】<br />\n<br />\n好多嘢，都係突如其來。<br />\n<br />\n係你未準備好嘅時候就會發生，甚至乎你連反應都反應唔切。<br />\n<br />\n好多人都話，珍惜眼前人，活在當下啦。係啱架。<br />\n<br />\n依家，我連珍惜嘅機會都無，好多嘢想講，但無辦法講。<br />\n<br />\n我個腦一片混亂，諗起好多人，身邊好重要嘅人。<br />\n<br />\n子晴、屋企人、兄弟同埋一個曾經傷害過我好深嘅人&hellip;&hellip;<br />\n<br />\n我咁努力，換嚟只係一場空，我好唔甘心，我唔想死住！<br />\n<br />\n但全身嘅劇痛令我頂唔順，意志力並唔係可以掌控一切，你係時候嘅話，就點避都避唔到。<br />\n<br />\n係我耳邊仲聽到個的士佬嘅咒罵：「屌！邊條仆街行路唔撚帶眼呀！？」<br />\n<br />\n視線變得好迷糊，呼吸變到好困難，四肢，五臟六腑都好痛，全身啲骨好似碎曬咁，連郁一郁都難。<br />\n<br />\n我望喱個世界嘅最後一眼，就係的士佬開車門過嚟睇下發生咩事。<br />\n<br />\n原來臨死前，我仲有好多遺憾。<br />\n<br />\n喱一個遺憾，並無包含「後悔」。<br />\n<br />\n對於以前嘅嘢，我無後悔任何一個決定，就算係唔開心嘅事，我都對得起自己，我自己覺得值得。<br />\n<br />\n我覺得遺憾嘅，係我未做過嘅嘢。<br />\n<br />\n一啲我一直期待嘅事，就好似我都仲未俾到幸福子晴，我想見到佢幸福嘅笑容。<br />\n<br />\n佢要嘅嘢好簡單，一個家，一個有我嘅家。<br />\n<br />\n所以我先至咁搏命去搵錢，去俾最好嘅生活佢。<br />\n<br />\n可惜，一切已經結束。"},{"pid":"72bab9f5a81e2362e2c52fc8eb37eda82f226778","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-04T17:56:41.000Z","msg":"我嘅未來仲有好多路要行，卻要係度畫上休止符，前面條路發生啲咩，我唔知，我亦無權參與。<br />\n<br />\n我從來都無諗過會咁快面對死亡，我以為死亡對我嚟講，仲好遙遠。<br />\n<br />\n你諗下啦，你依家20幾歲，你仲有成十幾廿年先拎到退休金。<br />\n<br />\n就算一路以嚟生活好苦都好，去到最後一刻，你係有好多嘢唔捨得。<br />\n<br />\n就算係嗰個曾經傷害你好深嘅人，你都會想去關心下，想去問下佢&hellip;&hellip;<br />\n<br />\n「你最近還好嗎？」<br />\n<br />\n──<br />\n<br />\n今日係我連續踩咗八日，返咗八日工，返埋今日我就可以放三日假。<br />\n<br />\n姐係返九日先放三假，之後又正常返。<br />\n<br />\n就算我幾攰都好，捱埋佢，就可以同子晴去拍下拖，同幾個兄弟打下波。<br />\n<br />\n喱啲都係我捱落去嘅動力嚟。<br />\n<br />\n連踩八日真係好攰，每日返工都係拖住疲累嘅身軀，似一條死屍。<br />\n<br />\n到放假嘅時候就生龍活虎，加入打工仔一族，先知道讀書時期幾咁幸福。<br />\n<br />\n功課想欠交就欠交，最多咪俾老師屌幾句，又唔會因為無交功課而俾人踢出校。<br />\n<br />\n但返工就唔止俾人屌幾句咁簡單。<br />\n<br />\n返工嘅時間就好似慢兩倍咁行走，一到放假放工，時間就好似快咗兩倍咁流逝。<br />\n<br />\n好唔容易先捱到收工，我攰到真係想一返到屋企就瞓，咩都唔做，飯都唔想食。<br />\n<br />\n係無胃口食。<br />\n<br />\n雖然係攰，係辛苦，但一諗起聽日可以見到子晴，就覺得值得。<br />\n<br />\n『你攰就返去好好休息下啦，唔好打機啦，知無？』<br />\n<br />\n放工收到女朋友嘅msg，見到佢關心自己，特別窩心。<br />\n<br />\n『我攰到無心情打機啦&hellip;&hellip;』<br />\n<br />\n好彩我身邊有你，子晴，多謝你。"},{"pid":"5aa5aa3db397e0b7434d5d8b2e903842ba47df11","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-04T17:57:24.000Z","msg":"我打算上咗車再打個電話俾佢，我見到對面個巴士站嚟咗我架車，我收返埋個電話。<br />\n<br />\n無諗咁多，用埋我剩底嘅能力值衝過去。<br />\n<br />\n我可以想像到，我上到車就可以舒舒服服咁休息下，幾正！<br />\n<br />\n我喱一邊停咗好多車，我求其搵咗一條路仔，足夠我穿過去。<br />\n<br />\n就係咁，我無留意到馬路嗰邊係咪有車，衝咗出去柒。<br />\n<br />\n已經收唔返，我疲倦嘅身體更加嚟唔切反應，任由個的士撞埋嚟。<br />\n<br />\n當然個的士佬都嚇親啦，想收都收唔切。<br />\n<br />\n如是乎，我告別喱個塵世，帶住遺憾離世。<br />\n<br />\n我合埋眼之後，好似發緊夢咁，個人輕飄飄，無重量，但可以正常活動，好神奇。<br />\n<br />\n成個感覺似係上咗大空咁，只不過我係企係度，而唔係飛嚟飛去。<br />\n<br />\n此刻我情緒其實仲未平復，人快將死，自己係感覺到，至少自己知咩事。<br />\n<br />\n就好似你打機咁，你剩底幾滴血，你一直期望住你會走得甩，大難不死死唔去。<br />\n<br />\n但幾條友圍毆你，就算你滿血，你都心裡清楚：喱獲仆街啦！<br />\n<br />\n我只係覺得，我仲未俾到幸福子晴。<br />\n<br />\n我難得遇到一個咁好嘅女仔，卻陪唔到佢行到最後一步，連簡單嘅幸福都俾唔到佢，個心就特別難受。<br />\n<br />\n喱度白茫茫一片，我似乎係海面上行走，但四周咩都見唔到，咩都無。<br />\n<br />\n一個虛無嘅世界。<br />\n<br />\n死咗，就係嚟喱啲地方？<br />\n<br />\n喱度一片迷濛，幾乎望唔到前方，一個好虛無嘅地方。"},{"pid":"45146d13fd4894b590f873dbb4bdd48abb9d8684","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-04T17:57:58.000Z","msg":"我漫無目的，慢慢咁周圍行，一邊行就一邊諗喱度係邊度，諗下之後會點，又諗下子晴嗰邊點樣。<br />\n<br />\n我嘅思緒其實仲處於一種混亂嘅狀態，但係前面不遠處出現一個人影。<br />\n<br />\n嗰個人撐住一艘艇仔過嚟，真係一艘艇仔。佢仲要好慢動作係度撐船，依稀見到佢帶住好大個漁夫帽，好古代人。<br />\n<br />\n不過都唔出奇呀，喱度陰間嚟架嘛。<br />\n<br />\n我向住個人影行過去，個人影都慢慢咁行緊過嚟。<br />\n<br />\n終於都見到佢，個男人留住一個大鬍子，樣子甚老，打扮更似一名古代人。<br />\n<br />\n「後生仔，有無遺憾呀？」老人家用沉穩嘅聲音問我。<br />\n<br />\n我呆一呆，一時三刻唔知點樣回答。<br />\n<br />\n「哈哈，後生仔，一睇到你咁猶豫嘅表情，就知你仲有遺憾啦。」老伯伯一眼就睇得出。<br />\n<br />\n「喱度呢，介乎人間同陰間之間，你會出現係度呢，就證明你已經死咗。」<br />\n<br />\n老伯伯幫我解釋心中嘅疑惑，亦同我心中所想嘅答案一樣。<br />\n<br />\n「通常啲無遺憾嘅人會好爽快咁答你：『無！』，眼神堅定。依家見你眼神飄忽不定，就知你仲有心結未解。」老伯伯繼續講返頭先嘅話題。<br />\n<br />\n「係咪？」老伯伯看透我內心一切，已經唔需要我回答。<br />\n<br />\n我唔出聲，已經係一種回答。<br />\n<br />\n「如果俾機會你返去人間七日，你會唔會返去？」老伯伯將船停係我旁邊，再問我。<br />\n<br />\n我第一時間係想：會！<br />\n<br />\n但我會再諗深一層，返去會唔會見到啲令我難過嘅嘢？心中總有一份擔憂。<br />\n<br />\n「你唔會返去嘅話，就上嚟艘船度啦，一分鐘後就出發架啦。」老伯伯緩緩地吐出喱句。<br />\n<br />\n我思考咗一陣，返去睇下都無壞姐&hellip;&hellip;唔死都死咗啦屌，仲有咩好驚？"},{"pid":"94f8d8cc94fbec9fe751af94d492248f77e353b9","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-04T18:00:01.000Z","msg":"「會。」我最後都決定返去，我實在唔放心子晴一個人&hellip;&hellip;<br />\n<br />\n老伯伯無出聲，只係微微一笑，好似一切都係佢預料之內咁。<br />\n<br />\n「你返去嗰七日，只係你想見咩人，想去咩地方，只要你想下，就會見到架啦。」<br />\n<br />\n「但係你可能會唔習慣，可能你上一個場面係上午，下一個就係夜晚。」<br />\n<br />\n「因為你依家係離開咗個時間軸，但你始終都要配合返時間軸，知嗎？」<br />\n<br />\n我大致上明白老伯伯講緊啲咩，但係我要習慣都需要啲時間。<br />\n<br />\n「而且你係唔會感覺到眼瞓、肚餓架。」佢提醒我。<br />\n<br />\n搞到我依家返去有啲緊張添，明明好唔開心架嘛，唔知點解，依家竟然有啲興奮。<br />\n<br />\n「好。」我簡單回老伯伯一句。<br />\n<br />\n「咁你準備好未？」<br />\n<br />\n「嗯。」<br />\n<br />\n然後我開始感覺到自己係度下沉緊，而我見到個伯伯係水面上，係度用微笑同我道別。<br />\n<br />\n一個好慈祥嘅老伯伯。<br />\n<br />\n我漸漸俾水整到我隻眼好痛，一合埋眼就已經唔痛，再次張開雙眼，就嚟到一間房。<br />\n<br />\n──子晴間房。"},{"pid":"c0cf6cd5a85d19fd6fbd1061496c60159972a906","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-04T18:01:37.000Z","msg":"先同大家講聲音Sorry<img src=\"/assets/faces/normal/adore.gif\" class=\"hkgmoji\" /> <br />\n<br />\n本來應承咗要寫埋迪士尼個故，但係我寫咗一個月，真係發覺寫唔落去<img src=\"/assets/faces/normal/frown.gif\" class=\"hkgmoji\" /> <br />\n<br />\n可能我唔啱寫喱一類型嘅題材，因為喱類型嘅故，故台好多人都寫得比我好<img src=\"/assets/faces/normal/frown.gif\" class=\"hkgmoji\" />  自己越寫就越覺得離譜同埋好虛<img src=\"/assets/faces/normal/cry.gif\" class=\"hkgmoji\" /> <br />\n<br />\n所以迪士尼個故就會腰斬<img src=\"/assets/faces/normal/cry.gif\" class=\"hkgmoji\" /> ，我個人覺得係可惜嘅，都寫咗一半（其實都幾多字，而且都執咗唔少），但真係作唔到落去<img src=\"/assets/faces/normal/frown.gif\" class=\"hkgmoji\" /> <br />\n<br />\n如果有巴打有能力或者有興趣續寫我個故嘅，我都歡迎架<img src=\"/assets/faces/normal/hoho.gif\" class=\"hkgmoji\" />"},{"pid":"b4648b802639c887a964d0b897beecaf873bbafe","tid":458326,"uid":6836,"like":0,"dislike":0,"score":0,"citedBy":0,"replyTime":"2017-11-05T08:39:01.000Z","msg":"無人睇<img src=\"/assets/faces/normal/frown.gif\" class=\"hkgmoji\" />"},{"pid":"a38c6f907fa654fc131f483dc926d2b7f27e092a","tid":458326,"uid":109728,"like":0,"dislike":0,"score":0,"citedBy":0,"replyTime":"2017-11-05T08:47:09.000Z","msg":"留名"},{"pid":"c5e8de48cde872d39bc27bbd063d062f61704784","tid":458326,"uid":43,"like":0,"dislike":0,"score":0,"citedBy":0,"replyTime":"2017-11-05T11:45:05.000Z","msg":"<img src=\"/assets/faces/normal/bye.gif\" class=\"hkgmoji\" />"},{"pid":"aac7acc8c172adb4014d150e89516606bd2dbab2","tid":458326,"uid":26852,"like":0,"dislike":0,"score":0,"citedBy":0,"replyTime":"2017-11-05T13:50:05.000Z","msg":"lm"},{"pid":"2027af0e731db3e53211469dc4b944565bd9768a","tid":458326,"uid":79463,"like":0,"dislike":0,"score":0,"citedBy":0,"replyTime":"2017-11-09T17:04:02.000Z","msg":"文呢？"},{"pid":"24df81fd403afef6beaf4434c7c84b5faf947883","tid":458326,"uid":156603,"like":0,"dislike":0,"score":0,"citedBy":0,"replyTime":"2017-11-14T10:40:22.000Z","msg":"棄左故？"}]}