{"tid":1257748,"cid":5,"subCid":0,"title":"從基本講起,關於不合作運動,關於道歉,關於民意.","createTime":"2019-06-25T17:27:38.000Z","updateTime":"2019-06-28T23:07:52.000Z","uid":169116,"like":2,"dislike":0,"uniUserReply":1,"replies":[{"pid":"ec6ebd982e548188aa12b55163dea35a6eed02e7","tid":1257748,"uid":169116,"like":0,"dislike":0,"score":0,"citedBy":0,"replyTime":"2019-06-25T17:27:38.000Z","msg":"首先前設一樣野,大家做緊嘅所有抗爭手段嘅最終同最大目標係政府答應示威人士提出的五點要求(有D組織係四點要求,但大致大家都有共識係乜.)<br />\n<br />\n有咗呢個前設之下,要問嘅第一個原則問題係:&quot;不合作運動作為一種社會運動手段佢嘅原理究竟係乜?&quot;用現實例子黎講就係包圍稅務處癱瘓佢運作點解可以令政府答應五點要求,其中嘅原理係邊?假設你唔係戴耀廷認為不合作運動係用道德感召去改變政府官員嘅立場的話.一般答案應該係癱瘓政府機構運作令政府無法有管治從而屈服.換言之癱瘓政府機構運作其實就係呢個不合作運動要完成嘅一項任務用以服務於具有更高道德價值嘅目標(即政府答應五點要求).如果認為自己嘅不合作運動係有更高道德價值所以先做嘅,簡單黎講即係道德正確咁原理上無理由要道歉嫁,道歉即係覺得呢次行動目標嘅道德價值並不高於行動造成嘅損害.用包圍稅務處例子就係班道歉人士承認咗五點要求係道德價值上比唔上市民如常去稅務處使用稅務處服務.乜原來五點要求原來係某D人眼中嘅道德價值係如此之低嘅咩??<br />\n<br />\n有人會話呢個現實需要嘅公關工作,因為要顧及民意,怕民意反彈之類.先唔講原則問題,講返現實層面,咁又要問個問題:&quot;做呢類PR野要爭取嘅民意究竟係邊D人嘅民意?&quot;其實主要都係中間派,藍絲係咪都話你搞亂香港唔會因為一個道歉就轉立場,黃絲亦唔會因為你阻住佢效稅變藍絲,要變嘅之前搞咁多次佔領早變咗啦.而比爭取邊D人嘅民意更重要嘅問題係:&quot;究竟道歉呢種PR可以爭取到D點樣嘅民意?&quot;一個人可以因為你阻住佢交稅而反對你嘅證明佢內心根本無一對社運對不合作運動嘅認識同了解,甚至連逃犯條例修訂都唔清楚,即係其實佢要需要從頭教育而唔係一個令佢對示威者印象好D同消氣嘅道歉.道歉其實同D長輩圖一樣只係暫時性誤導而已根本唔會改變到一個人嘅核心思維,係唔會令人加入不合作運動或者上街嫁.而唔道歉令佢痛恨抗爭者又點呢,其實佢最多都係鬧兩句,根本唔會做D乜,如果行動力強嘅就唔會做中間派啦.如果政府係會屈服於民意嘅,200萬人遊行個陣就屈服咗啦,多幾萬人鬧定少幾萬人鬧對政府決策根本唔會有大影響.<br />\n<br />\n無錯,其實而家再講所謂爭取民意係呢次不合作運動上嘅幫助根本非常有限.而呢D中間派民意真正發揮到作用嘅機會其實只有立法會同區議會選擇投票個陣.就係選舉佢張票會投俾泛民定投俾建制而已.如果認為議會不公要回歸街頭嘅人其實根本唔需要再在乎乜野風向民意,因為主戰場從來都唔係個班中間派嘅民意.而如果你係認仲係要係區議會同立法會爭議席嘅泛民,咁就真係要在乎民意努力D打好民意戰嘅.不過我最後要再提一次,呢場仗嘅最終目係政府答應五點要求,而唔係泛民有黎緊區選贏到幾多個議席.毋忘初衷."},{"pid":"50ad654e94f50d0314073a419ea54a51c20adad2","tid":1257748,"uid":169116,"like":0,"dislike":0,"score":0,"citedBy":0,"replyTime":"2019-06-28T23:07:52.000Z","msg":"發現好多人仲係唔理解&quot;民意&quot;係乜所以自推."}]}