{"tid":728737,"cid":33,"subCid":0,"title":"陳劍青: 林鄭輸打贏要 土地大辯論已變得毫無意義","createTime":"2018-07-04T03:38:24.000Z","updateTime":"2018-07-04T03:38:24.000Z","uid":48083,"like":1,"dislike":0,"uniUserReply":1,"replies":[{"pid":"a1997c4a61f327bb8c860e3e12e5a881199bca53","tid":728737,"uid":48083,"like":0,"dislike":0,"score":0,"citedBy":0,"replyTime":"2018-07-04T03:38:24.000Z","msg":"上任一年嘅林鄭月娥，開始認為「土地大辯論」同答英文記者一樣咁「浪費時間」，所以依家借「市民唔等得」做藉口，反口要快過土供組公佈新填海計劃直接上馬。到目前為止，好多人都問點解咁心急，唔可以等多幾個月做埋場 show？<br />\n<br />\n我嘅解釋係，佢應該做場諮詢之前，冇認真諗過佢哋自己想推嘅嘢，有咁多自己答唔到嘅 bugs，包括點解唔用土收一定要用公私合營，點解硬要將棕地「打折扣」，又點解可以咁神通廣大冇土地資訊底下知道地產商土儲係可行，但一堆堆棕土群有哂資料又話零碎唔可行。當然，佢亦都冇諗過民間短時間竟然有研究同論述能力，可以一個個擊破呢啲講法，政府同地產佬搵幾多個打手狙擊我哋都無法掩蓋。<br />\n<br />\n此外，佢十月諗住粗暴硬推嘅填海計劃，選址大部分係配合國家大灣區戰略，上面規劃嘅土地好明顯係分俾啲國企、中港專才區、豪宅、神秘教育城、遊艇會、大型國家級科研機構，5 個已知填海區只係得一個有 6,000-7,000 個公屋居屋單位，土地大辯論過程令公眾開始漸漸為意到呢個事實，愈嚟愈對佢不利。我嘅估計係一開始出張「點心紙」頭嗰幾日，林鄭都已有跡象想繞過土供組高調干預民情，當刻已經知道民意其實不在佢一方。<br />\n<br />\n<br />\n所以明明係林鄭一開始自己話要花 18 個月尋找共識，依家就直情輸打贏要，又番番去長官意志繞過民意做事。真心去填過土供組個張「點心紙」，一心以為可以尋找共識嘅普通市民，真係情何以堪。<br />\n<br />\n本身林鄭土地大辯論嘅如意算盤，係諗住「重施故技」，重覆做長遠房屋策略嘅諮詢模式，委任黃遠輝呢類人入去做白手套，可以擺平民間訴求去推動自己有哂前設嘅計劃，透過一份「民間報告」製造出她所想的「民意」，一直都以為自己呢招好灑家。在土地議題方面，就係要用這場可操縱的諮詢，打散棕土優先、善用閒置土地資源同講土地分配問題嘅民間議程，改為推佢自己最想搞嘅計劃，包括公私合營、填海同將郊野公園變成土地儲備，好可惜佢知道自己已經失敗咗。<br />\n<br />\n無論有幾虛擬都好，原初土地大辯論係有種下放土地發展決策權嘅承諾，依家就係同你講我依家就係收番，你問我呢場土地大辯論依家重有冇實質意義，我會話已經冇，只係剩番土供組一群不願辭退嘅疆屍苟且偷安。連個特首都話民意係浪費時間，咁點解重值得市民重視？不如花多啲精力直接講番如何結束土地壟斷、真正對應問題嘅房屋策略，無謂再同佢浪費時間。<br />\n<br />\n <br />\n陳劍青<br />\n原刊於作者 Facebook<br />\n<br />\n<a href=\"https://thestandnews.com/society/%E5%9C%9F%E5%9C%B0%E5%A4%A7%E8%BE%AF%E8%AB%96%E5%B7%B2%E8%AE%8A%E5%BE%97%E6%AF%AB%E7%84%A1%E6%84%8F%E7%BE%A9/\" data-sr-url=\"https://r.lihkg.com/link?u=https%3A%2F%2Fthestandnews.com%2Fsociety%2F%25E5%259C%259F%25E5%259C%25B0%25E5%25A4%25A7%25E8%25BE%25AF%25E8%25AB%2596%25E5%25B7%25B2%25E8%25AE%258A%25E5%25BE%2597%25E6%25AF%25AB%25E7%2584%25A1%25E6%2584%258F%25E7%25BE%25A9%2F&d=Eb0W3O0KtXZ08nsU8PCOanadZns4eLIrfSaUqUvMaEw%3D&h=9f813c57\" data-ef-url=\"https://embed.lih.kg/frame?u=https%3A%2F%2Fthestandnews.com%2Fsociety%2F%25E5%259C%259F%25E5%259C%25B0%25E5%25A4%25A7%25E8%25BE%25AF%25E8%25AB%2596%25E5%25B7%25B2%25E8%25AE%258A%25E5%25BE%2597%25E6%25AF%25AB%25E7%2584%25A1%25E6%2584%258F%25E7%25BE%25A9%2F&h=f2d36886\" target=\"_blank\">https://thestandnews.com/society/%E5%9C%9F%E5%9C%B0%E5%A4%A7%E8%BE%AF%E8%AB%96%E5%B7%B2%E8%AE%8A%E5%BE%97%E6%AF%AB%E7%84%A1%E6%84%8F%E7%BE%A9/</a>"}]}