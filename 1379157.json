{"tid":1379157,"cid":1,"subCid":0,"title":"嘗試拆解香港亂局","createTime":"2019-07-28T17:50:23.000Z","updateTime":"2019-07-28T17:56:17.000Z","uid":229994,"like":0,"dislike":1,"uniUserReply":2,"replies":[{"pid":"85e9837a1d266ab7711870837dbf51306e9344cb","tid":1379157,"uid":229994,"like":0,"dislike":0,"score":0,"citedBy":0,"replyTime":"2019-07-28T17:50:23.000Z","msg":"眼見連場群眾運動，進入到每場都有流血衝突，我真係好傷心好心痛，香港就來去到一個收唔到科嘅局面。我懇請大家三思，運動以咁嘅方式走落去會係達到咩成效。以下係我觀察到整個時局嘅潛藏性解決方向，並非絕對正確，屌下無妨，但希望大家有更多in-put，集思廣益。<br />\n<br />\n1. 統率性：冇大台嘅弊端，動員力強但資訊發佈唔統一，談判能力近乎零。知道大家對政黨大台反感，但有冇諗過可以根據個人顏色光譜去搭台，如淺色，深色，極深色等，然後聯合成一個相同色系陣營，不論紅黃藍都可以，一來可以有系統將不同人士歸邊行動，二來有台有代表增強對不同party嘅談判能力，三來有效地過濾假消息統一發佈。<br />\n<br />\n2. 階段性：眼見訴求越來越多，如果我係正常當權者，根本無可能一次過答允；一次過答允，以後管治效能同權威性都會大幅度削弱。有冇諗過分訴求都可以分階段進行？有1.底下，可以要求訴求一至三要幾時之前回覆，四至五要幾時之前答覆。一刀切訴求係好霸氣，但諗下就知幾乎無可能實行，倒不如設下時間線，逐個訴求去傾，呢樣唔得，OK! 先退一退；呢樣有空間，OK! 嘗試爭取更多嘅合理要求。<br />\n<br />\n3. 目標性：在2. 框架底下，大家嘅目標應該可以更加明確，究竟係想對準一個人？一個部門？一個政權？定一個國家體系？又究竟係想佢認錯？改善？定改革？以哲學思想出發，事情由小至大，由下而上，由內到外，逐步向目標進發而唔係一步登天，一下子漁翁撒網式嘅瞄準只會令大體目標不太著力。<br />\n<br />\n我見到大家好熱血，甚至好陶醉譴責不同陣營，好事但並非有利。我深信任何人眼見不公義事情，都會好憤怒，但憤怒過後，需要理性，需要平和地思考，細想一個對香港整體較好嘅方案。<br />\n<br />\n利申：一個愛香港嘅平凡人<img src=\"/assets/faces/dog/itdog1.gif\" class=\"hkgmoji\" />"},{"pid":"788e3fa8f815c375d15766bf5ae41bbc6cda2d81","tid":1379157,"uid":263161,"like":0,"dislike":0,"score":0,"citedBy":0,"replyTime":"2019-07-28T17:56:17.000Z","msg":"此回覆已被刪除"}]}