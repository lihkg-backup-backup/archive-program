{"tid":1926646,"cid":12,"subCid":0,"title":"《其實愛情邊有輸贏呀》","createTime":"2020-03-15T09:02:27.000Z","updateTime":"2020-03-15T09:36:27.000Z","uid":206642,"like":2,"dislike":1,"uniUserReply":1,"replies":[{"pid":"2908c5797e70df495ca047dbfa3063199df0dda8","tid":1926646,"uid":206642,"like":0,"dislike":0,"score":0,"citedBy":0,"replyTime":"2020-03-15T09:02:27.000Z","msg":"好多人話:問世間情為何物，亦有好多人感歎世界上最遙遠嘅距離，並唔係生與死，而係我企係你面前，你唔知我愛你。呢兩句說話可能勾起咗大家好多嘅回憶 ，曾經盼望呢段有將來嘅關係，結果卻只能遺憾收場。有邊個會唔想執子之手，與子偕老呀，但事實上童話故事又有幾何出現呢？不過愛情真係有咁複雜咩？<br />\n<br />\n喺我嘅角度去睇，愛情只係分愛定唔愛，唔鍾意女朋友太過港女，男朋友屋企人接受唔到等等，呢啲原因都係為咗將佢唔愛你嘅事實包裝得更加冠冕堂皇，等你更加容易接受姐。 不過喺云云眾生下， 又有邊一個願意承受呢個事實呀。講到呢度你哋可能會覺得好空泛，不過只要詳細諗清楚，你哋以往分手嘅理由，對方或者自己有幾荒謬，你就會明白。<br />\n<br />\n可能你哋覺得我太過偏激，又或者覺得我好冷血無情，甚至覺得我對愛情完全冇任何期望。但其實作為一個局外人，睇嘅嘢永遠係最真實，最赤裸， 我清楚明白有關愛情嘅道理， 因為我係一個愛情調解師， 未同大家自我介紹， 我叫做阿希。<br />\n<br />\n你哋可能會問:我呢啲咁嘅撚樣都會有人揾你咩，我只能夠話做生意嘅嘢，有供就會有求，我又唔會hard sell，只可以話搵得我嘅人都係希望我解決倒佢哋嘅感情疑惑，因為佢哋求助無援，希望係我嘅身上揾到解決嘅方法，至於乜嘢感情疑惑，你哋自己已經好清楚，我都唔需要多作解釋。<br />\n<br />\n我嘅客人通常都係感情台，couplemurmur，lovers channel出過post，最終都得唔倒想要嘅答案，因為留言嘅人通常都係以一個睇人仆街最開心嘅心態，而我嘅角色就好似沙漠中嘅古井，儘管滿足唔倒佢哋所有願望，但又啱啱好填補倒佢哋飢渴嘅心靈，往往一點點嘅希望，就可以帶比人無限嘅滿足同昇華。唔同你哋講住，我個客到咗。"},{"pid":"d9d05b98c46e03621e277f873ea9cef1d35e52c6","tid":1926646,"uid":206642,"like":0,"dislike":0,"score":0,"citedBy":0,"replyTime":"2020-03-15T09:36:27.000Z","msg":"咁多位唔好意思呀，我啱啱轉咗個名，轉咗個post。<br />\n<a href=\"https://lihkg.com/thread/1926686/page/1\" data-auto-link target=\"_blank\">https://lihkg.com/thread/1926686/page/1</a>"}]}