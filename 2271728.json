{"tid":2271728,"cid":5,"subCid":0,"title":"如果拜登勝出，香港短期形勢會放鬆，香港人或可以唞一唞賺多幾年錢移民。","createTime":"2020-11-04T16:59:32.000Z","updateTime":"2020-11-04T17:00:47.000Z","uid":219007,"like":3,"dislike":10,"uniUserReply":3,"replies":[{"pid":"45ec2b2a0cbff3e49e3c016c85c72cc98565a854","tid":2271728,"uid":219007,"like":0,"dislike":0,"score":0,"citedBy":0,"replyTime":"2020-11-04T16:59:32.000Z","msg":"其實如果侵贏咗，當侵出手對付偉大祖國，香港一夜之間會急速變壞，如果偉大祖國都感到絕望冇出路，亦都會攬炒香港，加強政治打壓都只係基本，再有街頭示威就會殺，殺完仲要刻意公開承認責任，為求所謂反制國際，因為橫掂都係死就可以冇曬顧忌。但亦都因為已經冇出路，香港形勢好快就會改善，而呢個改善係會長久。<br />\n<br />\n相反登登勝出，一樣都會硬起來對付偉大祖國，但一貫傳統民主黨做法，一定有數講，你呢一度退少少我就同你做生意，香港短期形勢亦都會放鬆少少，但客觀效果係讓偉大祖國尚有出路。 長年累月香港形勢都係會收緊，只不過係繼續慢慢收緊，長遠來講係返唔到轉頭。<br />\n<br />\n臺海打唔打仗從來都唔係取決於大陸同台灣，雙方面從來唔想開戰。<br />\n台灣最大嘅貿易夥伴從來都係大陸，成個經濟完全依賴大陸，到今日為止大陸都冇對台灣實施禁運好明顯係因為仲期望和平統戰台灣。所以臺海打唔打仗香港變成點從來都係睇美國逼到幾盡。換句話說大陸會做啲乜嘢係取決於美國態度，如果逼得越盡，如果偉大祖國都感到絕望冇出路去到最尾一刻就會拼死一搏。<br />\n<br />\n如果登登勝出，面對咁嘅形勢，香港人仲有咩選擇？事實上只靠香港人自己係無能為力，香港嘅形勢從來都係受外在因素影響多於內在因素。 只要出邊姑息養奸，無論香港人做咩都好，都唔會有所改變同逆轉。 加上香港人人工高，生活指數又高，成本咁大之下好難會有人會抗爭。 所謂嘅「五缺」，「香港人報仇」等等口號都其實只不過係宣傳之用，大家底裏都知咩事。<br />\n<br />\n如果真係登登勝出，香港仲可能有幾年錢賺，香港人可以盡量賺埋最後一筆錢，跟住帶走財產人才全面離開香港，移民後全心全意做外國，喺外國落地生根，將呢個當做最後嘅抗爭，咁做亦都係對自己最着數。<br />\n<br />\n當外在形勢都對香港冇着數先，我地就唔應該再有任何希望。 再做任何野都只不過係增加自己嘅代價而冇任何幫助。 要呢一個世界覺醒，可能要再需要二三十年時間。當生活安逸嘅左膠都受過苦之後先會醒覺，但都已經可能係我哋後幾代人先見到。<br />\n<br />\n大家大個仔啦，要諗清楚<img src=\"/assets/faces/normal/bye.gif\" class=\"hkgmoji\" /><img src=\"/assets/faces/normal/bye.gif\" class=\"hkgmoji\" /><img src=\"/assets/faces/normal/bye.gif\" class=\"hkgmoji\" /><img src=\"/assets/faces/normal/bye.gif\" class=\"hkgmoji\" /> 呢啲嘢可能唔係半代一代人一定要做到，人嘅生命非常之短。 而家就係話俾你地聽，要完成呢個目標首先就係要改變全世界人，我哋呢一代人做唔到就交俾下一代人做，咁嘅話我哋係呢一刻唯有自私啲對自己好啲吧。"},{"pid":"0d4607896789b9c4151d47a6a5aefc6179cdded4","tid":2271728,"uid":273703,"like":4,"dislike":1,"score":3,"citedBy":0,"replyTime":"2020-11-04T17:00:45.000Z","msg":"此回覆已被刪除"},{"pid":"d23bf0c92ea49166438a01b07d44aa9277e6f30d","tid":2271728,"uid":72795,"like":0,"dislike":1,"score":-1,"citedBy":0,"replyTime":"2020-11-04T17:00:47.000Z","msg":"香港人數碼抗爭,加埋某炒巴的電腦信,無政權推翻唔到<img src=\"/assets/faces/normal/smile.gif\" class=\"hkgmoji\" />"}]}