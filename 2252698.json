{"tid":2252698,"cid":1,"subCid":0,"title":"重新睇返一篇潮文","createTime":"2020-10-21T15:40:21.000Z","updateTime":"2020-10-22T06:23:49.000Z","uid":197743,"like":5,"dislike":0,"uniUserReply":5,"replies":[{"pid":"8110ad6e3ddd18c5903eeb62b1667584dc520521","tid":2252698,"uid":197743,"like":0,"dislike":0,"score":0,"citedBy":0,"replyTime":"2020-10-21T15:40:21.000Z","msg":"男人一生，只為尋覓一個肯同自己挨麥記嘅女人<br />\n<br />\n以前睇完呢篇潮文<br />\n個心入面就會講一個字「真」<br />\n然後覺得實在講得太有道理<img src=\"/assets/faces/pig/pointing.gif\" class=\"hkgmoji\" /><br />\n到出到黎社會咁多年<br />\n再次品味返呢篇文<br />\n剩低既只有濃濃既苦澀味<img src=\"/assets/faces/pig/upset.gif\" class=\"hkgmoji\" /><img src=\"/assets/faces/pig/upset.gif\" class=\"hkgmoji\" /><br />\n<br />\n<br />\n原文<br />\n<br />\n是咁的，身邊啲朋友成日問我有咩擇偶條件，巴巴閉閉咁分享佢地嘅心得。<br />\n<br />\n話咩要有劉心悠嘅面孔、法拉嘅笑容、雷凱欣嘅身材、何家淑女嘅後台、Angela Monkey嘅整容醫生。<br />\n<br />\n我多數就一句車埋去：「咁個條女會唔會陪你去食麥記先？」<br />\n<br />\n個宅男肥仔拎住個巨無霸，臉容扭曲到好似畢加索啲名畫咁，生命去到一個非常危險嘅階段。聽到依個問題，佢已經從最終幻想中解放出黎。 他已經死了。<br />\n<br />\n唔想講都要坦白講，一個男人去到廿幾歲，拖住條女，「去邊食飯」依個問題仲難解拆過「南北韓危機」同「阿仙奴N年無冠」。<br />\n<br />\n有時銀包就得個幾廿蚊，衰啲講句入星巴克買杯Latte扮下高尚，已經要行路返屋企。<br />\n<br />\n隔離有個女伴，想食餐經濟啲嘅都要左諗右諗， 「譚仔呀！今日想食米線！」 「吓，好逼喎...」<br />\n<br />\n「沙嗲王呀！都坐得舒服！」 「吓，要等勁耐喎...」<br />\n<br />\n「不如食碗雲吞麵呀！寶貝你想減肥嘛！」 「吓，勁多阿叔阿伯喎...」<br />\n<br />\n「食麥記」？你真係講都唔敢講！就算佢肯，你都唔好意思問。<br />\n<br />\n試過同一位已成歷史塵埃嘅女朋友走入一間茶記。 喂唔差架喎其實！ 地板立立令唔在講、餐牌全過膠，令你感受到法國西南部波爾多嘅浪漫迷情、加上圍繞身邊，三部LCD大電視，令你可以係2013年，觀賞亞視節目：「2010年亞洲小姐決賽」，個種係過去未來穿梭嘅快感令人縈繞夢域。 一個客飯配咕嚕肉，唔包餐飲都78蚊，絕對唔cheap！<br />\n<br />\n只不過對面個女人就唔係咁諗啦， 聽到入茶記已經成個比達上身咁西口西面， 見到個餐牌直情變埋超級西面人。 大佬，你想做比達都睇下對面個個係唔係莊子啊！<br />\n<br />\n又話唔乾淨、又話個位逼、又話電視機好嘈。<br />\n<br />\n我心諗：「法拉利跑車啲位仲窄，你係咪唔坐先？成日落老籣啲 clubbing，都唔似好安靜下話，斷估你都唔會拎本雙城記去老籣呀，你邊有咁文藝呀？」 ok fine！我諗就凶狠，講就冇份...<br />\n<br />\n最後佢講左一句：「Honestly，我覺得食餐飯每人三百零蚊好基本囉。」 我心諗：「安甩匙哩，你唔洗強調每人囉，你都冇找過數。係咪？」 我想即刻飛左佢。 但事實上佢即日已經飛左我。<br />\n<br />\n悲劇。<br />\n<br />\n我曾經以為女人都是這樣，我曾經想過做「一休和尚」算數。得閒有需要就扑下木魚，以此為樂。<br />\n<br />\n估唔到有生之年仲搵到一個主動同我食麥記嘅女仔。<br />\n<br />\n一個男人要同女朋友食麥記，為咗啲咩？ 覺得麥記好好食？覺得麥趣飯好爆趣？覺得陳豪真係會拎住條寬頻線彈出黎請你飲杯「給不千奴」？<br />\n<br />\n成年人唔好比咁多幻想自己啦，廿幾歲仔要拉個女朋友去食老麥只係因為四個字－「山窮水盡」。<br />\n<br />\n講真，當個女仔提議食麥記嘅時候，我真係懷疑佢係到試探我。只要我話好，就會收取「你是好人」嘅好人卡。<br />\n<br />\n但我見佢咁真心又一試無妨。 一坐低佢就問我食咩，就自己行左出去買。 我心諗「出事！」<br />\n<br />\n係麥記兵法之中，只要你戰略得宜，一餐飯既價格要超越California Pizza絕對唔係難事。 一個散嗌嘅扭扭粉，掟個靚彎去隔離「麥caf&eacute;」整杯藍梅特飲，加件芝士餅。驀然回首order多客薯條走鹽，雞翼併盤當做例行，真係我慣了傷心，臨尾飄移外賣一個開心樂園餐，話要換禮物比細佬。成壇野已經一百幾廿蚊，仲要未買你個份。<br />\n<br />\n只係說時遲、那時快，女朋友已經買咗返黎，佢最後要既只係廿一蚊既麥樂雞餐，無加大、無加三蚊變檸檬茶。 個一野已經眼濕濕，我想話比返錢佢，佢仲借啲意話遲下食好嘢先比我請返。 我好滾動，我終於流下男兒淚，個時仲要搭梗枱。<br />\n<br />\n女朋友問我好地地做咩喊，我唯有話啲洋蔥澀眼，真係「一層一層一層 的剝開我的心」，但係我食梗魚柳包...<br />\n<br />\n個一刻，我終於明白，咩叫感動。 踢場足球係 運動、 比賽攞獎係 激動、 BB出世係 作動、 上床攪野係 性衝動、 套都唔戴係 輕舉妄動、 長洲個個係 張保仔洞，<br />\n<br />\n只有女朋友係你唔太惦嘅情況下，主動拉你去食麥記，仲要顧住你面子，唔令你難堪，掛住個笑樣拖住你隻手仔食薯條，個一下先叫感動。<br />\n<br />\n劉心悠始終會老、法拉都有黑面嘅時候、雷凱欣會爆炸、何家淑女你又唔係陳X聰、Angela Monkey都開始同人撞樣啦！<br />\n<br />\n男人一生，尋覓到一個肯同自己挨麥記嘅女人，三個字。<br />\n<br />\n娶得過。"},{"pid":"39517c287f12dd00e38a6f679c46348e83525d14","tid":2252698,"uid":155270,"like":0,"dislike":0,"score":0,"citedBy":1,"replyTime":"2020-10-22T03:04:15.000Z","msg":"捱得一時捱唔到一世，要走嘅始終都會走<img src=\"/assets/faces/pig/wail.gif\" class=\"hkgmoji\" />"},{"pid":"86548f38c4cb37ee06c5225e1b3dec2489c2d8c4","tid":2252698,"uid":132981,"like":0,"dislike":0,"score":0,"citedBy":1,"replyTime":"2020-10-22T03:09:32.000Z","msg":"我找到了"},{"pid":"a23feaa40e2c1b9f363d9c710c44b97d29fefe5d","tid":2252698,"uid":82006,"like":1,"dislike":0,"score":1,"citedBy":1,"replyTime":"2020-10-22T03:25:00.000Z","msg":"我記得當時睇呢篇野果陣仲讀緊書, 而家都出左黎做野好幾年, 當時讀書果陣睇就當係搞笑, 仲心諗邊有咁誇張呀, 食個麥記/茶記姐, 拍拖都周不時去食架啦<img src=\"/assets/faces/normal/banghead.gif\" class=\"hkgmoji\" />  可能我出於草根階層, 識既朋友自然都唔係社會上流人士, 都覺得去食個茶記, 食碗牛雜麵當一餐晚餐覺得好正常, 但原來真係會有女仔嫌棄, 最嬲就係 佢自己明明都唔係紆尊降貴黎&quot;陪&quot;我食, 大家都咁草根, 扮咩高貴<img src=\"/assets/faces/normal/sosad.gif\" class=\"hkgmoji\" />"},{"pid":"ef73b05266aa14c5688f271c4ebc0bd601acf2c2","tid":2252698,"uid":197743,"like":0,"dislike":0,"score":0,"quote":{"pid":"39517c287f12dd00e38a6f679c46348e83525d14","tid":2252698,"uid":155270,"like":0,"dislike":0,"score":0,"citedBy":1,"replyTime":"2020-10-22T03:04:15.000Z","msg":"捱得一時捱唔到一世，要走嘅始終都會走<img src=\"/assets/faces/pig/wail.gif\" class=\"hkgmoji\" />"},"citedBy":0,"replyTime":"2020-10-22T05:43:47.000Z","msg":"咁都唔可以比自己嘅女人捱十幾年m記嘅<img src=\"/assets/faces/pig/upset.gif\" class=\"hkgmoji\" /><img src=\"/assets/faces/pig/wail.gif\" class=\"hkgmoji\" />"},{"pid":"b849f1e750ca35aa315a6a74c4ace099df7baa07","tid":2252698,"uid":197743,"like":0,"dislike":0,"score":0,"quote":{"pid":"86548f38c4cb37ee06c5225e1b3dec2489c2d8c4","tid":2252698,"uid":132981,"like":0,"dislike":0,"score":0,"citedBy":1,"replyTime":"2020-10-22T03:09:32.000Z","msg":"我找到了"},"citedBy":0,"replyTime":"2020-10-22T05:44:13.000Z","msg":"恭喜晒師兄<img src=\"/assets/faces/pig/champagne.gif\" class=\"hkgmoji\" />"},{"pid":"e5b8b605168fc1aa9c4438ba342daaa5e728f881","tid":2252698,"uid":197743,"like":0,"dislike":0,"score":0,"quote":{"pid":"a23feaa40e2c1b9f363d9c710c44b97d29fefe5d","tid":2252698,"uid":82006,"like":1,"dislike":0,"score":1,"citedBy":1,"replyTime":"2020-10-22T03:25:00.000Z","msg":"我記得當時睇呢篇野果陣仲讀緊書, 而家都出左黎做野好幾年, 當時讀書果陣睇就當係搞笑, 仲心諗邊有咁誇張呀, 食個麥記/茶記姐, 拍拖都周不時去食架啦<img src=\"/assets/faces/normal/banghead.gif\" class=\"hkgmoji\" />  可能我出於草根階層, 識既朋友自然都唔係社會上流人士, 都覺得去食個茶記, 食碗牛雜麵當一餐晚餐覺得好正常, 但原來真係會有女仔嫌棄, 最嬲就係 佢自己明明都唔係紆尊降貴黎&quot;陪&quot;我食, 大家都咁草根, 扮咩高貴<img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-10-22T05:46:24.000Z","msg":"真啊 啲女人<img src=\"/assets/faces/pig/wail.gif\" class=\"hkgmoji\" />我睇佢地玩到30歲仲有無得玩<img src=\"/assets/faces/pig/wail.gif\" class=\"hkgmoji\" />"},{"pid":"81a79094b2e189f0789f70a66c651274889b7420","tid":2252698,"uid":293891,"like":0,"dislike":0,"score":0,"citedBy":0,"replyTime":"2020-10-22T06:23:49.000Z","msg":"今時今日食M記要打啦<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"}]}