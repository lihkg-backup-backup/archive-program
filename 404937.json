{"tid":404937,"cid":5,"subCid":0,"title":"照顧病童40年　根德護士化身守護天使","createTime":"2017-09-18T12:57:59.000Z","updateTime":"2017-09-18T14:19:54.000Z","uid":22675,"like":3,"dislike":1,"uniUserReply":0,"replies":[{"pid":"c40a13eef90b4f6e7e9f6807c7992de056a5b9c5","tid":404937,"uid":22675,"like":0,"dislike":0,"score":0,"citedBy":0,"replyTime":"2017-09-18T12:57:59.000Z","msg":"<a href=\"https://www.youtube.com/watch?v=HnxLYJr3h28\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DHnxLYJr3h28&d=JCSSepq3pDacCyPCi12DSnadZns4eLIrfSaUqUvMaEw%3D&h=5d301db6\" target=\"_blank\">https://www.youtube.com/watch?v=HnxLYJr3h28</a><br />\n【本報訊】在病童眼中她是「慈母」，在新醫生眼中，她是記錄新舊手術天書的「曹教授」。由見證修女開天闢地到醫管局推系統化管理，64歲的曹順金在海角天邊的兒童醫院做了41年。「有啲病人細細個入嚟做手術，𠵱家都做咗阿爸阿媽」。由雙十年華、有22吋小蠻腰的俏護士到退休在即，她亦將展開人生新一頁。「這裏都是美好回憶。」能伴孩子走過人生最難的路，她說已無憾。<br />\n記者：呂麗嬋<br />\n<br />\n50年代中開設的大口環根德公爵夫人兒童醫院，位於薄扶林海旁。坐巴士前往，經過瑪麗醫院和墳場，下了車還得行行重行行。「喺修女嘅年代，呢度好荒蕪，冇咁多豪宅，好多時當完一更，就索性喺宿舍過夜，第二日又返工」。根德醫院是全港首間兒童醫院，主要治療骨骼畸形的孩子，由早年的小兒麻痹到近年的玻璃骨遺傳病，處理大量先天骨骼變形及兒童骨骼整形及創傷問題，「有啲四肢嚴重屈曲，做完手術，全身安滿螺絲釘&hellip;&hellip;」<br />\n<br />\n<br />\n<br />\n「慈母」曹順金牽着昔日「小病人」Harmony話當年。李家皓攝<br />\n<br />\n當時20歲的曹順金是擁有22吋小蠻腰的「俏護士」。受訪者提供圖片<br />\n<br />\n有60年歷史的大口環根德公爵夫人兒童醫院，位於薄扶林海旁，是香港首間兒童醫院。<br />\n成長院童：係阿媽 係天使<br />\n<br />\n「最初3年喺病房工作，病房嘅間格同𠵱家好唔同，20張病床分開兩行咁放，每逢開飯，就開兩張枱放中間，可以落床嘅病人就喺枱食，落唔到床就我哋喺床邊餵」。儼如兒童宿舍的佈局，令醫護與病人關係密切，曹順金笑言，初出茅廬，很多記憶深印腦海，當年可以叫得出病房內每位病人的名字，就算事隔多年，仍沒有忘記。「近年醫院做埋成年人嘅骨科手術，有次登記，見到個名好眼熟，問佢係咪細個喺度住過。」<br />\n昔日少年變了新老，事隔近40年的一個尋常病人的名字，她仍能倒背如流。曹順金直言，病人來了又走，有些不幸離世來不及見證花開花落、有些幸運地康復長大，多年來仍保持聯絡。30出頭仍長得一張孩子臉的Harmony，是其中之一。「做完手術，迷迷糊糊，第一個見到嘅人就係曹姑娘，佢何止係我阿媽，直情係我嘅天使。」11歲發現脊柱側彎問題，拖拉多年接受手術。「做完手術好辛苦，完全唔郁得，痛到大發脾氣，但曹姑娘一定會諗方法𠱁番你，好有心機咁同你傾偈。」事隔多年，小妮子仍一臉感激。<br />\n<br />\n<br />\n<br />\n「慈母」：使命是給愛和尊嚴<br />\n<br />\n在小花園散步，像牽着「女兒」手的曹順金，聞言笑得彎了眼睛：「以前科技冇𠵱家咁進步，啲小朋友做完手術，留醫留得耐啲，又冇咁多手機同WhatsApp，人與人之間，感情係會比較深厚」。視曹順金如半個媽媽的，還有小三那年，因為手術住了一年醫院的美琪。「逢過年過節都會返嚟聚會，最記得小五嗰年，同另一院童跟曹姑娘去美國迪士尼，佢一個帶住我哋兩個，好緊張，好多日用品都會帶埋我哋嗰份，一到埗就打電話返香港同我媽咪報平安。」不願上鏡的美琪說。<br />\n人生還未開始，就得與死亡搏鬥，在根德醫院出入的病童，大都身經百戰，特別叫人心疼。「都係盡自己能力，做得幾多得幾多」。硬朗的她直言，當年醫學沒今日昌明，努力照顧好那些不一定能夠長大的孩子，給他們最多的愛和尊嚴，是一代人的使命。「60、70年代，白燕有套戲好出名，細路哥最鍾意改花名，宿舍叫狂人塔；修女住嗰度就叫師姑庵&hellip;&hellip;」生活再多磨難，只願記着快樂有趣的時光。就如種滿各式果樹的小花園，今日結滿了大樹菠蘿，歲月無聲，曹順金說早已無憾。<br />\n<br />\n<a href=\"http://hkm.appledaily.com/detail.php?guid=20155195&amp;category_guid=4104&amp;category=daily&amp;issue=20170917\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D20155195%26category_guid%3D4104%26category%3Ddaily%26issue%3D20170917&d=JCSSepq3pDacCyPCi12DSnadZns4eLIrfSaUqUvMaEw%3D&h=c6a22fc6\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D20155195%26category_guid%3D4104%26category%3Ddaily%26issue%3D20170917&h=2f385f6b\" data-auto-link target=\"_blank\">http://hkm.appledaily.com/detail.php?guid=20155195&amp;category_guid=4104&amp;category=daily&amp;issue=20170917</a>"},{"pid":"501b6871feff32765e848b54717f057049567e3b","tid":404937,"uid":22675,"like":0,"dislike":1,"score":-1,"citedBy":0,"replyTime":"2017-09-18T13:11:27.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"05f4b37d00244950998c7637abd2e0e8b1fb2ca9","tid":404937,"uid":22675,"like":0,"dislike":1,"score":-1,"citedBy":0,"replyTime":"2017-09-18T14:19:54.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}