{"tid":2318665,"cid":12,"subCid":0,"title":"［潮文共賞］有諗法既70後：「如果我係你，就知足感恩了」","createTime":"2020-12-09T13:25:32.000Z","updateTime":"2020-12-09T13:26:40.000Z","uid":260866,"like":0,"dislike":2,"uniUserReply":1,"replies":[{"pid":"7a22bce0f732c16e26aa6e8e5882ce82722ef4d9","tid":2318665,"uid":260866,"like":0,"dislike":0,"score":0,"citedBy":0,"replyTime":"2020-12-09T13:25:32.000Z","msg":"<span class=\"red\">轉自生仔要考牌系列FB</span><br />\n<br />\n係70後，有自己嘅諗法想發表 <br />\n.<br />\n我覺得而家啲80後/90後真係非常嬌生慣養&mdash;&mdash;覺得結婚一定要買樓，要畀最好嘅嘢下一代；生bb 要喺私家醫院生，一定要請陪月；但自己又唔係有錢，想買樓都要周圍問人借錢畀首期；咁咪縱到啲下一代囉，下一代變咗會覺得既然屋企有自置物業，自己當然就唔使努力 <br />\n.<br />\n我以前邊有咁幸福？父母細個都係十個人迫埋一間屋入面，係冇房。我以前都係喺徙置區出生，然後上公屋，從來都沒有自己房間，咪又係咁樣長大。邊度話冇陪月唔買樓就一定唔可以生存？<br />\n.<br />\n而家啲細路多數都係獨生子女，父母畀最好嘅嘢佢哋，搞到佢哋唔識知足，覺得樣樣嘢都係應份！<br />\n.<br />\n我已經見得太多case，有個小朋友仲話唔洗咁努力，屋企都有物業，第時都係留畀佢！聽落真係激死人！唔能夠喺逆境下成長嘅人，如果佢第時遇到咩事，我諗佢真係會好難面對！<br />\n.<br />\n雖然以現在環境，在貧窮線以下或者完全冇能力租樓嗰啲就真係唔好生，但唔一定要買樓，唔一定要畀仔女入名校！個個當啲細路係公主王子咁對待就慘啦！<br />\n.<br />\n我哋呢代真係咩都冇，邊度有人會幫我哋諗埋買新屋、間房間？咪又係住喺擠迫嘅公屋。讀嘅學校又係屋邨小學，自三年班起就要自己放學，邊似而家好多人都有工人接送？甚至去到五六年班都要人接？ <br />\n.<br />\n現在父母給孩子的實在太多了！<br />\n.<img src=\"https://na.cx/i/spdgGN6.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FspdgGN6.jpg&h=026b14b8&s={SIZE}\" />"},{"pid":"fd19a460c198da402dd22a9ad63d555217117787","tid":2318665,"uid":260866,"like":0,"dislike":1,"score":-1,"citedBy":0,"replyTime":"2020-12-09T13:26:40.000Z","msg":"<span class=\"red\">另一篇：By（原來我都係老屎忽）</span><br />\n.<br />\n我都係70後，細個住山邊木屋；因為山火，住過難民營；跟住上公屋之後，自己搬出嚟買私樓住<br />\n.<br />\n我想講，而家啲後生的確係身在福中不知福。而家不少「細路」有父幹，未夠18歲已經有老豆供定層樓俾佢哋結婚後住<br />\n.<br />\n簡單問一句：如果下一代因為有父幹而不用辛苦工作買樓俾自己，咁佢哋又寧願追求自由和生活質素，極可能會唔生，咁其實係咪會越嚟越少人口？越來越少人再買樓？樓價下跌？人口滅絕？ <br />\n.<br />\n即係咁，人冇壓力就冇進步，人冇欲望亦不會努力付出，所以點解父母谷仔女讀書咁辛苦，反而仔女自己鍾意讀書，父母就唔洗谷得咁辛苦。如果冇我父母咁窮，我唔會咁珍惜自己搵返嚟嘅一切<br />\n.<br />\n換轉角度，如果父母係照顧到仔女百年歸老，令佢哋到老都掛住大餅食死，咁佢哋到死都只係一件垃圾。如果你能夠確保你100歲而你仔女99歲的話，咪繼續現有嘅福利家庭政策囉，冇所謂㗎<br />\n.<br />\n而家啲細路讀到大學都只係萬幾蚊人工，按通脹計，其實係低過以前好多。原因唔係因為知識水平下降咁簡單，係因為「大學」工廠產量太多，即是demand and supply理論，供應多＝價值低。所以若果要增值，就是令你仔女看似不是工廠啤出嚟嘅工廠貨先至值錢，否則，佢哋追唔到樓價上升，就唯有揸住大學學位住死一世公屋囉<br />\n.<br />\n一個人上唔上進，真係好睇家教；父母照顧週到，仔女猶如廢柴，分分鐘自理能力都冇<br />\n.<br />\n最後，其實唔一定要買樓，要取決於人生定位&mdash;&mdash;買完到老時又按返出嚟換養老金，點知扣完行政費後，條命唔夠短，一樣係會PK<br />\n.<br />\n利申：我而家4x歲已經供完樓，但冇仔女仲單身，亦冇錢買第二層樓<br />\n."}]}