{"tid":1533328,"cid":1,"subCid":0,"title":"【文長慎入】對呢三個月嘅感受","createTime":"2019-09-02T16:54:10.000Z","updateTime":"2019-09-02T17:43:24.000Z","uid":165794,"like":3,"dislike":0,"uniUserReply":5,"replies":[{"pid":"420e737b8296236c5ee59425ea61b18b2a334440","tid":1533328,"uid":165794,"like":0,"dislike":0,"score":0,"citedBy":0,"replyTime":"2019-09-02T16:54:10.000Z","msg":"致手足們：<br />\n<br />\n或者我冇咁嘅資格咁叫您地，我冇上過前線，冇同您地並肩作戰過，我只係您地後面受保護嘅一個普通市民。您地嘅付出，您地流過嘅血同汗，我唔知可以點報答您地。一句發自內心嘅感謝或者冇任何嘅實際用途，但請您地接納我卑微嘅感謝。<br />\n<br />\n我係一個懦弱嘅人，我唔敢行上前線，同各位一齊作戰，為此我想同您地道歉。有時候我會係到諗，其實點解大家可以咁大膽，無論面對任何情況，仍然堅持企係最前線。我相信無人真係會完全唔怕，但您地仍然企係最前。三個月黎嘅運動，手足無理嘅拘捕，被捕後受盡不公嘅對持。每一次睇到被捕嘅手足，心入面真係真係好難受。憑啲乜要係您地受呢啲苦，政府嘅過錯，但係要市民承擔。係我地欠您地，您地嘅無私已經證實左俾大家睇。<br />\n<br />\n呢埸運動帶俾我太多太多嘅感觸喇，我為生於同您地同一時代而自豪，亦為生於呢個世代而可悲。連儂牆、文宣組、人鏈、一百萬人、二百萬加一人、雨下一百七十萬人，太多太多嘅事情不能盡錄，但每一件事都令我見到香港人嘅「愛」，原諒我諗唔到其他字黎形容。呢啲看似只係成個運動其中一部分，但就係令我係呢埸運動苦中作樂嘅事。<br />\n<br />\n「黃藍係政見，黑白係良知。」，我真係特別鍾意呢句文宣。社會上一定會有分歧嘅聲音，但係身為人類就要有分辯是非黑白對與錯嘅心。正如森美係電台講過相信地球係平嘅人，你係好難令佢相信其實地球係圓。我唔求大眾可以係政見上有統一，但我希望嘅係仲有良心咁睇一件事。如果您依然認為今時今日係香港發生嘅事係啱嘅，我無話可說，只係可以話您日後如果係相同情況下，無人會可憐您。<br />\n<br />\n出世到今日，香港依然係香港，但再唔係我所熟悉嘅香港。以前暑假學生只係食喝玩樂就夠，今日學生風雨不改走上街頭爭取公義。以前嘅我地認識嘅警察代表正義，今日淪為暴政嘅工具，任意暴力對待市民。一句你有冇良心，可以換黎無辜之災。香港曾經有嘅自由，今日仲依然存在嗎？<br />\n<br />\n生於香港，所以要保護香港。各位走過出黎嘅市民，感謝您地為香港嘅付出。被捕受傷嘅手足，係我地欠您地。本來可以閉上雙眼雙耳，繼續扮唔知發生咩事，可以過一個開心嘅暑假。但各位都冇咁做，真係唔知可以點報答您地。各位手足，攰就抖下，唔好放棄，因為身邊仲有人陪住您。我好明白無助嘅感覺，您並不孤單。大家都唔想再有手足被捕，再有手足永遠離開我地，因為我地已經失去太多太多喇。<br />\n<br />\n今日發生嘅事，無論係世界上定香港，我地係寫緊一段不可改變嘅歷史。無論以後係點，香港人都會記得您地，永遠永遠，所以唔好放棄自己，請大家小心再小心。"},{"pid":"39eae800d468b8d880a0b8d4b592d79fffdf00d1","tid":1533328,"uid":293921,"like":0,"dislike":0,"score":0,"citedBy":0,"replyTime":"2019-09-02T16:55:24.000Z","msg":"PUSH"},{"pid":"b697fc189b53519a56fb47122303ed41725ffa81","tid":1533328,"uid":98926,"like":0,"dislike":0,"score":0,"citedBy":0,"replyTime":"2019-09-02T16:55:41.000Z","msg":"<strong><span style=\"font-size: x-large;\"><span style=\"color: pink;\"><span style=\"font-size: xx-large;\">8/9去美國領事館請願</span><br />\n<span style=\"color: gold;\">派人道支援/過人權法</span><img src=\"/assets/faces/pig/dance2.gif\" class=\"hkgmoji\" /></span></span></strong><br />\n<img src=\"https://na.cx/i/M80cCFS.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FM80cCFS.png&h=5da9f118&s={SIZE}\" /><br />\n<br />\n另有大量文宣推<span style=\"color: red;\"><strong>人權法</strong></span><br />\n<strong>請瘋狂tweet and retweet</strong><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><br />\n<img src=\"https://na.cx/i/3D54td2.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F3D54td2.png&h=af5cfe54&s={SIZE}\" /><img src=\"https://na.cx/i/XVKdmy5.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FXVKdmy5.png&h=81d6d0d2&s={SIZE}\" /><img src=\"https://na.cx/i/4Pbjg7r.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F4Pbjg7r.png&h=72df58cc&s={SIZE}\" /><br />\n<img src=\"https://na.cx/i/gqL4tt0.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FgqL4tt0.jpg&h=a1361299&s={SIZE}\" /><img src=\"https://na.cx/i/eZkTmy9.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FeZkTmy9.png&h=60b4d86d&s={SIZE}\" /><img src=\"https://na.cx/i/VrWLcFR.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FVrWLcFR.png&h=39a8fccc&s={SIZE}\" /><img src=\"https://na.cx/i/O08BjkS.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FO08BjkS.png&h=672c8ddf&s={SIZE}\" /><img src=\"https://na.cx/i/byYmvsz.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FbyYmvsz.png&h=4d8abd1b&s={SIZE}\" />"},{"pid":"4e53e640ac95416d3325a3939cc8de938e9cf54f","tid":1533328,"uid":173844,"like":0,"dislike":0,"score":0,"citedBy":0,"replyTime":"2019-09-02T17:41:52.000Z","msg":"永遠記住付出過努力嘅大家<img src=\"/assets/faces/dog/notcry.gif\" class=\"hkgmoji\" />"},{"pid":"203cb4d0fe598f5b3a5af372cff5a465ecd6d466","tid":1533328,"uid":289649,"like":0,"dislike":0,"score":0,"citedBy":0,"replyTime":"2019-09-02T17:43:24.000Z","msg":"［全部人同我入黎］《致眾表》望各位香港市民出自己的一份綿力<br />\n<a href=\"https://lih.kg/1532967\" data-auto-link target=\"_blank\">https://lih.kg/1532967</a><br />\n- 分享自 LIHKG 討論區<br />\n推上去<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/lm2/aura.gif\" class=\"hkgmoji\" /><img src=\"/assets/faces/lm2/aura.gif\" class=\"hkgmoji\" />"}]}