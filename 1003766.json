{"tid":1003766,"cid":5,"subCid":0,"title":"史兄：只有90年代先可以隔咗廿年依然震撼人心","createTime":"2019-02-01T02:28:45.000Z","updateTime":"2019-02-01T05:48:48.000Z","uid":228995,"like":9,"dislike":4,"uniUserReply":8,"replies":[{"pid":"5ddb88a45570a5ed5f0614ac360c774ccf78ffc7","tid":1003766,"uid":228995,"like":0,"dislike":0,"score":0,"citedBy":0,"replyTime":"2019-02-01T02:28:45.000Z","msg":"<a href=\"https://medium.com/@relgitsjg/2020%E5%B9%B4%E5%89%8D%E5%94%94%E6%AD%BB%E5%BE%97%E5%98%85%E7%90%86%E7%94%B1-ec139ca60110?fbclid=IwAR0QVe8vCWmMOqiFqgZw5ex-1T9JKa_gX2X2XVN6NZztzgpk2aZCkIeGEB8\" data-sr-url=\"https://r.lihkg.com/link?u=https%3A%2F%2Fmedium.com%2F%40relgitsjg%2F2020%25E5%25B9%25B4%25E5%2589%258D%25E5%2594%2594%25E6%25AD%25BB%25E5%25BE%2597%25E5%2598%2585%25E7%2590%2586%25E7%2594%25B1-ec139ca60110%3Ffbclid%3DIwAR0QVe8vCWmMOqiFqgZw5ex-1T9JKa_gX2X2XVN6NZztzgpk2aZCkIeGEB8&d=WPS43JJkpORccPZf4osG%2FQuBxQMtbc6xR8MkqxZcasw%3D&h=a0669510\" target=\"_blank\">https://medium.com/@relgitsjg/2020%E5%B9%B4%E5%89%8D%E5%94%94%E6%AD%BB%E5%BE%97%E5%98%85%E7%90%86%E7%94%B1-ec139ca60110?fbclid=IwAR0QVe8vCWmMOqiFqgZw5ex-1T9JKa_gX2X2XVN6NZztzgpk2aZCkIeGEB8</a><br />\n<br />\n//<br />\n理由得一個，唔係我要結婚。<br />\n<br />\nNetflix 同 ESPN合作，製作咗套1998年公牛隊第二次完成三連霸、米高佐敦拎最後一次冠軍嘅紀錄片：<br />\n<br />\n &ldquo;The Last Dance&rdquo;<br />\n<br />\n2020年播，共十集。<br />\n<br />\n佐敦、公牛、連霸，即使百睇不厭，呢個題材已經畀人拍咗一千次。好咧， &ldquo;The Last Dance&rdquo;嘅重點：<br />\n<br />\nA film crew was granted unprecedented access all season long.<br />\n<br />\n嘩，有新內容內幕，好大機會有佐敦屌鳩隊友嘅真實片斷。<br />\n<br />\n預告片顯示，紀錄片訪問晒團隊重心人物－佐敦、栢賓、洛文、教練積遜、現任勇士教練嘅卡爾－如果卡爾今日做球員，憑佢射術應該入選全明星賽；如果卡爾無任教勇士拎咗三隻冠軍指環，套紀錄片未必會訪問佢。希望訪問埋古高、哈柏、球星攝石布朗，同公牛1998年決賽嘅對手、唯一一隊喺總決賽兩次面對公牛嘅爵士隊成員，馬龍、史托頓、羅素（機會甚微，腿張開畀你灑鹽咩）；至於爵士隊教練史龍，早兩年患咗老人痴呆症（去你的政治正確「腦退化症」），應該無緣上鏡了。<br />\n<br />\n最想睇嘅唔係洛文，而係佐敦/栢賓同古高嗰陣嘅關係。故事一疋布咁長，大概係：<br />\n<br />\n－公牛隊90年初簽咗嚟自克羅地亞王子 古高，畀唔到高薪栢賓；<br />\n－佐敦同栢賓喺92年巴塞羅那籃球賽美國對克羅地亞時，先後防守古高，名為試下佢有幾多料（當時古高仍未向公牛報到），實為報復；<br />\n－93&ndash;94球季，佐敦退休、古高第一年加入公牛，當時公牛以栢賓為領導；<br />\n－93&ndash;94球季季後賽，第二圈公牛對紐約人賽事，教練積遜居然將最後一擊交畀古高射。栢賓嬲到拒絕上場&hellip;&hellip;點知古高又射入咗仲贏埋。<br />\n<br />\n落入中國人手中又會變成球場宮廷劇。你唔好理，95年佐敦復出，幾條友又一齊拎到冠軍。但栢賓張約始終搞唔掂，98年攞埋冠軍，夏季佐敦退休，栢賓就被送往候斯敦了&hellip;..後嚟幾條友應該無事，栢賓入選 Hall of Fame，古高亦獲邀到場。<br />\n<br />\n希望 The Last Dance可以交代下佐敦/栢賓同古高嗰陣嘅關係。<br />\n2020年前，我唔想死住。<br />\n<br />\n我同朋友講咗，萬一我有意外，要燒成 DVD再燒畀我。<br />\n希望唔好訪問埋啲無謂人等，例如同1998年決賽無關係嘅人（如巴克利）、1998年仲未入NBA（如 LBJ、Curry）、甚至未出世嗰班人（如Luka Doncic）。<br />\n<br />\n<span style=\"color: red;\">只有90年代嘅人和事，先可以隔咗廿年，依然震撼到人心。</span><br />\n<br />\n近排 Netflix播嘅《高分少女》，故事背景係90年代初，配上當年打機熱潮－街霸2、餓狼、豪鬼、1943、Final Fight，然後 PC Engine，超任出街霸2，Play Station vs Saturn&hellip;..一路睇一路眼泛淚光，故事主角戀愛情節頓時變得次要。如果將呢堆街機換咗頭文字D、高達，甚至乎換上Counter Strike、LoL、PAD、神魔、FGO，會有同樣震撼同感動嘅效果嗎？<br />\n<br />\nNo disrespect for anything, but everything in 90s is just the best and will remain the best in human history.<br />\n<br />\n<span style=\"color: red;\">地球人類文化、民主政制、世界經濟增長、科技發展，最快最強嘅十年。一個沒有互聯網嘅年代，你時間多得很但資源好少－不論係金錢、資訊定係實際娛樂渠道。</span>於是一期 Jumpshoot你會翻睇四十次（我仲記得 Jumpshoot第一期有張圖下面寫住「小心今季的騎士隊」、但圖裏面明明係公鹿隊嘅球員）、《稻中兵團》喺同學之間傳到爛（「沒希望了，睡覺吧。」「誰來給我關燈呀？」）、郭富城一首「對你愛不完」唱足幾年、大家心甘情願排幾個鐘入書展買動漫精品 (sorry原來到今日依然有人排隊)、PS隻實況一個版本無間斷踢足一年、電台 DJ播新歌你要捕喺收音機前面準確按下 play + recording掣，然後拷貝幾餅雜錦帶。班中最有價值嘅同學，係屋企有兩部錄影機嘅肥仔－佢可以將ATV World播嗰場剪咗廣告嘅明星賽 VHS量產－人人有波睇。<br />\n<br />\n今日睇返，當年消費非常集中：整個社會，一段長時間可以集中幾個項目、幾個歌星（四大天王）、幾首歌、幾個遊戲（龍威三十部街霸）、幾個牌子(Boy London Body Glove Bold 袋 Timberland Levis501 JPG銀包 Polo Shirt MD 地圖袋)、幾套電視電影（雙周一成－你明就大鑊了－周星馳周潤發成龍）。<br />\n<br />\n<span style=\"color: red;\">嗰個年代，時間量多（相對娛樂項目同渠道而言），資訊不足，你投放好多時間喺某兩三樣娛樂度，時間邊際上唔值錢而每樣娛樂嘅邊際價值高。</span>每樣娛樂你都記得好清楚，清楚到隔咗幾十年仲記得－上面寫嘅每一樣歷史事件同回憶，我唔使 google、唔使搵資料，根本係生命嘅一部份。而我肯定，好多朋友對於 90年代嘅人和事，一樣如數家珍。google乜春？我哋就係 google了。<br />\n<br />\n<span style=\"color: red;\">相反，而家有寬頻+智慧手機，隨時搭通天地線，一心萬鳩幾用，時間少（相對娛樂項目同渠道而言），已經無可能將專注力放喺某一兩樣娛樂上</span>，邊個仲會花時間重複睇同一套戲幾次－嗰五六個鐘嘅時間成本係幾乎另一整套Netflix網劇咧。就算係同一項娛樂，花樣五花百門－你有冇聽過試過同人討論 Netflix有乜嘢好睇，然後發現大家覺得好睇嘅，有90%+嘅係唔同？<br />\n<br />\n你留意下，而家好多電視劇同電影，故事設定喺80年代尾、90年代初，例如 Netflix嘅 Stranger Things、之前提及嘅《高分少女》、港產片《某年某月》、台灣套《我的少女時代》。而家通訊咁方便，點會唔穿橋？古天樂同劉若英於《生日快樂》中互相走訪對方大學宿舍，結果一齊摸門釘；如果呢樣嘢發生係 2018年，觀眾點會唔𠝹櫈？「戇鳩嘅咩，唔識 send message?」<br />\n<br />\n<span style=\"color: red;\">相比起90年代，而家嘅時間非常值錢但每樣娛樂嘅邊際價值超級低、低到賤、賤到根本唔會有人肯畀好多錢。</span><br />\n<br />\n【對唔住我又講咗 economics。唔使深奧數學，同一條邊際價值遞減曲線 (diminishing marginal value)，數量多了，總體價值上升，邊際價值下降；要用時間作為消費嘅成本，時間用得較有效率，於是每一個單位嘅時間所能消費嘅娛樂多咗，時間嘅價值－不論係邊際同總體－同樣上升。】<br />\n<br />\n世界充斥娛樂，Youtube Netflix Facebook Medium抖音不斷爭取你用多幾分鐘、ASOS Zara H&amp;M Amazon Prime淘寶最怕你唔來，2010年打後簡直係消費者嘅黃金時代。時間用得超有效率，人類整體生活水平超高，結果係：對每樣嘢嘅邊際價值接近零。以前Game書有個最期待即將推出遊戲嘅投票，當刻 Netflix嘅片庫要窮盡我一生先睇得晒 (at a cost of $98 per month)，我仲邊有空間同時間期待未來嘅事？<br />\n所以，我好慶幸世間仲有一兩個節目同電影，畀自己期待下。<br />\n//"},{"pid":"8e755703b38f3b2010b0e4a3aa449ca44d584941","tid":1003766,"uid":228995,"like":5,"dislike":1,"score":4,"citedBy":0,"replyTime":"2019-02-01T02:29:16.000Z","msg":"//<br />\n如果2017年你問我，有咩原因令我唔想死，我會答你Game of Thrones Season 8；苦等兩年，Game of Thrones Season 8今年4月終於上。個人認為最好嘅結局係：<br />\n<br />\n1. 人類們奮戰，將喪屍軍團（或異鬼大軍）殺個片甲不留；<br />\n2. 臨殺鬼頭時（夜王 aka Night King；畀我譯叫「鬼頭」好過「夜王」），死剩種人類呢個時候鬼打鬼；<br />\n3. 鬼頭剩機覆桌，取得最後勝利。<br />\n<br />\n呢個結局正到爆，鬼頭代表嘅獨裁統治（畢竟只有鬼頭一個人有智慧，能操控所有鬼仔嘅行動），打贏人類代表嘅西方社會文明。即係乜？中國／俄羅斯終成最後贏家。民主在退潮呀。sorry每遇到呢啲大結局我就會忽上腦：<br />\n《技術文：Thanos計錯數?》<br />\n<br />\n由2008年鋼鐵奇俠開始，Marvel電影宇宙至今啱啱10年。寫篇文講下我對Marvel電影宇宙嘅睇法同感想（特別係《無限之戰》），絕對無教育意義、無take-away、無lesson learnt，只有鳩吹。<br />\n<a href=\"http://medium.com\" data-sr-url=\"https://r.lihkg.com/link?u=http%3A%2F%2Fmedium.com&d=WPS43JJkpORccPZf4osG%2FQuBxQMtbc6xR8MkqxZcasw%3D&h=91d86a64\" data-auto-link target=\"_blank\">medium.com</a><br />\n<br />\n鬼頭勝利呢個結局好黑暗－其實 Game of Thrones一直黑暗，壞人作惡得戚嘅時間，肯定長過正義佔上風。Joffery條仆街仔玩串個 party幾季，毒死嗰段得五分鐘。較 BBQ埋尾同爛尾嘅結局，係鬼頭同 John Snow傾個 soft Brexit，人類畀些少地同資源鬼頭，大家快快樂樂永遠幸福生活，人類繼續自己鬼打鬼（即係去返成個故事嘅起點）。<br />\n<br />\n又或者講，鬼頭其實係人類嘅負面因素嘅副產品（包括污染地球、道德墮落、心靈空虛）&hellip;&hellip;詳情請睇楳圖一雄嘅《漂流教室》裏面狂食嘢嗰隻蜘蛛怪。<br />\n<br />\nOpen ending亦有可能－暫時殺退鬼頭，然後 John Snow一句「佢哋十年內應該唔會再南下」作終結&hellip;&hellip;詳情請參照《火影忍者》第一部完結自來也話曉應該三年來唔會再出嚟搞事。萬一 HBO業績唔掂，Game of Thrones 2都不是沒有可能，睇下（反正外傳已宣布會開拍）&hellip;&hellip;《火影忍者》班主角嘅仔女，一樣有套漫畫，設定同故事背景，第一第二集倒模咁倒。<br />\n<br />\nGame of Thrones 第六七季已經無咗頭幾季嗰種出奇不意－第一季阿爸畀人殺、第三季鮮紅婚禮 (the Red Wedding)，翻睇幾次依然震撼－同一樣嘅震撼，我呢幾年嚟只係喺 Breaking Bad Season 6 Episode 14 Ozymandias搵到（ Mr. White個舅仔 Hank畀人隊冧嗰集；重睇過三次。Breaking Bad拍咗6季，為嘅係舖排呢一集，將 Mr. White做人製毒嘅最高原則－唔可以傷害屋企人－徹底打破）。整體嚟計，Game of Thrones肯定係殿堂級美劇，排頭三甲了。<br />\nGame of Thrones係極少數西方電影劇，大部份男主角身高唔夠六呎：Kit Harrington (173 cm), Peter Dinklage (135 cm)，肥仔都只係17x；女主角們更矮，Emilia Clarke (157 cm)、Maisie Williams自拍第一集就未高過 (155 cm)。希望編劇完結前可以話我知 Stark死咗嗰個細佬喺套劇有乜用。另外，個人估計 Peter Dinklage應該死喺閪婆 Cersei手上，然後 Jamie殺死 Cersei－呢三個人應該係殺破狼嘅關係，相沖相剋。<br />\n<br />\n文章開頭提起米高佐敦，NBA明星賽又快舉行。我寫咗好幾次－而家嘅明星賽已淪為浪射三分、花式入樽賽、零防守，等同浪費時間，連精華都唔會睇。當年1994年栢賓紅鞋兒嗰屆，屋企餅VHS睇到花晒都仲要睇啊；1991年魔術手嗰屆，第一節好睇過而家總決賽呀，淨係湯馬士嗰陣錯腳錯手上籃已經值回票值（下面篇文裏面有 link）。<br />\n《技術文：七個令NBA更刺激（或無咁沉悶）嘅方法》<br />\n<br />\n對於近幾年嘅NBA，我只得一句評語&hellip;&hellip;要令NBA更刺激（或無咁沉悶），聯盟要認真考慮以下方法。<br />\n<a href=\"http://medium.com\" data-sr-url=\"https://r.lihkg.com/link?u=http%3A%2F%2Fmedium.com&d=WPS43JJkpORccPZf4osG%2FQuBxQMtbc6xR8MkqxZcasw%3D&h=91d86a64\" data-auto-link target=\"_blank\">medium.com</a><br />\n<br />\n撇除明星賽唔好睇，「入選 NBA明星隊」作為球員當年表現同球技質素指標，仍極具參考價值。當有人話呢條友係某年 All Star，佢嗰年表現應該係全聯盟最好30人之一。<br />\n<br />\n至於明星隊正選十人，係咪應該全部依照公投結果，唔使再後補球評同記者投票？<br />\n<br />\n得呀，如果你擔保以後唔會再有大陸人打 NBA、又確保唔會再有 Zaza Pachulia事件 再出現，咁咪全部公投囉。如果班蠻荒人翻牆狂投王治郅、易建聯、周琦，明星賽打正選，問心，咁嘅明星賽你睇唔睇？呢個唔係 DQ唔DQ、有冇選委會嘅問題，而係投票要建基於嗰樣嘢同你有關係，結果對你有影響；否則睇票數只會淪為垃圾場，大家鬥搞事。盲目求票數，性質同傳媒只追求眼球注意力、like/click/view數一樣，累鬥累，一同跌進沉淪的國土。講明先，我係有投 Derrick Rose 同 Luka Donicic，純粹係支持前者，感情分搭夠，同埋覺得後者打法幾過癮。兩者係咪去到明星級水平？<br />\n<br />\n唔使講咁遠，今年叱吒，古天樂當選「我最喜愛男歌手」，大大個樣版你睇。古天樂做人甚有義氣，我喺唔少電影工作者口中聽講過佢出錢出力，一個人照起港產片；演戲做影帝就見仁見智。我覺得最遺憾係打得botox太多，佢已經唔識笑／笑唔出。<br />\n<br />\n至於唱歌，唔好玩啦，古天樂自我介紹都未必會寫自己係歌手。你玩膠重唱今期流行，fine；你咁樣頒個奬畀佢，仲要只係合唱，等同一巴打落去啲有心唱歌、但冇乜觀眾緣嘅歌手度。即係乜？好多人真心寫文，但啲人去晒like啲 content farm抄抄子標題黨嘅文囉。古天樂得，尹光都得－尹光喺歌壇嘅貢獻亦肯定畀古天樂多。<br />\n<br />\n玩膠還玩膠，頒奬還頒奬。<br />\n<br />\n無嫁，你個遊戲規則係咁，咁咪古天樂當選「我最喜愛男歌手」。林峯夠係亞太區最受歡迎男歌手啦。一個奬項、一個版匾、一個字頭有冇公信力，係睇有幾多人認同得奬者實至名歸。<br />\n<br />\n唔記得邊個講過（好似係黃偉文），寧願攞唔到奬但好多人替你不值，都唔想攞到奬但啲人覺得你唔值。<br />\n<br />\n明星賽，咪又係一樣。<br />\n//"},{"pid":"7218c6a6f594f9390b1d36ba807c006cd958c0a9","tid":1003766,"uid":13343,"like":10,"dislike":0,"score":10,"citedBy":0,"replyTime":"2019-02-01T02:31:46.000Z","msg":"呢條友好煩<br />\n寫嘢d文筆柒到<img src=\"/assets/faces/normal/dead.gif\" class=\"hkgmoji\" />"},{"pid":"9569a3accf71ce870f1356141e7f2922767f46b9","tid":1003766,"uid":28720,"like":7,"dislike":0,"score":7,"citedBy":0,"replyTime":"2019-02-01T02:58:32.000Z","msg":"寫文條友智商有無80<img src=\"/assets/faces/lm2/silly.gif\" class=\"hkgmoji\" />"},{"pid":"345fa1e051236ee6b369000f3ce19a506811e0bb","tid":1003766,"uid":137569,"like":4,"dislike":0,"score":4,"citedBy":0,"replyTime":"2019-02-01T05:16:10.000Z","msg":"睇到有紅字度<br />\n唔想再睇<br />\n都唔知寫咩"},{"pid":"a1fae2267be47eda85c7c9f9bce9959488b5a4cf","tid":1003766,"uid":149494,"like":6,"dislike":1,"score":5,"citedBy":0,"replyTime":"2019-02-01T05:23:33.000Z","msg":"典型老屎忽<br />\n野都未寫得掂，學人褒古貶今"},{"pid":"3e888d6e49f187609bab7a0ae9e560eebaf13e76","tid":1003766,"uid":41818,"like":1,"dislike":0,"score":1,"citedBy":0,"replyTime":"2019-02-01T05:30:24.000Z","msg":"正喎 有未公開片段睇"},{"pid":"e8b0e8cea9a17d767d2446989b9354b6aa5ae9bd","tid":1003766,"uid":41818,"like":1,"dislike":0,"score":1,"citedBy":1,"replyTime":"2019-02-01T05:34:03.000Z","msg":"史龍有老人痴呆<img src=\"/assets/faces/normal/oh.gif\" class=\"hkgmoji\" />"},{"pid":"216d5154affd0a113848494b1fa4fdf6d5ea3d69","tid":1003766,"uid":5502,"like":0,"dislike":0,"score":0,"quote":{"pid":"e8b0e8cea9a17d767d2446989b9354b6aa5ae9bd","tid":1003766,"uid":41818,"like":1,"dislike":0,"score":1,"citedBy":1,"replyTime":"2019-02-01T05:34:03.000Z","msg":"史龍有老人痴呆<img src=\"/assets/faces/normal/oh.gif\" class=\"hkgmoji\" />"},"citedBy":0,"replyTime":"2019-02-01T05:35:32.000Z","msg":"坐左幾耐"},{"pid":"afb23006856b9f3ab437c10296fed049c14834f4","tid":1003766,"uid":20867,"like":1,"dislike":1,"score":0,"citedBy":0,"replyTime":"2019-02-01T05:48:48.000Z","msg":"篇野水蛇春咁長但竟然搵唔到<span style=\"color: red;\"><span style=\"font-size: xx-large;\">TVB</span></span>呢三個字<img src=\"/assets/faces/normal/yipes.gif\" class=\"hkgmoji\" /> <img src=\"/assets/faces/normal/yipes.gif\" class=\"hkgmoji\" /> <img src=\"/assets/faces/normal/yipes.gif\" class=\"hkgmoji\" /> <br />\n（到底系米香港人寫<img src=\"/assets/faces/lomoji/26.png\" class=\"hkgmoji\" /> ）<br />\n<br />\n「火影忍者」系唯一我搵到既TVB元素<img src=\"/assets/faces/normal/photo.gif\" class=\"hkgmoji\" />"}]}