{"tid":336946,"cid":30,"subCid":0,"title":"[長文] 你地會唔會想了解下舊愛既近況","createTime":"2017-07-27T00:45:54.000Z","updateTime":"2017-07-27T05:00:35.000Z","uid":17049,"like":0,"dislike":1,"uniUserReply":0,"replies":[{"pid":"3eafc33456968dd5b91966afead9d06df751a032","tid":336946,"uid":17049,"like":0,"dislike":0,"score":0,"citedBy":0,"replyTime":"2017-07-27T00:45:54.000Z","msg":"近排睇左一套戲，係一個舊愛好鐘意既戲，每聽到入面既音樂，就會回想起同佢發生過既事，雖然已經過左超過十年前既事，但發夢有時會見到佢，係唔係話掛住佢，我自問應該滿足依家既狀況，所以應該唔係。不過我覺得我仍然係覺得有依段感情，響心入面係覺得好滿足...<br />\n<br />\n就係咁，我響十幾日前就試下用facebook search搵下佢，睇下搵唔搵到，我同佢既時代只係得ICQ MSN 依d過晒期既產品，你問我有冇留低佢既手機號碼或者email ，坦白講係冇。當時分手果刻，可能自己年紀太輕，相處時做得唔好，令到佢離開，搞到當時失去左理智，希望佢係我面前消失，將所有聯絡既方法都清除晒，所以我都係純打個名就去搵下...<br />\n<br />\n搵左兩板相同既名字，忽然有一個頭像相吸引住我，相入面既人坐響某大學圖書館既門前，與兩個小朋友擺出同樣溫馨既笑容，果一刻我整個人呆左。果位女主角同當年我相遇既女仔基本上係冇改變，笑容仍然係咁開朗，仍然咁甜，而且仍然係咁可愛。當然，到我咁既年齡，我都覺得對方係已經結左婚有小朋友有美滿既家庭，我傻傻咁望住佢公開果幾張頭像相，回憶起不斷又不斷既往事，有開心既有傷感既，我都一一回想番。<br />\n<br />\n過左幾日，內心不斷有個爭鬥，諗緊做唔做一件事，就係會唔會send 個message 俾佢睇下可唔可以add 佢呢？其實點解會有咁既想法呢，自己真心希望以朋友既方式睇下佢既近況，真心想同交回依位響我心目中有空間既朋友。不過真係俾d爭扎，爭扎呀！爭扎左幾日，我就真係send 左個message 俾佢問候下佢。<br />\n<br />\n做完依件柒事，我第一時間同一位十幾年既老友分享一下，點知都未開口講出黎，佢就同我分享左佢朋友既事，而件事就係佢朋友結左婚冇耐就不斷響facebook message 件舊菜！仲要件舊菜係生左兩個女架！我個老友不斷話佢朋友一定係想偷食一定係想搞人地啦仲要人地女都生埋仲好意思搵人！好在果刻我同佢隔住個電話，如果唔係我真係要搵個窿捐...當佢講完一輪後問我有咩事，我笑左幾聲話冇事就收左線。<br />\n<br />\n可能依樣就係外人望落去既感覺，我自己係唔係呢...我覺得舊愛其實係可以做朋友...不過可能未必人人咁諗掛...<br />\n<br />\n時間過得好快，send左既message已經一個星期，但半點既回覆都冇...唔通連你都唔了解我...定係可能你已經連我係邊個都已經忘記得一乾二淨呢？<br />\n<br />\n俾著大家，會唔會咁做"},{"pid":"9017e72226d38a3f1f6d652ffbf1311059d116a4","tid":336946,"uid":131544,"like":0,"dislike":0,"score":0,"citedBy":0,"replyTime":"2017-07-27T01:22:42.000Z","msg":"樓主舊愛幅相<br />\n果2個小朋友唔係佢d小朋友？"},{"pid":"755ff942815ca28beab2296e7a0288c163774405","tid":336946,"uid":102641,"like":0,"dislike":0,"score":0,"citedBy":0,"replyTime":"2017-07-27T01:27:01.000Z","msg":"到你又真係睇到佢fb分享出嚟嘅近況咁又點？"},{"pid":"2550114c84d20c3544f2861d15f2116d15d2aa9a","tid":336946,"uid":25340,"like":0,"dislike":0,"score":0,"citedBy":0,"replyTime":"2017-07-27T03:01:31.000Z","msg":"樓主 學會放下啦<img src=\"/assets/faces/normal/smile.gif\" class=\"hkgmoji\" /> <br />\n推薦你聽下gem首偶爾<br />\n同埋五月天嘅後來的我們<br />\n放低過去好好迎接下一個啦<img src=\"/assets/faces/normal/angel.gif\" class=\"hkgmoji\" />"},{"pid":"fdeb29da8a0cd5f972e708aac42051b304743dfc","tid":336946,"uid":17049,"like":0,"dislike":0,"score":0,"citedBy":0,"replyTime":"2017-07-27T04:54:27.000Z","msg":"<blockquote>樓主舊愛幅相<br />\n果2個小朋友唔係佢d小朋友？</blockquote><br />\n<br />\n係佢既小朋友黎既<img src=\"/assets/faces/normal/smile.gif\" class=\"hkgmoji\" />"},{"pid":"9c3cd6ba471c5fa4738cc0e0b5881481f464b01d","tid":336946,"uid":17049,"like":0,"dislike":0,"score":0,"citedBy":0,"replyTime":"2017-07-27T04:55:43.000Z","msg":"<blockquote>到你又真係睇到佢fb分享出嚟嘅近況咁又點？</blockquote><br />\n<br />\n你岩，我明...當你睇到近況，又如何，咪又係想了解下佢係開心定唔開心"},{"pid":"c0e0837e8d55877a85805e3609bdc7a929d368a2","tid":336946,"uid":113885,"like":0,"dislike":0,"score":0,"citedBy":0,"replyTime":"2017-07-27T04:56:18.000Z","msg":"好想好想"},{"pid":"efeb00bcb0df5aafcdbef315d7fe9d8536be7f69","tid":336946,"uid":17049,"like":0,"dislike":0,"score":0,"citedBy":0,"replyTime":"2017-07-27T05:00:35.000Z","msg":"<blockquote>樓主 學會放下啦<img src=\"/assets/faces/normal/smile.gif\" class=\"hkgmoji\" /> <br />\n推薦你聽下gem首偶爾<br />\n同埋五月天嘅後來的我們<br />\n放低過去好好迎接下一個啦<img src=\"/assets/faces/normal/angel.gif\" class=\"hkgmoji\" /></blockquote><br />\n<br />\n多謝！其實我覺得我已經放低左佢，因為自己已經有自己既新生活<br />\n但依排睇完場戲搞到個人怪怪地"}]}