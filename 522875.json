{"tid":522875,"cid":1,"subCid":0,"title":"唉，今次真係仲慘過撞到巴士阿叔。","createTime":"2018-01-08T03:18:34.000Z","updateTime":"2018-01-08T03:18:34.000Z","uid":134487,"like":0,"dislike":8,"uniUserReply":1,"replies":[{"pid":"71761cadc4250fd61d12770ae7304edd45893ef5","tid":522875,"uid":134487,"like":0,"dislike":0,"score":0,"citedBy":0,"replyTime":"2018-01-08T03:18:34.000Z","msg":"我真係好嬲呀 ! 唔好再俾我見到佢 ! 話說係咁既：<br />\n<br />\n我尋日諗住同屋企人食 dinner，咁諗住預早少少，就在街睇下野先。 行到去 Smartone，發覺好似自己 kick 親人喎 ( 其實我都唔知係佢 kick 我定係我kick佢，不過算啦，點都 say sorry 先 ) 跟住拎轉頭，見到有個三十歲左右的人望住我跟住見住佢口形講晒粗口咁，我梗係 say 晒 sorry 咁啦，跟住見佢走左去。 但點知過左半分鐘，有人拍我膊頭，叫我 &ldquo;我有野同你傾，你同我過黎。&rdquo; 我諗佢應該係為左頭先的事而想同我講點野，以為我講多幾句對唔住就可以算啦 (你知有點人幾野蠻架啦，係要人地 say sorry say到無晒面先覺得人地同佢道歉既)<br />\n<br />\n點知就麻煩啦&hellip;&hellip; 佢一路話 &ldquo;行快點啦，(Strawberry)，我趕時間呀&rdquo; &ldquo;唔好行咁快呀 ! (Strawberry) !&rdquo; &ldquo;你係咪想我 call 人黎呀 !&rdquo; 我完全 follow 晒佢的意思，跟佢周圍行，行左兩三個字，距離大街越黎越遠了，我覺得都有點不祥&hellip;.. 跟住見住佢隻手楂住支煙，仲有張紙仔 (但捲到食白粉那點紙咁樣) 我就諗佢九成九都係道友多，爭在個額頭未刻道友兩隻字入去 跟住佢一路都在度鬧我，但未提過有關隻腳有碰撞的事。 我見佢係道友咁既樣，更加唔想亂黎，點知佢會唔會抽支針筒出黎插我先。 &ldquo; 拿，係咪朋友先？&rdquo; 佢伸出手來，想楂手，我無得唔楂，勉為其難，但見佢隻手好黑，有點 dirty，都要架啦。但我都係心諗：扮晒 Friend 咁仲帶我遊花園， &ldquo; 拿，放心，我唔係搶你乜野，有樣野人命關天想搵你幫幫忙姐。&rdquo; &ldquo; 咁你想我幫你乜野先 &rdquo;连我都覺得自己呢一刻好虛偽 &ldquo; 我阿婆在屋企跣親，入左醫院，我打去俾其他屋企人又無人聽，我而家好鬼擔心呀，你可唔可以俾點錢我去醫院睇下我阿婆呀？你銀包有幾多錢？&rdquo;连 完全唔覺得佢緊張，只係覺得佢想問我拎錢。 我將我入面銀包有幾多錢都講左俾佢聽，二百幾咁囉。 &ldquo; 唔止咁多的話，咁點先？&rdquo; &ldquo; 我俾埋多左那點你囉。&rdquo; 连 除此之外我諗唔到答乜 跟住我就俾左銀包點錢佢，那時我已經心諗，佢肯定係唔夠錢買粉食，周街問人拎，但那陣諗唔到其他 solution。 佢拎完錢之後，粗口即刻唔見晒，仲同我講 &ldquo;我聽日俾番點錢你啦，就在邊度邊度幾多點等啦。&rdquo; &ldquo;好，一言為定。&rdquo;连 答住佢咁先，當時只想盡快擺脫他... 跟住佢行到去巴士站，佢亦跟我道別。 我行上天橋，佢仲見到我，揮晒手咁，我有應佢，做戲做全套嘛。 我就咁俾個道友舞左十幾分鐘。 跟住在佢視線範圍之外之後，我的火氣即刻升晒上黎，加上頭先太緊張，個胃好痛了。<br />\n<br />\n跟住見到屋企人，同佢講番件事，佢係咁話我蠢又乜又乜，我不斷硬食。 咁佢或者咁話我無錯既...<br />\n<br />\n<br />\n不過無論如何，雖然我而家無咁嬲，但我個腦仲諗緊頭先件事。 簡直難洩心頭之憤，以下是我的心聲：<br />\n<br />\n點道友真係無鬼用架 ! 有錢買煙買白粉，無錢養屋企人，就算連搭車錢都要通街同巷問人借，做乜唔死左佢？ 你就算真係求人，都好聲好氣丫 ! 係咁用粗口鬧人都有既 ! 我真係未見過點道友就算問人借幾蚊會兇神惡煞咁個囉，何況係二百幾 ! 陣間我就唔會去番那裡睇下佢現唔現身架啦，就算佢企在我面前，俾番點錢我，我都唔想要。我話知係咪怪錯好人，咁大個人五六十蚊都無，有無搞錯先。 最重要的是，你話我要面定點好 佢在大庭廣眾周圍舞我，舞我十幾分鐘，講晒粗口咁，原來為左幾個錢 仲要搞到我咁 Nervous 咁驚，呢點人我唔想再見 !<br />\n<br />\n不過話分兩頭，我已經第二次在公眾地方收到類似的恐嚇。 我屋企人話得我岩，我其實真係幾無用幾蠢 你地話係咪？"}]}