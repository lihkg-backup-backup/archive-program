{"tid":1414006,"cid":1,"subCid":0,"title":"你會對理所當然嘅事感恩嗎？","createTime":"2019-08-05T11:29:11.000Z","updateTime":"2019-08-05T11:29:11.000Z","uid":46700,"like":1,"dislike":0,"uniUserReply":1,"replies":[{"pid":"6f4b32dfb47e7cd79d18084a87ef2d0df437ac8c","tid":1414006,"uid":46700,"like":0,"dislike":0,"score":0,"citedBy":0,"replyTime":"2019-08-05T11:29:11.000Z","msg":"正如每日我地可以飲用到乾淨嘅水<br />\n食到乾淨嘅食物<br />\n每日有準時嘅交通工具<br />\n唔同嘅娛樂場所<br />\n但我地有為呢啲睇落理所當然嘅事感恩過嗎？<br />\n其實好老套咁講<br />\n只有當失去嘅時候<br />\n我地先會理解到個種嘅必然原來係咁珍貴<br />\n我地窮盡一生<br />\n為理念為理想努力為將來付出<br />\n但原來一切嘅付出都不過係一場夢嘅時候<br />\n點解我地仲要停留係一個虛幻嘅和平世界<br />\n有時候甜蜜嘅夢令人沉醉<br />\n但夢境都終有完結嘅一日<br />\n我地夢醒時到底第一眼見到嘅係一個點嘅世界？<br />\n<br />\n我為事物感恩<br />\n因為我理解所有事物並非必然<br />\n亦都感恩背後為我地提供睇落唔重要嘅人嘅付出<br />\n正因為我為所有事物感恩<br />\n亦理解到失去嘅重要<br />\n亦理解當失去時已經為時已晚個種無力感<br />\n所以我出嚟企係因為我珍惜呢個香港亦都愛護呢個家<br />\n如果我個人連自己嘅家都唔珍惜我仲點可以同下一代人講我嘅家係邊度？<br />\n<br />\n自由並非免費<br />\n而係由一群睇落只不過係碎石嘅人結合而成<br />\n呢個過程可能要上千年上百年<br />\n我或者係目前嘅社會制度上已經係一種錯誤<br />\n但如果呢種錯誤可以改變到現況<br />\n我唔介意成為佢地制度眼中嘅錯誤<br />\n<br />\n希望大家能夠一齊企到最後<br />\n雖然唔可以齊上但我都希望齊落<br />\n至少到今時今日我仲知道有咁多人真係愛呢頭家真係好感恩"}]}