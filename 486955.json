{"tid":486955,"cid":12,"subCid":0,"title":"【尋人/叫春/無糖】一杯酸梅湯走冰正常甜，唔該！","createTime":"2017-12-02T09:56:56.000Z","updateTime":"2017-12-02T13:44:18.000Z","uid":140350,"like":4,"dislike":3,"uniUserReply":1,"replies":[{"pid":"f86bb03404cdf77a528aecff6ac7b64f8a0b6110","tid":486955,"uid":140350,"like":0,"dislike":0,"score":0,"citedBy":0,"replyTime":"2017-12-02T09:56:56.000Z","msg":"今日，我想喺到同大家講一個，一個毒撚買酸梅湯嘅故事。<br />\n<br />\n---------------------------------------------------------------------------------------------<br />\n希望大家會鐘意，鐘意嘅可以擺低正評支持下我，如果唔鐘意嘅都希望你可以留言講比我聽因為咩同點解。<br />\n<br />\n有地方你覺得可以改進嘅話請大大力鞭策我，有批評先會有進步。<br />\n<br />\n這個樓主真仆街，成日偷懶唔出文！<br />\n<br />\n唔好意思各位，我只係一個學生，需要為自己嘅功課同考試努力，有時趕報告就冇辦法可以更新，希望大家會體諒，儘量每日都更新，冇文嘅話我儘量提早同大家講聲唔洗白等。<br />\n<br />\n小弟嘅文筆暫時仲未駕馭到甜故，所以可以唔洗叫我加甜。<br />\n<br />\n我非常鐘意同讀者傾計，如果你唔介意我係一個毒撚嘅話，不如我地傾計啊！<br />\n<br />\n廢話唔多，即刻開波。"},{"pid":"5f32d298a7019c72c03d8c58bcbd8d7e8e20bca0","tid":486955,"uid":140350,"like":0,"dislike":0,"score":0,"citedBy":0,"replyTime":"2017-12-02T09:57:29.000Z","msg":"唔知大家有冇買野飲嘅習慣？<br />\n<br />\n行過啲野飲店會唔會睇下佢地嘅餐牌？<br />\n<br />\n就算唔係因為口渴都會想買杯野飲？<br />\n<br />\n或者係因為杯野飲好味，或者係因為杯野飲嘅背後有一個動人嘅故事，又或者係因為野飲店個收銀生得靚，令你不自覺嘅想接近佢所以先買野飲？<br />\n<br />\n不論你因為啲咩動機去買野飲，到最後都有屬於自己嘅原因。<br />\n<br />\n收銀：「先生，請問你想要咩飲品？」<br />\n<br />\n我：「唔該，我想要杯酸梅湯走冰正常甜，唔該！」"},{"pid":"79a430421b37eb901e2acecdd9ed131fbfd04a76","tid":486955,"uid":140350,"like":0,"dislike":0,"score":0,"citedBy":0,"replyTime":"2017-12-02T10:11:27.000Z","msg":"個故事係發生喺2016年嘅聖誕。<br />\n<br />\n嗰年我中六，係朋友嘅拉扯下，我比佢地帶到一間臺式手搖飲料店。<br />\n<br />\n就係咁，我遇上咗嗰個喺野飲店返工嘅女仔。<br />\n<br />\n從第一眼開始，佢嘅形象就深深咁刻畫係我嘅腦海入面，念念不忘。<br />\n<br />\n啡色長頭髮束起嘅單馬尾，清爽陽光。<br />\n<br />\n眼大大，鼻高高，塊面側邊微紅，就好似個公仔咁。<br />\n<br />\n唔知係唔係因為公司要求要化妝，喺佢嘅面上可以見到有淡淡嘅妝容。<br />\n<br />\n雖然係咁，但係對於佢嘅清純冇絲毫影響。<br />\n<br />\n我諗佢唔會好高，大約15幾16幾咁上下。<br />\n<br />\n的骰嘅佢顯得更加可愛。"},{"pid":"54d7ba4fd1f9c8f8618a35ac07daa7bafcd40921","tid":486955,"uid":140350,"like":0,"dislike":0,"score":0,"citedBy":0,"replyTime":"2017-12-02T10:28:22.000Z","msg":"講真，其實到呢一刻我都唔知道個女仔叫咩名，但係佢陪伴住我中學生涯最後嘅時光。<br />\n<br />\n開心，唔開心，都有佢同酸梅湯為我見證。<br />\n<br />\n過去嘅我會因為想見佢而放學特登路過去買一杯酸梅湯，宜家嘅我會因為懷緬嗰段時光而路過去買酸梅湯。<br />\n<br />\n係呢一年裏面，我地從各不相識嘅陌生人，變成見面會傾計，離別會講再見嘅陌路人。<br />\n<br />\n之所以話係陌路人，係因為佢已經冇係嗰到返工啦，我諗係永遠嘅錯過咗佢，就好似海平面同地平線一樣，永遠嘅錯開。"},{"pid":"0512597122b4d3c419b57af1462c934fb29c1869","tid":486955,"uid":140350,"like":0,"dislike":0,"score":0,"citedBy":0,"replyTime":"2017-12-02T13:18:45.000Z","msg":"記得第一次見面，佢唔係做收銀嘅位，而係喺後面沖野飲。<br />\n<br />\n而同我收銀嘅係鋪頭嘅老闆，係一個好嚴肅嘅大叔，我覺得店長大叔係一個好型嘅男人，比起韓國啲油頭粉面嘅明星，我都係比較欣賞剛陽嘅男性。<br />\n<br />\n係朋友拉我去買野飲之前，我一生人從來都冇去過野飲店買野飲，一來因為唔順路，二係覺得浪費錢。<br />\n<br />\n係嗰次之後其實我都冇成日去，只係真係順路行過先會睇下飲咩野飲。<br />\n<br />\n我飲過曬嗰到嘅所有飲品，不過我偏好健康特飲嗰一行嘅野飲，桂圓紅棗茶，黑糖薑茶之類嘅野飲我覺得比奶茶好飲，或者佢地比奶茶多一種健康清甜嘅味道？<br />\n<br />\n或者係我嘅錯覺啦，而要喺所有野飲裏面，要我揀一個野飲係最鐘意嘅，一定係酸梅湯。<br />\n<br />\n我鐘意佢酸酸甜甜嘅味道，唔係一尾嘅死甜，多咗酸溜溜嘅變化，就好似純真嘅愛情一樣，除左甜蜜都有呷醋嘅時候。<br />\n<br />\n亦因為酸梅湯，我能夠成為一個人記憶嘅一部分，一個每次路過都會買酸梅湯嘅男仔，喺嗰個收銀嘅女仔心目中記得有一個咁特別嘅男仔。"},{"pid":"47196128f1ebd4e33ff760e887074473e796c860","tid":486955,"uid":140350,"like":0,"dislike":0,"score":0,"citedBy":0,"replyTime":"2017-12-02T13:44:18.000Z","msg":"其實我唔係齋飲死一種野飲，不過我有個好特別嘅行為。<br />\n<br />\n如果嗰日嘅收銀唔係個女仔嘅話，我就會考慮叫其他野飲，不過如果係嗰個女仔嘅話，我會揀酸梅湯或者龍眼花蜜，一個係因為鐘意，一個係因為解渴。<br />\n<br />\n夏天嘅時候行到出曬汗又口渴，飲杯冰涼嘅龍眼花蜜真係好潤喉又清涼。<br />\n<br />\n而如果唔係個女仔做收銀，我就會睇下其他好伏嘅野飲，咩香蕉朱古力，草莓紅茶之類嘅野飲。<br />\n<br />\n因為成日飲同一樣野，就算點鐘意都好，始終都會有厭倦嘅一日。<br />\n<br />\n要識得平衡返個感覺，亦都有一個作死嘅心態係入面，想睇下其他野飲會難飲到點。"}]}