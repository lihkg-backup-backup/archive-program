{"tid":1625835,"cid":5,"subCid":12,"title":"香港家書〈大人，您記唔記得您教過我啲咩？〉","createTime":"2019-10-05T08:34:07.000Z","updateTime":"2019-10-06T03:42:17.000Z","uid":316489,"like":1,"dislike":0,"uniUserReply":3,"replies":[{"pid":"70704e22c4512d0ef5e5fe98641ef3427a4df055","tid":1625835,"uid":316489,"like":0,"dislike":0,"score":0,"citedBy":0,"replyTime":"2019-10-05T08:34:07.000Z","msg":"〈大人，您記唔記得您教過我啲咩？〉 <br />\n<br />\n您地有時候批評係可以既，但係淨係批評係解決唔到依個政治問題，希望諗下背後既原因。大家所爭取既雙普選係基本法賦予既，依家只係見政府反口唔比而自己出手去拎番屬於自己既野 。<br />\n<br />\n您地或者會覺得，咁應該去和平爭取，唔應該使用暴力，事實上我以前都有一樣既諗法，特別係2014佔中，覺得勇武好暴力。但係香港人咁多年既和平示威所表達既訴求，政府又有無回應過呢？今年六月200萬人出黎遊行，再170萬人流水式集會，政府又有無回應過呢？或者您會覺得有，林鄭已經撤回相關送中條例，咁大家就應該收手，而且林鄭係有回應其他訴求，只不過佢拒絕答應有關訴求。但試問係一個民主社會，多數服從小數係既時候幾咁無稽。由細到大，大人都教細路投票個時要小數服從多數。到我地變左大人喇，依家就同我地講社會就係咁，要多數服從小數，無得改變架啦。唔矛盾咩？真係無錯咩？<br />\n<br />\n或者其實都認同政府有錯，但又做過啲咩去改變社會政治。香港人係現行政治架構入面，可以參選區議會同立法會，亦可以投票比相關議員。但係黎緊既11月24區議會選舉，林鄭已經同民建聯發聲話如果有人包圍投票站就會關閉個投票站以至成個區既投票站。點解？因為泛民、本土派將會大勝，大敗建制派，依啲就係民意。投票機制完全無偏向邊一方，所有十八歲或以上香港永久性居民都可以投票（中學生係唔夠秤去投票的）。若然話唔公平，我希望聽到理據，現行制度下唔公平既不止特首選舉，立法會更有功能組別，入面既議席佔立法會45-50%，但係只係由740萬人入面，幾十萬人去選，請問公平嗎？所以大家咁多年爭取雙普選。<br />\n<br />\n因為咁多年既和平示威，政府都懶理，所以示威者先要升級，但只係一部份。好簡單，如果200萬人都係勇武，香港政府一早掛左，1萬人勇武，勇武派都唔洗咁狼狽，所以有時要小心唔好用勇武派代表全體示威者。<br />\n<br />\n而勇武派所引致既警暴，我認為警察如果係按照警例去執法既話，係無錯既。但係佢地不斷違反警例，以至國際法，國際特赦組織都出身指責警報並提供相關理據（唔好話國際法係外國勢力干預香港內政，如果咁樣推論，香港係國際金融中心，都干涉外國經濟政治；而國際特赦組織係國際上相當有公信力既組織）。例如制服左示威者仲不斷毆打；唔比被捕人士聯絡律師；選擇性執法，公然放走用刀、鐵棒攻擊示威者既「愛國人士」同「保衛家園人士」（即係白衫人、身穿我愛香港字樣的藍衫人）。<br />\n<br />\n試問大人點解可以姑息養奸，社會上好多大人都係咁，我唔會話大人卸曬啲責任比年輕人，大家作為香港既一份子都有責任保衛家園（無論係黃係藍），唔可以話怕比人拉而話自己無依份責任。以前既教育無通識，依家我地有，通識無教我地人性道德觀念，係大人教我地：面對恃強凌弱，應該鋤強扶弱；面對社會不公，應該伸張正義。依啲唔係道理咩，點解依家責怪一班守護流傳五千年既道理既一般年輕人。<br />\n<br />\n或者您都地係覺得佢地暴力唔啱，應該拉。我唔反對，成立獨立調查委員會本來就係兩邊都查，查警察，查示威者，邊個犯法就係拉邊個。但係點解林鄭唔成立黎回應民意？甚至有閉門會議錄音流出，指林鄭話警務處內部對成立獨立調查委員會有好大反對聲音。依度我用一個藍絲既推論：唔犯法既，洗乜怕比人拉上去姐，係犯法既先會反送中。同一個推論，無犯法既，啲警察怕咩比人查，係犯法既警察先會反獨立調查委員會。<br />\n<br />\n香港人係生活得比其他地區既人好，有人會覺得香港年輕人係度破壞香港既穩定繁榮。<br />\n<br />\n但首先，示威者唔係只有年輕人，被捕人士裡面，六十歲以上既人都有。另外，仲有香港係反送中之前，經濟係咪同以前一樣繁榮？未出黎社會既，都知道香港經濟架構不嬲都唔健康，香港物價沸騰，樓市越抄越旺，「富者田連阡陌，貧者無立錐之地」，香港咁樣一個大城市仲可以有人住劏房，唔通依個係大家想回到既正常時代？有讀書既，都知道安定繁榮之後就係腐敗墮落，但依家有人主動出黎收拾個爛攤子喇，但就有唔同人出黎淨係一味打壓，但唔諗下人地點解咁樣做，又唔做啲咩黎幫助個社會，中國人千年來都係咁，忍受到比政府欺壓，但當有人願意挺身而出去為大眾爭取利益既時候，自己唔去幫手不特止，就淨係識得批評。<br />\n<br />\n最後，我唔係想改變您地既立場或者咩，社會就係需要有不同既聲音，唔可以全黃或者全藍跟唔可以全綠。但係想您地同我地討論既時候，唔好一味責怪佢地（其實包括我，我都係示威者），諗下佢地背後原因。政府做錯，就去糾正佢，去投票，去改變。11月24區議會選舉希望同您地一齊去，無論係投建制定係泛民。"},{"pid":"a2023bf4a7543a5fd02d30ce88f8fac52eb1cc70","tid":1625835,"uid":24332,"like":0,"dislike":0,"score":0,"citedBy":0,"replyTime":"2019-10-05T08:39:29.000Z","msg":"推"},{"pid":"2cec984d5e2cc6ed343db2185f2a18f8a9eceb84","tid":1625835,"uid":24332,"like":0,"dislike":0,"score":0,"citedBy":1,"replyTime":"2019-10-05T08:39:41.000Z","msg":"幫你推多幾吓"},{"pid":"1d109aa5b09a2d5fd296d0fab4dadb9387dc4864","tid":1625835,"uid":24332,"like":0,"dislike":0,"score":0,"citedBy":0,"replyTime":"2019-10-05T08:39:53.000Z","msg":"推"},{"pid":"861357bd92cdec5f89612a567136ba1c2f07177a","tid":1625835,"uid":316489,"like":0,"dislike":0,"score":0,"quote":{"pid":"2cec984d5e2cc6ed343db2185f2a18f8a9eceb84","tid":1625835,"uid":24332,"like":0,"dislike":0,"score":0,"citedBy":1,"replyTime":"2019-10-05T08:39:41.000Z","msg":"幫你推多幾吓"},"citedBy":0,"replyTime":"2019-10-05T10:04:11.000Z","msg":"🙏🏼😷🙏🏼"},{"pid":"4a468a634b199fd4f057e0eb1b2f25dd5e453620","tid":1625835,"uid":4739,"like":0,"dislike":0,"score":0,"citedBy":0,"replyTime":"2019-10-05T11:41:14.000Z","msg":"細個教你禮義禮智 大個要你埋抹良知"},{"pid":"76cd640e1334143720389f4f68aa462f9808e5ea","tid":1625835,"uid":316489,"like":0,"dislike":0,"score":0,"citedBy":1,"replyTime":"2019-10-06T03:41:57.000Z","msg":"自推"},{"pid":"496c4827fcf0588cdda0fa062c0afcca9661eb41","tid":1625835,"uid":316489,"like":0,"dislike":0,"score":0,"quote":{"pid":"76cd640e1334143720389f4f68aa462f9808e5ea","tid":1625835,"uid":316489,"like":0,"dislike":0,"score":0,"citedBy":1,"replyTime":"2019-10-06T03:41:57.000Z","msg":"自推"},"citedBy":0,"replyTime":"2019-10-06T03:42:17.000Z","msg":"再推"}]}