{"tid":1740797,"cid":5,"subCid":0,"title":"poly一役的好文分享，希望大家睇哂佢","createTime":"2019-11-20T05:19:32.000Z","updateTime":"2019-11-20T05:35:38.000Z","uid":209307,"like":4,"dislike":0,"uniUserReply":3,"replies":[{"pid":"8247d1ecb4709f978e0db6d989cc6f7550585084","tid":1740797,"uid":209307,"like":0,"dislike":0,"score":0,"citedBy":0,"replyTime":"2019-11-20T05:19:32.000Z","msg":"<span style=\"font-size: large;\">From 孔明 FB page <a href=\"https://www.facebook.com/283924388373359/posts/2440583659374077?d=n&amp;sfns=mo\" data-sr-url=\"https://r.lihkg.com/link?u=https%3A%2F%2Fwww.facebook.com%2F283924388373359%2Fposts%2F2440583659374077%3Fd%3Dn%26sfns%3Dmo&d=qnfk3FWFLoR313jZLhvcNuzsNYmc6RwURZU94nRINXI%3D&h=0067c404\" data-auto-link target=\"_blank\">https://www.facebook.com/283924388373359/posts/2440583659374077?d=n&amp;sfns=mo</a><br />\n<br />\n當Poly出事，一如以往，大量情感文章出現，中間夾離大量Fake news或誇張性報導<br />\n　<br />\n目的都係想有人去營救學生<br />\n　<br />\n原意係好，但現實啲睇，大家都知道無可能入到去，始終理大個地理位置真係好差，班狗可以輕易包圍...<br />\n但情緒主導下，即使明知無任何計劃、無任何配合，無任何支援底下都仍然衝去理大，希望救到學生<br />\n　<br />\n結果缺乏理性同策略底下，支援救人嘅手足短短幾日就已經拉咗接近一千人，對比理大學生600人多出好多<br />\n　<br />\n呢個時侯，就已經有人提出質疑：究竟係咪值得用1000人換理大600人?<br />\n　<br />\n對我嚟講，呢個根本唔洗討論，手足唔能夠用數字去衡量同對比<br />\n　<br />\n無論任何人都唔希望成為戰場上一個隨便就可以拋棄嘅棋子，我地成日笑班狗隨時成為政府手上嘅Condom...<br />\n　<br />\n但我地就可以將手足變成Condom?<br />\n　<br />\n營救理大學生係一種行動，但行動背後係有一種信念<br />\n係要話比手足聽，當你身陷險境時侯，唔好放棄希望，仍然有好多人千方百計咁諗辦法去營救你地，You are not alone。<br />\n　<br />\n如果單單用「數字」、「值唔值」去衡量，根本就無意思。<br />\n唔救，往後仲邊有手足願意踏出去，原來自己隨時成為我地口中嘅Condom，呢種失去人性嘅行為我覺得唔係好合適我地。<br />\n　<br />\n所以琴晚，相信好多人都抱住「明知不可為而為之」嘅態度，由太子旺角出發，沿彌敦道往尖沙咀方向推進，眼前黑衣人海，人數起碼達到10萬人以上，士氣如虹，不斷叫住口號「去Poly，救學生」繼續前進。<br />\n　<br />\n佐敦道應該係全晚最慘烈嘅戰場，水炮車銳武車連同一班速龍防暴駐守，不斷來回清洗彌敦道，好多手足奮力抵抗。<br />\n　<br />\n後來卡咗呢度好耐都攻唔上，然後唯有由廟街內街推進，打開缺口，一鼓作氣沿戲曲中心經中港城去到梳士巴利道前進，沿路大量手足配合人鏈運送資源，前方手足一直向紅館方向推進，而眼前就係Poly。<br />\n　<br />\n我當時判斷，現場八成人都係無裝備，但大家咳住去嘅態度<br />\n我喺到諗，以呢個氣勢，應該真係可能有奇蹟發生。<br />\n　<br />\n後來收到通知，紅磡繞道有大量EU 豬籠車 起碼40架以上嚟緊。我呆呆望住呢個資訊，再三向手足確認係咪真係40架以上嚟緊，因為真係好誇張，然後再望望紅磡繞道方向，兵力好散，第三排開始已經係人鏈手足，呢度一崩，基本上整條梳士巴利道都會失守崩潰。<br />\n　<br />\n結果，紅磡繞道真係落咗極大量防暴，防守頂咗兩分鐘左右就已經崩潰，呢刻我就知道失去呢個據點，營救行動基本上已經失敗咗。<br />\n　<br />\n節節後退加上時間已經好夜，好多手足都已經累了 或許 心已經灰了<br />\n雖然陣中仍然傳來理大有為數不少嘅人成功逃脫而嚟一點振奮，但大家都未能釋懷，因為我地眼見理大就喺我地前面，明明班手足仲喺入面，但我地卻救唔到。<br />\n　<br />\n對於手足「投降」，我係給予尊重<br />\n我地喺外面有高床軟枕，有熱水有食物有娛樂，無壓力底下地生活著<br />\n　<br />\n而入面呢？<br />\n　<br />\n佢地只係學生，好多都好細，面對外憂內患，心理同身理都好大壓力<br />\n如果我地在外去給予批評，係好便宜<br />\n　<br />\n理大呢一役，相信短期內就會結束<br />\n但呢役真係帶來重大傷害，亦都好容易成為敵人分化我地嘅切入點<br />\n　<br />\n無論對方吹咩風都好，失敗風又好，守係ON9又好，叫咗一早撤又唔聽又好<br />\n<span style=\"color: green;\">我地都要堅定抱住當初<br />\n不割蓆  不分化  今次唔完美，下次再做好點</span><br />\n　<br />\n相信被捕手足，絕對唔希望因為自己被捕而令到大家互相攻擊<br />\n　<br />\n希望大家唔好灰心，大家都一早知道呢個係長期戰，基於武力不對等底下，挫敗係必然<br />\n但只要細心啲睇，經歷五個月，勇武升級咗唔少，和理非雖然升級比較慢，但仍然慢慢突破緊佢地自己心理關口<br />\n　<br />\n無論點都好，負面情緒一定有，但希望大家重新振作，多檢討<br />\n　<br />\n最後<br />\n感謝去支援而被捕手足<br />\n亦都對救唔到理大入面嘅手足感到抱歉<br />\n我地真係盡咗力了<br />\n　<br />\n最後最後<br />\n琴晚令我諗起一套電影，叫《雷霆救兵》<br />\n米勒上尉帶領他的八人小隊深入敵人後方，將一名士兵占士賴因救出來。面對戰爭的殘酷及各種重重困難，各人開始懷疑為何要八個人冒生命危險只為救一名小兵。<br />\n　<br />\n當中有一段說話，希望逃出嘅學生記住<br />\n　　<br />\n「主角米勒隊長犧牲了他的隊員，自己也重傷。他垂死之際，捉着任務中要救的雷恩之手，說：我們一支分隊，都為救你而死光了。<span style=\"color: green;\">你要令我們這九個人犧牲得有價值。你要答應我們：你活着出去以後，你這輩子做個好人</span>。」</span>"},{"pid":"8379f694c82fa66b81bb38d2d8621389bd4385aa","tid":1740797,"uid":65353,"like":0,"dislike":0,"score":0,"citedBy":0,"replyTime":"2019-11-20T05:23:00.000Z","msg":"聽日一齊出<br />\n<br />\n<img src=\"https://na.cx/i/v4S9LP9.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fv4S9LP9.png&h=89dad0e7&s={SIZE}\" />"},{"pid":"8578e5a02ffebc7a37034e77470739723aab9d7b","tid":1740797,"uid":63003,"like":1,"dislike":0,"score":1,"citedBy":0,"replyTime":"2019-11-20T05:35:38.000Z","msg":"簡單啲咁講 如果再有手足被困<br />\n而我地因爲人數或者其他考慮唔去救<br />\n佢地就真正成為condom <br />\n同埋下一次唔會再有人出黎<br />\n咁易就放棄唔救人 仲邊會有人出黎"}]}