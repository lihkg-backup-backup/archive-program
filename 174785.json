{"tid":174785,"cid":33,"subCid":0,"title":"欽點鬧劇　七到冇朋友之啟示錄 （添馬男）","createTime":"2017-03-27T05:28:53.000Z","updateTime":"2017-03-27T05:28:53.000Z","uid":25558,"like":0,"dislike":0,"uniUserReply":0,"replies":[{"pid":"d81fb756f665390a29addc59fe4e0218408c0135","tid":174785,"uid":25558,"like":0,"dislike":0,"score":0,"citedBy":0,"replyTime":"2017-03-27T05:28:53.000Z","msg":"<a href=\"http://hk.apple.nextmedia.com/news/art/20170327/19971030\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Fnews%2Fart%2F20170327%2F19971030&d=SNVPshlwtiHAgFu1pF0TpAHZiNw4JStbf0cW9gpNrZc%3D&h=b51dc1a4\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Fnews%2Fart%2F20170327%2F19971030&h=50221768\" target=\"_blank\">http://hk.apple.nextmedia.com/news/art/20170327/19971030</a><br />\n<br />\n<br />\n欽點鬧劇　七到冇朋友之啟示錄<br />\n（添馬男）<br />\n<br />\n7,140<br />\n .■林鄭月娥以777票當選特首。<br />\n適中字型<br />\n較大字型<br />\n.■林鄭月娥以777票當選特首。<br />\n<br />\n<br />\n <br />\n奶媽一如預期以過700票當選，但又邊個估到佢得票係777，三條七。「七」字被網民讀作粗口，𠵱家可用作「衝出嚟七」、「七出國際」或「七出宇宙」。今場欽點鬧劇以七冠名，可以講真係「七到冇朋友」。<br />\n<br />\n要數最七的，當然係共產黨，自導自演DQ了梁振英，香港人以為終於等到改劇本改路線，點知做場大龍鳳，原來捧個梁振英2.0上場。呢個時候大家不禁要問，點解唔畀梁振英1.0角逐連任呢？換人不換路線，令到林鄭一登場就變跛腳鴨，香港更加難管治。而今次欽點搞到咁核突，薯片高民望反而落敗，連帶習大大都失盡人心，2017年7月1日可能有70萬人上街招呼佢。<br />\n<br />\n第二個七，當然係新特首林鄭。卿本佳人，港英政務官出身，從來不屬共產黨系統，上屆政府一上場就成功拆除國教大炸彈。但好衰唔衰，梁振英被DQ後，佢首先爆seed，話要延續梁施政，民望開始下滑。進入競選期低B蝦碌層出不窮，八達通、廁紙、一國兩制情信，每步都畀薯片lead住行，能吏成為笑片丑角。至於選票來自西環背後威逼利誘，令建制派也反感。雖然成功當選，但就手尾好長有排搞。泛民對林鄭染紅極之唔妥，當選後林鄭要修補同泛民關係，談何容易。<br />\n<br />\n第三個七，當然係唐營為首之本地工商界，表面好似好精叻，先借300+之勢夾走689，然後All in奶媽贏晒，但今次出賣薯片，出賣香港人，市民會記在心裏。唐營本來是今屆有實力之造王者，因為ABC反梁加上泛民300+，兩大陣營在選委內計埋超過600票。唐營人馬支持中央屬意奶媽，令薯片吊吊揈半天吊。因為當初為人laid back之薯片忽然熱血起來，係因為知道只要ABC唐營支持，加上泛民就可為王，所以先至衝紅燈去馬。最後唐營、李家出賣了薯片，基於各種原因棄曾保林鄭，於是薯片得票扣除泛民300票，淨低65票來自建制派。香港人對唐英年、任志剛、夏佳理一幫人看在眼裏，他們要為港人的憤怒、失望負責，愧對市民。<br />\n<br />\n為薯片叔獨贏高興<br />\n第四個七，當然係西環。唔係啩？人人以認為中聯辦造王有功，自然可以繼續做其太上皇指點江山。但且莫開心得太早，偉大兼永遠正確的習近平同志，總要搵人為今次逆港人意願硬挺林鄭的失敗負責，左報、政協、人大紛紛打薯片毒針，又抬出中央不委任論，核突醜怪衝出國際，要創造和解局面，消弭今年7月1日那準備上街之70萬群眾，平息對習大大不滿無波，就要借西環官僚人頭一用，為港人消消氣。7月1日前，張曉明定必被調走，而且港澳辦將同被整頓，為過去五年不得人心施政孭上黑鍋。但凡以為今次討好西環挺林鄭之選委，基本上唔會有人找數。<br />\n<br />\n咁究竟有冇人贏呢？有，就係薯片叔。他以敗為勝，知其不可為而為之，令折騰了幾年的香港人動了真情，他當上特首，共產黨提供的爛劇本，將令佢民望拾級而下，最後被人民唾棄，猶如曾蔭權，但他落敗，大家就永遠為他不值，記住他親和、真誠一面，念念不忘，必有迴響。曾幾何時，我們支持過一位候選人，他曾經有機會做特首，可惜&hellip;&hellip;這就是金牌助手羅永聰所說，讓普羅老百姓記得自己（How people remember you），這才是恒久！<br />\n薯粉不要糾結，應該為薯片高興！<br />\n<br />\n添馬男  <br />\n<br />\n添馬男<br />\n<br />\n<br />\n下一則<br />\n夢醒時分　不言放棄 (梁家傑)"}]}