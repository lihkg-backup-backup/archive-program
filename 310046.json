{"tid":310046,"cid":31,"subCid":0,"title":"【練膽大法】我每日迫自己搵一位陌生人傾偈(2)","createTime":"2017-07-05T13:27:06.000Z","updateTime":"2017-07-15T12:58:11.000Z","uid":37653,"like":10,"dislike":0,"uniUserReply":0,"replies":[{"pid":"05b374a021f605c5b8d38ae7b8fdb669de13efb4","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-05T13:27:06.000Z","msg":"<img src=\"http://img.eservice-hk.net/upload/2017/07/05/212350_5170be5d858b188e0303c21c955b15dc.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F07%2F05%2F212350_5170be5d858b188e0303c21c955b15dc.jpg&h=9622e1ad&s={SIZE}\" /><br />\n<br />\n幾個月前，我開始實行了一個計劃－<br />\n「每日迫自己搵一位陌生人傾偈」\t<br />\n這件事很多人每天也在做，但是在互聯網上。<br />\n而我，是在現實世界，面對面地跟陌生人傾偈。<br />\n<br />\n上一個Post：<br />\n<a href=\"https://lihkg.com/thread/108799/page/1\" target=\"_blank\">https://lihkg.com/thread/108799/page/1</a><br />\n<br />\n多謝各位巴打一直以來的支持 <img src=\"/assets/faces/normal/hoho.gif\" class=\"hkgmoji\" />"},{"pid":"199ad9956871f29892b0df2933cf08a956acc7d6","tid":310046,"uid":37653,"like":2,"dislike":0,"score":2,"citedBy":0,"replyTime":"2017-07-05T13:30:17.000Z","msg":"<a href=\"https://www.facebook.com/ChatToStranger\" data-sr-url=\"https://r.lihkg.com/link?u=https%3A%2F%2Fwww.facebook.com%2FChatToStranger&d=H%2BmGSSDlm%2F1MMi2VZFfN604boqMkoHyMuoHHSR1H%2BGk%3D&h=38fafdae\" target=\"_blank\">https://www.facebook.com/ChatToStranger</a><br />\n<br />\n<img src=\"http://img.eservice-hk.net/upload/2017/07/05/212846_daa79432b242c16e82493597a4d8c41f.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F07%2F05%2F212846_daa79432b242c16e82493597a4d8c41f.jpg&h=2b524c28&s={SIZE}\" /><br />\n<br />\n<strong>《陌樂偈》第33天－帶著魔法小提琴的街頭音樂家</strong><br />\n<br />\n一位滿頭白髮的外藉男子，在街上演奏著小提琴<br />\n他的小提琴非常特別，吸引了我的目光<br />\n那是一個散發著紫色光芒的透明小提琴<br />\n偶爾，有路人經過，沒有人停下來欣賞他的演出<br />\n但他依然閉起雙眼，陶醉地演奏著自己的音樂<br />\n　<br />\n我站在旁邊，聽他演奏著一首如夢似幻的樂曲<br />\n他的身旁，有一部播放著伴奏音樂的錄音機、<br />\n一個打開了的行李箱，內有一疊印有他樣子的CD<br />\n和一張卡，用中文介紹他來自法國，還寫著一句<br />\n「帶著他的魔法小提琴走遍世界的街頭音樂家」<br />\n　<br />\n他剛演奏完一首樂曲<br />\n機會來了～陌生人！<br />\n　<br />\n錄音機發出了一句普通話「下一首」<br />\n我心想，他真的是法國人嗎？<br />\n<br />\n我走過去跟他說：「Bonjour!（法文你好）」<br />\n他也回了我一句標準的「Bonjour」<br />\n然後按揨了錄音機<br />\n　<br />\n我問他懂不懂英文，他說懂<br />\n然後，開始跟他進行英文陌樂偈<br />\n（以下內容由英文翻譯成廣東話）<br />\n　<br />\n「你個小提琴好特別，係咪你自己整㗎？」<br />\n「唔係，我喺深水埗買嘅」<br />\n他的答案令我意想不到<br />\n　<br />\n「呢個小提琴同普通嘅小提琴咩分別？」<br />\n「冇咩分別㗎，識發光囉」<br />\n他的答案再一次令我意想不到<br />\n　<br />\n他繼續說：<br />\n「我鍾意佢比較細，方便我攞去唔同地方」<br />\n「呢個係咪你最鍾意嘅小提琴？」<br />\n「係，去到邊都帶住佢，好似我嘅好朋友咁」<br />\n　<br />\n開始跟他傾偈前，沒有人願意為他停下來一秒鐘<br />\n跟他傾了一會，已經有幾位路人停下來留意他<br />\n一位小姐更走過來跟他買了一隻CD<br />\n　<br />\n不知道是巧合，還是人類總是羊群心理<br />\n　<br />\n沒人理會的音樂，那就不值得欣賞<br />\n有人圍觀的音樂，就是出色的表演<br />\n　<br />\n今時今日，互聯網上也有同樣的情況<br />\n點擊率高的作品，自然會得到更多人的欣賞<br />\n點擊率低的作品，難以吸引路過的網民留意<br />\n　<br />\n我問及他的過去，他演奏街頭音樂已經30年<br />\n30年前，他在法國只是一個普通的木匠<br />\n工作非常艱苦，一個星期要工作60小時<br />\n　<br />\n放假時，他會到歐洲不同的國家進行街頭表演<br />\n慢慢他認為，演奏音樂才是他最喜歡的工作<br />\n於是他辭去工作，到世界各地演奏街頭音樂<br />\n　<br />\n「喺香港做街頭音樂，同其他地方有咩分別？」<br />\n「香港人比較忙，好少人會停低聽我嘅音樂<br />\n反而中國比較好，啲人比較得閒，啲嘢又好食<br />\n我個錄音機都係喺嗰度買，但就容易俾人趕走<br />\n台灣同韓國，都係一個好適合嘅表演地方」<br />\n　<br />\n「歐洲呢？」<br />\n「歐洲以前好好，而家有好多窮人去咗嗰度<br />\n街上面有好多乞衣，好難搵到地方表演」<br />\n　<br />\n「你會留喺香港幾耐？」<br />\n「我而家長住喺香港，因為喺香港識咗我老婆<br />\n雖然我都想去其他國家，但我老婆想我留喺度」<br />\n　<br />\n「可唔可以話我知，你點認識你太太？」<br />\n「我嚟到香港，喺街頭表演，佢俾我嘅音樂吸引到<br />\n然後佢過嚟同我傾偈，最後交換咗聯絡方法」<br />\n　<br />\n他熱愛的音樂，使他們兩個人相遇，然後相愛<br />\n　<br />\n「你想唔想出名？」<br />\n他笑著說：「我已經好出名」<br />\n我嚇了一跳！<br />\n難道他是我不認識的世界知名音樂大師？"},{"pid":"b1b69cf1e9b0f7ebaaad6d2af9baf8b8d0645baa","tid":310046,"uid":37653,"like":3,"dislike":0,"score":3,"citedBy":0,"replyTime":"2017-07-05T13:30:36.000Z","msg":"「I am sorry! I don't know~」<br />\n他拿出手提電話，展示了一些報導<br />\n原來有香港媒體訪問過他<br />\n　<br />\n「你想唔想更加出名，例如全世界嘅人都識你？」<br />\n「I don't care（我冇所謂）」 <br />\n　<br />\n這時候，又有路人過來，放下一張紙幣在行李箱內<br />\n他感激地說了句Thank You，然後繼續和我傾偈<br />\n　<br />\n「你做街頭音樂搵唔搵到錢？」<br />\n「OK，夠我生活，我唔需要有好多錢」<br />\n除了街頭表演，也有人邀請他出Show<br />\n他又用電話，展示了一些公開表演的照片給我看<br />\n例如是商場表演、嘉年華表演等等<br />\n　<br />\n「喺街邊玩音樂同出Show，邊樣搵得多啲錢？」<br />\n「Um&hellip; 差唔多」<br />\n「冇人停低聽你嘅音樂嗰陣，你有咩感覺？」<br />\n「我冇乜所謂，我會繼續演奏自己鍾意嘅音樂」<br />\n　<br />\n做一份自己熱愛的工作，真是一件非常幸福的事<br />\n　<br />\n「你咁耐以嚟最開心嘅經歷係咩？」<br />\n他思考了一會，然後說：「可能係識到我老婆」<br />\n「你好愛佢？」<br />\n他會心微笑地說：「係，佢都好愛我」<br />\n「恭喜你哋搵到對方」<br />\n　<br />\n當年，他勇於追尋自己的夢想<br />\n結果，成就了他一生中最愉快的經歷<br />\n　<br />\n他繼續思考著說：「因為我條命已經好長<br />\n所以一時之間，好難諗到邊個經歷最開心<br />\n或者你下次再見到我，我會有第二個答案<br />\n但係如果而家要我答你，就係識到我老婆」<br />\n　<br />\n「希望有機會再遇到你，然後再問你呢條問題」<br />\n　<br />\n「Um&hellip;又可能係我第一次嚟香港嗰陣<br />\n我覺得呢度好靚，係一個好國際化嘅城市<br />\n喺呢度可以見到唔同國家嘅人，啲人又好Nice&hellip;」<br />\n　<br />\n這時候，一位漂亮的女孩在我身後經過<br />\n他的目光像雷達一樣，追蹤著那位女孩<br />\n呆呆地說：「而且街上面有好多靚女&hellip;&hellip;」<br />\n法國人果然是比較多情<br />\n　<br />\n另一位路過的女孩，過來詢問他關於CD的事<br />\n他竟然回答：「唔好意思，我同呢個男仔傾緊偈」<br />\n我只是一個運吉的陌生人<br />\n沒有留下金錢，沒有購買他的CD<br />\n他依然願意付出寶貴的時間，專注地跟我傾偈<br />\n　<br />\n為免打擾他做生意，我馬上說：<br />\n「我要走喇，好多謝你同我傾偈！<br />\n聽完你嘅經歷，我會更努力去追尋自己嘅夢想<br />\nNice to Meet you!（好高興認識你）」<br />\n「Nice to meet you too!」 <br />\n　<br />\n下次，當你遇到街頭音樂人<br />\n不妨停下來，欣賞一下他的音樂<br />\n又或者過去，跟他傾一場陌樂偈<br />\n　<br />\n如果，他是一位拿著魔法小提琴的外國人<br />\n你可以放心地跟他說一句「Bonjour」<br />\n他一定很樂意跟你傾偈<br />\n　<br />\n我們互相握手，沒有交換聯絡方法，就此告別<br />\n離開時，我還聽到如夢似幻、像魔法般的音樂<br />\n我們都是陌路人，就這樣傾了一場街頭陌樂偈<br />\n<br />\n<a href=\"https://www.facebook.com/ChatToStranger\" data-sr-url=\"https://r.lihkg.com/link?u=https%3A%2F%2Fwww.facebook.com%2FChatToStranger&d=H%2BmGSSDlm%2F1MMi2VZFfN604boqMkoHyMuoHHSR1H%2BGk%3D&h=38fafdae\" target=\"_blank\">https://www.facebook.com/ChatToStranger</a>"},{"pid":"ae3a152cfc038dbb98af48039425d18dd81197c9","tid":310046,"uid":37653,"like":1,"dislike":0,"score":1,"citedBy":0,"replyTime":"2017-07-05T13:34:33.000Z","msg":"<img src=\"http://img.eservice-hk.net/upload/2017/07/05/213354_fed1da6da79ca8f0cba2aa0c88e14d9e.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F07%2F05%2F213354_fed1da6da79ca8f0cba2aa0c88e14d9e.jpg&h=a148533c&s={SIZE}\" /><br />\n<br />\n<strong>《陌樂偈》第34天－黑暗中「傾偈」光明中「復仇」</strong><br />\n<br />\n今天我傾了一場陌樂偈，放下了多年來的心頭大石<br />\n公園內，一位年紀與我相約的男生，獨自坐在亭內<br />\n戴著耳筒，全神貫注地玩手提電話遊戲<br />\n我坐了在他旁邊，開始猶豫<br />\n看到他完成了一個關卡，準備開始下一個關卡<br />\n機會來了～陌生人！<br />\n　<br />\n「Hello～可唔可以同你傾兩句？」<br />\n他錯愕地拿下了耳筒說：「做咩呀？」<br />\n「我每日都會搵一位陌生人傾偈，你係咪等緊人？」<br />\n「係呀，我等緊人，你係做功課嘅？」<br />\n「唔係，呢個係我自己嘅一個嘗試」<br />\n　<br />\n我告訴了他我是一名演員，解釋了進行陌樂偈的原因<br />\n我問：「以前有冇試過，有人好似我咁同你傾偈？」<br />\n「有，通常係Sell嘢囉！我頭先都心諗你做乜㗎？<br />\n但你話係演員，有呢個計劃，我咪聽住先囉！」<br />\n　<br />\n我失笑了：「見我未拎份保單出嚟，咪聽下先囉呵」<br />\n他也笑著說：「係呀～」<br />\n「放心，真係冇嘅～唔係Sell嘢，傾完就各散東西」<br />\n　<br />\n他問在哪裏可以看到我的演出，我說了一套電視劇<br />\n他說有看過，但沒有追看，現在很少看香港的電視節目<br />\n看外國的劇集比較多，例如是美劇The Walking Dead<br />\n我也是這套劇集的Fans，我們馬上便開始討論劇情<br />\n　<br />\n最近有陌生人在Facebook 跟我說：<br />\n「想搵陌生人傾偈，但不懂得打開話題」<br />\n其實任何兩個人，也一定有共通點，只是看你能否找到<br />\n可能是看過同一套劇、有同一種嗜好、到過同一個地方<br />\n只要你有心跟對方傾偈，一定能找到共同的話題<br />\n　<br />\n然後，我問他的職業<br />\n原來他是一間機構「在黑暗中xx」的員工<br />\n我以前有聽過這間機構，覺得很有意思<br />\n這是一間讓視力正常的人，體驗盲人生活的機構<br />\n他們會帶你進入漆黑的地方，進行各種活動<br />\n　<br />\n「我有聽過呀！我都想去好耐，但係未去過<br />\n係咪有啲人，負責帶人入去體驗盲人嘅生活？」<br />\n「係呀，叫導賞員」<br />\n　<br />\n「聽講入面嘅導賞員，全部都係盲人<br />\n喺黑暗嘅地方，對佢哋嚟講就好似日常生活咁<br />\n但對我哋嚟講，就好唔方便，係唔係真㗎？」<br />\n「我哋有三十幾個導賞員，唔係全部都係盲人」<br />\n「你係其中一個？」<br />\n「我唔係，我負責招呼客人同準備活動」<br />\n　<br />\n「咁三十幾個導賞員入面，有幾多個係盲人？」<br />\n「呢樣我唔可以講太多，要保持神秘感<br />\n如果你玩過我可以話畀你知，但你未玩過就唔講喇」<br />\n　<br />\n「咁你自己有冇入去體驗過？」<br />\n「做Intern（實習）嗰陣我已經入去玩過㗎喇！」<br />\n「你覺得有咩感覺？」<br />\n「賣感動囉～」<br />\n「咁有冇感動到你？」<br />\n「玩完嗰陣感動，依家諗番就唔感動，都係包裝嚟啫」<br />\n　<br />\n「個主旨係要其他人，體驗下盲人嘅生活？」<br />\n「明白佢哋嘅生活困難，佢哋只係有視覺上嘅障礙<br />\n如果撇除咗呢個障礙，其實佢哋同普通人冇乜分別<br />\n我哋唔係要直接去幫佢哋，係要幫佢發揮到個力量<br />\n例如佢跑步好叻嘅，咁你咪當佢正常人跑步囉」<br />\n　<br />\n「算係慈善機構？政府機構？定私人機構？」<br />\n「我哋係社會企業，同普通公司一樣，都係要賺錢嘅」<br />\n「即係申請牌照嗰陣，講明要做社會企業<br />\n賺錢得嚟都要負社會責任嘅，唔可以齋賺錢？」<br />\n「主要都係想賺錢嘅，其實同普通公司冇分別」<br />\n　<br />\n「咁點解要做社會企業？有咩好處？有資助？」<br />\n「冇資助，全部都係自資嘅」<br />\n「即係「社會企業」只係個名嚟？係個名好聽啲？<br />\n其實「社會企業」同「有限公司」係冇分別嘅？」<br />\n他點頭說：「係喇係喇！」<br />\n　<br />\n「咁你做耐咗，有冇覺得間公司係賺錢多過有意義？」<br />\n「入面啲員工真係好有心嘅，間公司嘅老闆係為咗賺錢<br />\n賺錢係主要嘅目的，然後順便做啲有意義嘅事」<br />\n　<br />\n「聽講可以自己揀，入去做咩活動？」<br />\n「係呀係呀～」<br />\n「我有個朋友入去慶祝生日，成班人黑媽媽咁食蛋糕<br />\n係咪個個客都唔同？你就係負責準備呢啲活動？」<br />\n「類似喇類似喇～我要問曬佢哋想點搞呀咁」<br />\n　<br />\n「啲活動可以自己定嘅？」<br />\n「其實都係大同小異，大部份時間做嘅嘢都係一樣<br />\n可能係最後嗰幾分鐘，先有少少唔同咁樣<br />\n通常問下佢哋想點慶祝呀，播下音樂呀咁」<br />\n　<br />\n「遇過最特別嘅要求係點？」<br />\n「包曬成個場唔畀人哋入嚟，有班家長約埋一齊嚟<br />\n然後叫啲細路入曬去玩，自己就喺出面傾偈<br />\n佢哋唔想俾人騷擾，所以就要包曬成個場」<br />\n「啲家長自己唔入去體驗嘅？」<br />\n「係，佢哋當嗰度係遊樂場咁，放曬啲細路入去玩」<br />\n　<br />\n「我聽過一個好浪漫嘅故事，有一對男女本身係網友<br />\n未見過對方，佢哋想約出嚟見面，於是去咗你哋公司<br />\n喺黑暗中見一次面先，傾下偈，之後再出返嚟見對方」<br />\n　<br />\n「咁奇妙嘅經歷我未聽過喎～<br />\n但有未一齊嘅人會嚟玩情侶版，然後喺入面示愛」<br />\n「係咪成日都有㗎？」<br />\n「間唔中啦～ 但係全部都係失敗㗎！」<br />\n我大笑了～<br />\n　<br />\n「啲男仔平時唔夠膽示愛，所以要喺入面黑媽媽示愛<br />\n然後靜雞雞捉住人哋隻手咁樣呀？」<br />\n「係呀！」<br />\n「有冇聽過有人成功？」<br />\n「冇！好尷尬㗎～」<br />\n我又笑了～<br />\n　"},{"pid":"4981e14c5b7e70f8e4916649608dda95eb54b4a2","tid":310046,"uid":37653,"like":1,"dislike":0,"score":1,"citedBy":0,"replyTime":"2017-07-05T13:34:55.000Z","msg":"「咁下次有人要求你咁做，你會唔會同佢講<br />\n『唔好制呀！100%失敗㗎！』咁呀？」<br />\n「唔會，咁都要畀啲假希望人哋嘅」<br />\n「咁又係，冇理由有生意唔做嘅」<br />\n「哈哈～咁要畀人哋試下㗎麻～」<br />\n　<br />\n「重有冇啲咩有趣嘅客人？」<br />\n「冇喇，我都係返咗三四個月，同之前暑假做過Intern」<br />\n　<br />\n「點解你會揀呢份工嚟做？因為覺得好有意思？」<br />\n「我大學嗰陣讀社會科，要揀Intern<br />\n有好多機構畀我哋揀，例如「綠色xx」<br />\n全部我都唔係好想做，冇話對呢份工特別有興趣<br />\n只係喺咁多舊屎，揀舊冇咁難食嘅，我依家都想轉工」<br />\n　<br />\n「咁點解你讀呢科？」<br />\n「之前讀完高級文憑，得呢科收我，所以就讀呢科」<br />\n「你怕唔怕自己唔鍾意讀呢科？」<br />\n「邊有得怕？有得讀就讀㗎啦，最緊要有個學位」<br />\n　<br />\n香港的教育制度，提倡學位就是真理<br />\n學生們為了得到學位，不惜一切<br />\n入學後，讀著不知道為了甚麼的科目<br />\n畢業後，做著不知道為了甚麼的工作<br />\n一輩子，過著不知道為了甚麼的人生<br />\n　<br />\n「咁點解你咁唔想做呢份工？呢份工有咩唔好？」<br />\n「其實呢行都好難做㗎喇，越嚟越少人玩<br />\n好似其他嗰啲密室遊戲公司咁，都愈嚟越少人玩<br />\n因為我之前都有做過其他呢啲公司」<br />\n　<br />\n「你做過邊間？」<br />\n他說出了一間公司的名字<br />\n我說：「呢間我同佢有仇口喎～」<br />\n「點解嘅？」<br />\n「佢之前搞咗一個公開嘅遊戲設計比賽<br />\n我參加咗，然後贏咗冠軍，幫佢起咗一間房出嚟」<br />\n　<br />\n「我有聽過你間房呀！原來個冠軍就係你呀？」<br />\n「咁你有冇聽過呢件事嘅結局係點？」<br />\n「冇，我之後先入職，最後發生咩事？」<br />\n　<br />\n「本身佢話贏咗比賽就會有份合約，可以做創意總監，同埋免費請你去幾個國家，參觀人哋嘅同類型遊戲。我嗰陣重打緊工，用公餘時間好畀心機咁參加比賽。<br />\n<br />\n贏咗個比賽之後，我同嗰間公司嘅老闆簽咗約，然後辭咗本身份工，準備去佢哋間公司度做。但嗰陣我未過通知期，要繼續返原本份工。<br />\n<br />\n於是，我每日收工就去幫手起嗰間房，好努力咁去準備材料，同設計師傾要點樣整。到間房開張，我專登請假，出席佢哋嘅記者會，幫佢哋做宣傳，招呼啲藝人同嘉賓入去我間房玩。<br />\n<br />\n嗰段時期，我一蚊都冇收過，但我好享受，因為我覺得自己搵到一份好鍾意做嘅工。有客人玩完之後過嚟同我握手，話我知呢間房好好玩，嗰種滿足感係我出咗嚟做嘢幾年，從來都未感受過。<br />\n除咗做演員，我一直都好想做一個遊戲設計師」<br />\n　<br />\n他留心地聽著我的過去<br />\n　<br />\n「當我幫佢哋完成晒所有工作，離開咗原本間公司，滿心歡喜準備返新工嘅時候，個老闆搵人打電話同我講，依家決定唔請我，然後用幾千蚊打發我走，重拎埋我條橋去其他地方賺錢」<br />\n　<br />\n他忍不住說：「咁撚仆街嘅！」<br />\n　<br />\n「跟住我就失咗業，嗰下嘅心情真係好似失戀咁，好心痛&hellip;<br />\n以為自己搵到一份鍾意做嘅工，全心全意咁去做，結果好似發咗場夢咁。我嗰陣諗過好多方法想爭取返我應得嘅嘢，但人哋係大公司，我呢啲小市民根本乜嘢都做唔到。不過我都好多謝個仆街，令我知道做唔到自己鍾意做嘅嘢係有幾傷心」<br />\n　<br />\n「同你簽約嗰個老闆係咪xxx？」<br />\n「係呀」<br />\n「而家間公司已經轉咗手」<br />\n「嗰個人冇做嗱？」<br />\n「佢經營不善，破撚咗產丫麻！<br />\n所以你放心，呢啲人個天會收佢嘅～」<br />\n　<br />\n聽到這個消息後，我首先是瞳孔擴大、嘴巴張開<br />\n然後出現了「半澤直樹」的招牌微笑<br />\n最後，深深地呼出了一口氣<br />\n這口氣，我翳住了很多年<br />\n沒想過，隨便跟一位陌生人傾偈，能令我放下心頭大石 <br />\n　<br />\n我們再傾了一會，關於遊戲公司的話題<br />\n然後，他等待的朋友到了，站起來跟我說再見<br />\n不知道對方名字，沒有交換電話，就此告別<br />\n我們都是陌路人，就這樣傾了一場陌樂偈<br />\n<br />\n<a href=\"https://www.facebook.com/ChatToStranger\" data-sr-url=\"https://r.lihkg.com/link?u=https%3A%2F%2Fwww.facebook.com%2FChatToStranger&d=H%2BmGSSDlm%2F1MMi2VZFfN604boqMkoHyMuoHHSR1H%2BGk%3D&h=38fafdae\" target=\"_blank\">https://www.facebook.com/ChatToStranger</a>"},{"pid":"d9b1e95d8d13ddb331414985cfd6db9937c2cd76","tid":310046,"uid":440,"like":0,"dislike":0,"score":0,"citedBy":0,"replyTime":"2017-07-05T13:37:15.000Z","msg":"點解唔留contact"},{"pid":"22aa0c013756b0298338ad5bd40887018d7daf14","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-05T13:37:54.000Z","msg":"<img src=\"http://img.eservice-hk.net/upload/2017/07/05/213612_eed1cee599b50cae0f8d8fb24a19b9ce.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F07%2F05%2F213612_eed1cee599b50cae0f8d8fb24a19b9ce.jpg&h=0d137e4c&s={SIZE}\" /><br />\n<br />\n<strong>《陌樂偈》第35天－不怕鬼的卡啦OK經理</strong><br />\n<br />\n我拿著餐盤，在國際著名美式快餐店內尋找目標。一位中年男士在玩電話遊戲，我帶著100點的勇氣值，過去站在他對面，猶豫著要不要坐下來。<br />\n　<br />\n沒錯，我每日搵陌生人傾偈已經一個多月了，到了今天還是會猶豫。<br />\n　<br />\n我甚至不是在猶豫要不要跟他開口，只是在猶豫要不要坐下來。因為當我坐下來，就意味著我鎖定了這位目標，然後就必須跟他傾偈。<br />\n　<br />\n至於我為甚麼害怕跟他傾偈？<br />\n可能因為他在玩遊戲，我一開口怕會打擾到他。<br />\n可能他的樣子不太友善，看起來不喜歡跟陌生人傾偈。<br />\n但這一切，都只是我不想跟陌生人傾偈的藉口。<br />\n<br />\n如果要在「我每日迫自己搵一位陌生人傾偈」中找一個最重要的字，我會選擇「迫」這個字。沒有了這個「迫」字，我的陌樂偈計劃肯定不會實行到今天。 <br />\n　<br />\n很多讀者告訴我，看完我的經歷後也很想搵陌生人傾偈，但沒辦法做到，因為自己沒有像我這樣的膽量。<br />\n<br />\n其實我跟大家一樣，也沒有這樣的膽量，每天也在掙扎，每天也有十萬個理由去說服自己不要跟陌生人傾偈。<br />\n<br />\n但我靠著每天「迫」自己去做這件事，結果把這個計劃實行了三十多天。<br />\n<br />\n當你想做一件事，不論是搵陌生人傾偈或是其他事情，不要只想著自己能否做得到，「迫」自己去做吧！<br />\n<br />\n當你「迫」自己去做，自然就會做得到。<br />\n　<br />\n　<br />\n　<br />\n猶疑了大約五分鐘，我坐了下來。<br />\n再猶疑了大約五分鐘，我開了口：<br />\n「你好，我做緊一個計劃，係每日搵一位陌生人傾偈，請問我今日可唔可以同你傾下偈？」<br />\n「你做咩㗎？」<br />\n「我係一個演員嚟嘅&hellip;&hellip;」<br />\n「我唔得閒，你搵過第二個啦！」<br />\n「唔好意思。」<br />\n　<br />\n跟陌生人傾偈的好處，是可以讓你嘗試失敗。<br />\n　<br />\n遭受到陌生人的「檸檬攻擊」，「勇氣值」下降 50點<br />\n看著他繼續專心地低頭玩遊戲，我認同他真的好唔得閒<br />\n　<br />\n有些事情，你「迫」自己做，也未必會成功。<br />\n所以，要「迫」自己再做一次。<br />\n　<br />\n每次被拒絕後，都能縮減我下一次作出攻擊的猶豫時間。可能明白到「猶豫」不會提高成功的機會率，甚至會有負面影響。正常人看見一位陌生人在自己身邊，不知道在猶豫甚麼，也會比較有戒心吧？<br />\n　<br />\n我找到了另一位獨自在捉小精靈的中年女士，我也有玩過這個遊戲，相信會比較容易溝通，我馬上過去坐在她旁邊，跟她說出一模一樣的開場白。她簡單地回應了三個字：「唔方便。」<br />\n　<br />\n連續兩次遭受陌生人的「檸檬攻擊」，勇氣值再下降50點。精明的讀者已經發現，我的勇氣值下降至0了，即是我沒有任何勇氣再搵陌生人傾偈，意味著我今天的任務要失敗了。<br />\n　<br />\n　<br />\n　<br />\n放心～<br />\n　<br />\n我還有最後一招......<br />\n　<br />\n　<br />\n　<br />\n　<br />\n　<br />\n我決定用「生命值硬接」！<br />\n　<br />\n　<br />\n　"},{"pid":"b876836adfa7e2dd3a2dbd7ab0c991978767f84c","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-05T13:39:02.000Z","msg":"我進入了「送死狀態」，放下一切自尊心，抱著必定會再被人拒絕的心態，硬著頭皮再找下為目標。<br />\n　<br />\n這次，是一位外表非常瀟灑，三十出頭的男性。他穿著一件背心牛仔外套，露出強而有力的臂彎，留著頗長的頭髮、滄桑的鬚根，看起來不是善男信女，外表很像《古惑仔》中的「陳浩南」，或者說是像《古惑仔》中的「鄭伊健」，會比較貼切。<br />\n　<br />\n正常人也不會在勇氣值到達0的時候，挑戰這樣的波士，但我已經放下了自尊心，決定用生命值硬接。就用這一天的經歷，來習慣面對失敗吧！即使被人拒絕、遭人白眼、甚至被責罵，我也絕無怨言，就當是給自己的一種鍛鍊。<br />\n　<br />\n跟陌生人傾偈的好處，是可以讓你學習堅持。<br />\n　<br />\n　<br />\n　<br />\n我戰戰兢兢地坐了在他斜對面，再一次說出了一模一樣的開場白。他爽快地說了一個字：「好～」<br />\n　<br />\n當你不斷「迫」自己做一件事情，然後不斷失敗，往往在你最想放棄時，事情才會成功。不是因為命運喜歡作弄人，而是因為「要迫自己」才能做到的事，從來也不容易達成。<br />\n　<br />\n我跟他說了一句「多謝」，因為剛剛已經被狠狠地拒絕了兩次。<br />\n接著，他問了一條大部分陌生人也喜歡問我的問題：<br />\n「你想傾咩？」<br />\n「傾咩都冇所謂㗎，你做邊行㗎？」<br />\n「運輸」<br />\n「你係負責做搬運？」<br />\n「我做司機」<br />\n「負責揸咩車？」<br />\n「公司車，送凍肉」<br />\n　<br />\n平時，我會說不要以貌取人。但我眼前這位陌生人，跟他的外表真的非常貼切，說話跟「陳浩南」一樣瀟灑、爽快。<br />\n　<br />\n「點解你會做呢行？」 <br />\n「十幾年前嘅事，唔記得喇～」<br />\n「之前有冇做過其他工？」<br />\n「有，卡啦OK」<br />\n　<br />\n原來他曾經是一位卡啦OK經理，他說自己在最多人唱K、但人工最低的年代入行。十年前，他請一個全職只需$6700，所以自己的人工也不多，最後決定轉行。現在少了人唱K，但那一行的人工反而提高了，因為有最低工資。<br />\n　<br />\n　<br />\n　<br />\n「卡啦OK啲客人麻唔麻煩？」<br />\n「唔麻煩，都係送佢哋入房，滿足佢哋嘅要求就得。」<br />\n「有冇遇過啲奇怪嘅客人？」<br />\n「有，啲後生仔女會入廁所搞嘢。」<br />\n「你點知嘅？」<br />\n「望入去見到冇人㗎麻，兩個人入晒廁所，搞咩啫？」<br />\n「成日都有？」<br />\n「係㗎～通常隻眼開隻眼閉啦～」<br />\n　<br />\n「有冇見到啲咩出名嘅人嚟唱K？」<br />\n「我見過xxx（著名富翁）帶埋成班人嚟，<br />\n有男有女，玩到除曬衫走埋出走廊。」<br />\n「咁你點解決？怕唔怕得罪佢？」<br />\n「佢應該係飲大咗，我咪叫佢入番去囉，話出面有閉路電視，喺度玩會比人影到晒，然後佢就入返房玩。」<br />\n　<br />\n網上有很多關於K房的傳說，特別是靈異事件。<br />\n跟陌生人傾偈的好處，是可以證實一些網上的傳言。<br />\n　<br />\n「網上成日有人話，成班人去唱K，埋單點人數嗰陣，發現多咗個人，你有冇聽過？」<br />\n他冷冷地說：「呢啲事...其實成日都會發生...」<br />\n　<br />\n　<br />\n　<br />\n　<br />\n我呆了，臉色瞬間變白。<br />\n　<br />\n　<br />\n　<br />\n　<br />\n他接著說：「佢哋嚟坐下，唔過份嘅，咪由佢哋囉&hellip;」<br />\n　<br />\n　<br />\n我繼續發呆，不知道應該給甚麼反應。<br />\n　<br />\n唔過份就由佢哋？<br />\n　<br />\n那遇到過份的，他又會怎樣對付？<br />\n　<br />\n用保鮮紙還是朱古力？<br />\n　　<br />\n　<br />\n　<br />\n　<br />\n　<br />\n　<br />\n　<br />\n　<br />\n他繼續說：「唔通佢嚟坐一陣，又計佢錢咩？一個半個咪算囉， 譬如十個人，嚟多咗幾個咁咪唔得囉，同佢哋講要計番錢。」<br />\n　<br />\n原來是一場誤會......<br />\n　<br />\n我抹掉臉上的冷汗，直接問他：<br />\n「你有冇喺卡啦OK遇過靈異事件？」<br />\n「我唔信㗎，都冇見過，所以我一個人守夜都唔怕。」<br />\n　<br />\n「你覺得做卡啦OK開心啲，定而家做司機開心啲？」<br />\n「卡啦OK，多啲人熱鬧啲，而家永遠得一個人做嘢。」<br />\n「你會點形容而家嘅工作？」<br />\n他思考了兩秒說：「冇喎，冇嘢好形容，每日都做一樣嘅嘢。」 <br />\n　<br />\n「會唔會好悶？」<br />\n「悶㗎～」<br />\n「咁呢份工辛唔辛苦？」<br />\n「辛苦？有邊份工唔辛苦？」<br />\n　<br />\n看著他的餐快要吃完，趕快問了他一條我很想知道的問題，然後得到了一個意想不到的答案。<br />\n　<br />\n「咁你以前有冇諗過想做咩？」<br />\n他十分認真地回答：「我由細到大最大嘅夢想，就係唔使返工。」<br />\n　<br />\n這句話聽起來似是在開玩笑，<br />\n但事實上，這是很多人花大半生也無法實現的夢想。<br />\n　<br />\n現在的我，不用返工，他提醒了我，我正活在別人的夢想之中。<br />\n　<br />\n跟陌生人傾偈的好處，是讓你珍惜自己所擁有的。<br />\n　<br />\n他吃完最後一口漢堡包，跟我說了聲「走喇～」<br />\n沒有等待我的回應，便站起離開。<br />\n兩個人不知道對方名字， 沒有說再見，就此分別。<br />\n我們都是陌路人，就這樣傾了一場陌樂偈。<br />\n<br />\n<a href=\"https://www.facebook.com/ChatToStranger\" data-sr-url=\"https://r.lihkg.com/link?u=https%3A%2F%2Fwww.facebook.com%2FChatToStranger&d=H%2BmGSSDlm%2F1MMi2VZFfN604boqMkoHyMuoHHSR1H%2BGk%3D&h=38fafdae\" target=\"_blank\">https://www.facebook.com/ChatToStranger</a>"},{"pid":"d5df80c38408bdfc7c0a27a50b92ab5c8deb5d67","tid":310046,"uid":54736,"like":0,"dislike":0,"score":0,"citedBy":0,"replyTime":"2017-07-05T13:39:49.000Z","msg":"鍾意你用呢種紀錄嘅方式，加油<img src=\"/assets/faces/normal/hoho.gif\" class=\"hkgmoji\" /> ！"},{"pid":"40bb64ec01b990737997b9fc442531a55eaf7240","tid":310046,"uid":37653,"like":1,"dislike":0,"score":1,"citedBy":0,"replyTime":"2017-07-05T13:43:04.000Z","msg":"<blockquote>點解唔留contact</blockquote><br />\n<br />\n多謝巴打留言<img src=\"/assets/faces/normal/hoho.gif\" class=\"hkgmoji\" /> <br />\n<br />\n以下是第12篇文章的內容<br />\n<br />\n／／<br />\n各位想進行陌樂偈的話，可以自行制定適合自己的規則<br />\n以下《陌樂偈》規條只適用於我自己：<br />\n　<br />\n1.一對一<br />\n一對一傾偈，才最容易把自己的心底話說出來<br />\n一段只屬於兩個人的對話，雙方才會用心聆聽<br />\n　<br />\n2.雙方是對等關係，對方有選擇的權利<br />\n例如跟髮型師傾偈，對我來說不算陌樂偈<br />\n因為我是他的客人，我跟他說話，他必須回應我<br />\n我要找一位不一定要回應我，也願意和我傾偈的人<br />\n（當然，我也十分鼓勵大家跟髮型師傾偈<br />\n是一個嘗試跟陌生人傾偈、練膽量的好方法）<br />\n　<br />\n3. 不問對方名字，不交換聯絡方法<br />\n人有很多祕密，不想被身邊的人知道<br />\n對著一位傾完便會消失的陌生人，就說甚麼都不用怕<br />\n／／<br />\n<br />\n<br />\nPS：進行了一百多天後，我現在的心態已經開始轉變了 <img src=\"/assets/faces/normal/smile.gif\" class=\"hkgmoji\" />"},{"pid":"0da81872bc2a142dce1b9b90bde646a4096b69eb","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-05T13:44:19.000Z","msg":"<blockquote>鍾意你用呢種紀錄嘅方式，加油<img src=\"/assets/faces/normal/hoho.gif\" class=\"hkgmoji\" /> ！</blockquote><br />\n多謝巴打支持 <img src=\"/assets/faces/normal/adore.gif\" class=\"hkgmoji\" /> <br />\n我會繼續寫落去 <img src=\"/assets/faces/normal/hoho.gif\" class=\"hkgmoji\" />"},{"pid":"3e7b7d752cbaa9e58f5776c0b945ca7bee8279db","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-06T11:08:36.000Z","msg":"<img src=\"http://img.eservice-hk.net/upload/2017/07/06/190804_091a89d8be09b539d6973cdf547c630d.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F07%2F06%2F190804_091a89d8be09b539d6973cdf547c630d.jpg&h=6eea3ee5&s={SIZE}\" /><br />\n<br />\n<strong>《陌樂偈》第36天－新來港的小學生</strong><br />\n<br />\n今天，遇上了陌樂偈有史以來最大的危機－<br />\n「有機會被當成拐子佬！」<br />\n因為，我遇上了一位小學生。<br />\n我在巴士上層，努力地尋找目標。<br />\n突然，傳來「啪啪啪啪」的聲音！<br />\n<br />\n身穿校服的小男生從樓梯跑上來，<br />\n獨自坐在車頭的位置。<br />\n每隔一會，他便會跑向樓梯，<br />\n觀察下層的情況，然後再跑回原位。<br />\n<br />\n小時候，我也喜歡在上層車頭位置扮演司機，<br />\n但他不斷來回跑向樓梯，又是甚麼新玩法呢？<br />\n　<br />\n我走上前，坐到他旁邊那排座位。<br />\n猶豫了一會，我鼓氣勇氣，張開嘴巴！<br />\n　<br />\n然後，把嘴巴閉起來&hellip;&hellip;<br />\n　<br />\n我開不了口。<br />\n　<br />\n目標是小朋友，使我更猶豫。<br />\n會被人當成拐子佬嗎？<br />\n<br />\n他再次跑向樓梯，然後又坐回原位。<br />\n機會來了～ 陌生人！<br />\n　<br />\n我鼓起勇氣，冒著被人當拐子佬的危險說：「Hello~」<br />\n他十分自然地回應我說：「哈佬～」<br />\n　<br />\n成年的陌生人遇上我，通常也會感到錯愕，<br />\n然後問我：「咩事呀？」<br />\n只有這位小朋友明白我，<br />\n只是想跟陌生人說聲Hello，<br />\n單純地傾一場偈。<br />\n　<br />\n　<br />\n我好奇地問：「點解你成日望下面嘅？」<br />\n他用不純正的廣東話回答我：<br />\n「我媽媽喺下面，但係我鍾意上嚟坐，我驚佢走咗。」<br />\n　<br />\n「你喺邊度落車？」他說了一個地方名。<br />\n「我知喺邊呀，我一陣間提你丫～」<br />\n然後，他變得安心了，沒有再離開座位。<br />\n　<br />\n「你而家鍾意睇咩卡通片？」<br />\n「我唔睇卡通片。」<br />\n「吓？叮噹⋯⋯ 《多啦A夢》嗰啲都冇睇？」 <br />\n「冇，我睇韓劇。」<br />\n我嘴巴大大地張開，塞得下一大扎泡菜。<br />\n　<br />\n「你啲同學呢？都係睇韓劇？」<br />\n「佢哋睇⋯遊戲嗰啲。」<br />\n「玩遊戲？咁你有冇玩遊戲？」<br />\n（那時候，我以為他用錯了動詞，現在回想起來，可能他的意思，是看遊戲節目，或是上Youtube看別人打機）<br />\n「遊戲梗係有玩啦！」他顯得十分興奮。<br />\n　<br />\n「玩咩遊戲？」<br />\n他說了幾個遊戲名字，全部都是手提電話遊戲。<br />\n我小時候也有用手提電話玩遊戲－<br />\nNokia的貪食蛇。<br />\n　<br />\n但最深刻的遊戲經歷，<br />\n還是來自家中那部可以雙打的紅白機、<br />\n那兩部要駁線才能對戰的Game Boy、<br />\n以及幾個人迫在同一個鍵盤玩《小朋友齊打交》。<br />\n　<br />\n這種和朋友一起玩遊戲的感覺，<br />\n如今拿著電話「單機」的小朋友，<br />\n再也沒法感受到了。<br />\n　<br />\n現在，已經是手提電話的年代。<br />\n看劇集用電話、玩遊戲用電話，<br />\n我猜閣下也在用電話看這篇文章吧。<br />\n　"},{"pid":"f55d1d86dfc850ae3bbaeab05cbd80c6ea68fd99","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-06T11:08:55.000Z","msg":"傾陌樂偈的其中一個有趣環節，<br />\n是猜測對方的年齡。<br />\n「我估下你幾多歲？」「好呀～」<br />\n「9歲？」「唔只～」<br />\n「11？」「生日就12。」<br />\n　<br />\n我屈指一算，然後說：「就嚟讀中學？」<br />\n「本來讀緊中學，因為大陸落嚟，留咗一年班。」<br />\n「點解要留嘅？」<br />\n「唔知，大陸落嚟香港，一定要留一年。」<br />\n　<br />\n「你嚟咗香港幾耐？」「八個月。」<br />\n「喺邊度過嚟？」「廣州。」<br />\n「你本身識唔識廣東話？」<br />\n「唔識，嚟到先開始學。」<br />\n「咁你講得好好喎！」<br />\n　<br />\n我是真誠地讚美他的，雖然他的廣東話不純正，<br />\n但每一句說話、每一隻字，<br />\n也是用廣東話跟我說，沒有夾雜過任何普通話。<br />\n　<br />\n原來他爸爸是香港人，所以他以前就「識聽唔識講」。<br />\n他爸爸多年來一直住在香港，間中到廣州探望他們。<br />\n八個月前他才拿到單程證來港。<br />\n　<br />\n　<br />\n「你鍾意香港多啲，定大陸多啲？」<br />\n「好多人問我呢條問題⋯⋯」「有咩人問你？」<br />\n「爸爸媽媽又問我，公公婆婆又問我。」<br />\n「你點答佢哋？」「兩度都好。」<br />\n　<br />\n「最緊要有得同爸爸媽媽一齊住？」<br />\n「有幾年媽媽都喺香港，嗰陣同公公婆婆住。」<br />\n「嗰幾年⋯⋯你覺得點？」<br />\n「幾開心，因為嗰度有朋友。」<br />\n「你而家見唔到佢哋？」<br />\n「有能力嘅話，我會返去廣州見佢哋，但係我而家冇⋯⋯」<br />\n　<br />\n「廣州依家有冇人講廣東話？」<br />\n「冇。」<br />\n「全部都冇？」<br />\n「政府絕咗。」<br />\n「吓？」我不太明白「絕咗」是甚麼意思。<br />\n「廣州政府唔畀人講，學校、屋企都冇人講。」<br />\n「你點知嘅？」「香港嘅老師話我知。」<br />\n　<br />\n從一位來自廣州的小朋友口中聽到這個消息，感到十分悲哀。<br />\n要消滅一種語言，其實十分簡單，只需要由下一代開始著手。<br />\n曾經以廣東話作為母語的廣州，新一代已完全不懂得廣東話。<br />\n這種事情，會發生在我們的城市嗎？<br />\n還是⋯⋯已經正在發生？<br />\n　<br />\n「你啲同學，有冇人喺大陸嚟？」<br />\n「我嗰班24個同學，有10個係。」<br />\n「都好多喎～ 你有冇同佢哋玩？」<br />\n「冇⋯⋯」<br />\n「咁你同邊個玩？」<br />\n「冇⋯⋯」<br />\n「你啲同學唔同你玩？」他點頭。<br />\n　<br />\n「你覺得關唔關⋯⋯你喺大陸嚟事？」<br />\n他肯定地說：「唔關。」<br />\n「咁有冇人笑你廣東話唔正？」<br />\n「冇。」<br />\n　<br />\n「應該因為係你啱啱加入啫，好快會適應嘅。」<br />\n「我啱啱落嚟，啲同學已經好熟⋯⋯我有參加課外活動， 喺嗰度識到啲朋友⋯⋯等自己冇咁孤獨⋯⋯」<br />\n「你好怕孤獨？」「係⋯⋯」<br />\n　<br />\n人類最害怕的，不是認識新朋友，而是要加入一個新圈子。<br />\n當一班人建立了鞏固的關係，會使別人難以踏進這個圈子。<br />\n假如圈內的人願意踏出第一步，新加入的人便會輕鬆得多。<br />\n　<br />\n我到站了，比他早一個站下車。<br />\n「我落車先啦～ 下個站就係xxx。」<br />\n小朋友跟我一起落樓梯，在下層遇見了他的媽媽。<br />\n我對她微笑，然後跟他的兒子說：<br />\n「有機會再見啦，Bye Bye~」<br />\n　<br />\n他在媽媽面前跟我揮手，<br />\n熱情地跟我說：「Bye Bye~」<br />\n我好像成為了他的朋友一樣。<br />\n而他媽媽，則用奇怪的目光看著我離開。<br />\n　<br />\n下車後，我在附近買了些東西，然後回家。<br />\n在電梯大堂，竟然又遇上了他！<br />\n他高興地說：「咦～又見到你喇！」<br />\n「係喎，咁啱嘅～」<br />\n然後，我們進入了同一部電梯。<br />\n　<br />\n我們住在同一座大廈，<br />\n卻好像從來沒有見過對方一樣。<br />\n聽起來有點誇張，卻又十分平常。<br />\n現在很多人，連自己鄰居的樣子也不知道。<br />\n　<br />\n他比我先出𨋢，<br />\n再一次熱情地跟我說：「Bye Bye~」<br />\n而他媽媽，也再一次用奇怪的目光看著我離開。<br />\n希望她不會認為我是拐子佬吧！<br />\n我們不知道對方名字，沒有交換電話，就此告別。<br />\n我們都是陌路人，就這樣傾了兩場陌樂偈。<br />\n<br />\n<a href=\"https://www.facebook.com/ChatToStranger\" data-sr-url=\"https://r.lihkg.com/link?u=https%3A%2F%2Fwww.facebook.com%2FChatToStranger&d=H%2BmGSSDlm%2F1MMi2VZFfN604boqMkoHyMuoHHSR1H%2BGk%3D&h=38fafdae\" target=\"_blank\">https://www.facebook.com/ChatToStranger</a>"},{"pid":"981886b6b11a52a6aead711b6b8b5da9b76c1c19","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-15T09:36:04.000Z","msg":"<img src=\"https://img.eservice-hk.net/upload/2017/07/15/173516_f3eef223658ca9335a272569342d31d0.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F07%2F15%2F173516_f3eef223658ca9335a272569342d31d0.jpg&h=bc00eb42&s={SIZE}\" /><br />\n<br />\n<strong>《陌樂偈》第37天－來自歐洲的滑雪高手</strong><br />\n<br />\n地鐵車廂內，一名啡色頭髮、啡色眼睛，<br />\n比我高一個頭的外籍男子，靠在車門旁邊站著。<br />\n機會來了～ 陌生人！<br />\n我鼓起勇氣！向前走過去！<br />\n　<br />\n　<br />\n　<br />\n　<br />\n　<br />\n然後......<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　　<br />\n對不起，你猜錯了。<br />\n　<br />\n　<br />\n　<br />\n這次我沒有猶豫。<br />\n<br />\n　　<br />\n對著「鬼佬」，總是特別容易開口。<br />\n「Excuse me, may I chat with you?」<br />\n（唔好意思，請問我可唔可以同你傾下偈？）<br />\n「Sorry?」<br />\n　<br />\n「May I talk with you?」<br />\n（請問我可唔可以同你講下嘢？）<br />\n「Yes~ Sure! （當然可以！）」<br />\n多麼動聽的「Sure」啊！<br />\n難怪我完全不害怕搵「鬼佬」傾偈。<br />\n　<br />\n（以下對話，由英文翻譯成廣東話）<br />\n「你住喺香港？」我問。<br />\n「係。」<br />\n「住咗喺度幾耐？」<br />\n「差唔多10個月。」<br />\n　<br />\n「你嚟自邊度？」<br />\n「Sxxxxx」他說了一個S音開頭的英文字。<br />\n他的發音有點特別，我聽不清楚 。<br />\n（其實是自己英文差吧&hellip;&hellip;）<br />\n　<br />\n「Sorry?」<br />\n「Sxxxxx，一個歐洲嘅國家。」<br />\n他解釋完後，我只聽得懂那是一個歐洲的國家。<br />\n為免尷尬，我決定先假裝明白。<br />\n「Oh~ I see~（哦～我知喇～）」<br />\n　<br />\n我後來用另一個方法，知道了他從哪裡來。<br />\n各位讀者，先猜一下他來自哪個國家吧。<br />\n　<br />\n　<br />\n「你係香港人？」他問。<br />\n「係。」<br />\n「Nice to Meet you~」<br />\n「Nice to Meet you too~」<br />\n「What&rsquo;s your name?」（你叫咩名？）<br />\n我呆了。<br />\n　<br />\n根據我自己訂立的《陌樂偈規條》第3條－<br />\n「不問對方名字，不交換聯絡方法」<br />\n（詳情請閱第12天）<br />\n　<br />\n出於禮貌，我還是說了自己的英文名。<br />\n正常情況下，我應該反問對方的名字，<br />\n但當時固執的我，沒有這樣做。 <br />\n　<br />\n回想起來，自己真的有點「陌樂偈潔癖」了。<br />\n反正不會再見，交換個名字，有甚麼大不了呢？<br />\n沒有反問對方名字，反而令自己變得沒禮貌了。<br />\n大家傾陌樂偈時，千萬不要學我這樣啊！<br />\n　<br />\n我馬上問：「你喺度做嘢？定旅遊？」<br />\n「我本來拎旅遊Visa，去過日本、韓國、新加坡，嚟到香港搵到工，就拎咗工作簽證，留喺度做嘢。」<br />\n「你鍾唔鍾意香港?」 <br />\n「鍾意，所以我先喺度做嘢。」<br />\n　<br />\n「你嘅工作係？」<br />\n「工程師，你呢？」<br />\n「鬼佬」比較懂得禮貌地反問別人，<br />\n因為人類總是喜歡談及關於自己的事，<br />\n香港人要學習一下這個傾偈技巧了～<br />\n（自己連名字也不反問別人，還好意思教人？）<br />\n　<br />\n「Actor（演員）」<br />\n「Sorry?」這次到他聽不明白。<br />\n「演員，即係電影、電視⋯⋯」<br />\n「Oh~ I see~（哦～我知喇～）」<br />\n然後，他靜了。<br />\n有點懷疑他也在假裝聽得懂。<br />\n　<br />\n我說：「唔好意思，係咪我啲英文太差？」<br />\n「我聽英文都唔叻，只係明一半。」<br />\n「你本身唔係講英文？」<br />\n「我本身講xxx German（xxx德文）」<br />\n「德文？」<br />\n「似德文，但有啲唔同。」<br />\n「即係你細個唔識英文，大個先學？」<br />\n「係，主要喺日本、韓國學。」<br />\n　<br />\n這個故事告訴我們，「鬼佬」不一定識英文。<br />\n大家要記住啊！<br />\n　<br />\n　<br />\n「你好鍾意亞洲？」<br />\n「係，我好鍾意亞洲人。」<br />\n「點解？」<br />\n「因為亞洲人好友善同Open-minded（思想開放）」<br />\n我錯愕了！亞洲人思想開放？<br />\n　<br />\n「Really?（真的嗎？）」<br />\n「對我嘅國家嚟講，亞洲人思想好開放。」<br />\n這個故事告訴我們，「鬼佬」不一定思想開放。<br />\n　<br />\n「咁你個國家嘅人係點㗎？」<br />\n就這樣試探一下他來自哪兒吧！我真是聰明啊～<br />\n　<br />\n「Depends&hellip;&hellip;（要睇情況&hellip;&hellip;）」<br />\n然後，他說了一大堆我完全聽不懂的英文。<br />\n根本甚麼情報也得不到！我真是笨蛋啊～<br />\n　<br />\n事到如今，唯有用更直接的方法吧。<br />\n「唔好意思，我想確認一下你嘅國家名，我驚聽錯咗。」<br />\n然後，我拿出電話，讓他輸入自己的國家名稱。<br />\n　<br />\n　<br />\n　<br />\n各位聰明的讀者，猜到了嗎？<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n提示：<br />\n香港人聽到這個地方，會馬上想起一種糖果。<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n猜中了。<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n　<br />\n答案：<br />\nSwitzerland（瑞士）<br />\n　<br />\n　"},{"pid":"5d75be3c7d0282d5230b2ce81ad67ece0bae5006","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-15T09:36:16.000Z","msg":"「你哋點叫呢個地方？」他問。<br />\n「Cantonese is瑞士（廣東話係『瑞士』）」<br />\n「瑞士&hellip;」他跟著讀一次，讀得十分標準！<br />\n「嘩～ 你廣東話好叻呀！」<br />\n「哈哈～多謝！」<br />\n　<br />\n「嗰度係唔係好凍？」<br />\n「係，冬天得零下10度。」<br />\n「Do you like&hellip; ski?（你鍾唔鍾意滑雪？）」<br />\n「What?」<br />\n「Ski&hellip;&hellip;」<br />\n可能因為我的發音不準，讀了三次他也聽不懂。<br />\n　<br />\n我只好雙手模仿著滑雪的動作，他終於明白了。<br />\n「Yes, ski, snowboard（滑雪同單板滑雪）」<br />\n「每年冬天都一定會玩？」<br />\n「係，大部分瑞士人都會。」<br />\n　<br />\n「瑞士人都好鍾意滑雪，個個都識滑雪？」<br />\n「細細個屋企人就會掟你去滑雪，俾人推一推就學識。」<br />\n「哈哈哈～ 我早排去日本滑雪，係咁跌係咁跌。」<br />\n「係好難學。」<br />\n　<br />\n「你細個學，應該會易啲？」<br />\n「係呀，小朋友乜都唔驚，Just do it~<br />\n我識啲人12-14歲先學，對佢哋嚟講就好難。」<br />\n「Snowboard呢？」<br />\n「我大個啲先學，對我嚟講都好難。」<br />\n　<br />\n　<br />\n「啱啱你話你嘅語言係&hellip;？」<br />\n「Swiss German（瑞士德文）」<br />\n「『瑞士德文』同『德文』有咩分別？」<br />\n我只知道瑞士糖和德國軟糖的分別。<br />\n　<br />\n「瑞士德文比較自由，冇乜規則，聽得明就得，<br />\n調亂嚟寫都得，每個人寫出嚟嘅句子都唔同。」<br />\n「Really? No grammar（冇文法）? 」<br />\n「有少少文法，但好自由，鍾意點講都得。<br />\n有啲似普通話同廣東話嘅分別，<br />\n德文似普通話，瑞士德文似廣東話。」<br />\n　<br />\n「點解你決定留喺香港做嘢？」<br />\n「呢度好好，啲人又好友善，好聰明。」<br />\n「喺香港，有冇陌生人好似我咁同你傾偈？」<br />\n「未試過。」<br />\n　<br />\n「你打算留喺香港幾耐？」<br />\n「冇諗過呀，直到我搵唔到嘢做啦～」<br />\n「你掛唔掛住屋企（Home）？」<br />\n「掛住屋企人、朋友，但唔掛住瑞士。」<br />\n「點解你想離開瑞士？」<br />\n「I don&rsquo;t know, 住咗30年，<br />\n個地球咁大，我想出去睇下。」<br />\n　<br />\n地球真的很大，有很多地方等著我們去看。<br />\n但有多少人，願意像這位陌生人一樣，<br />\n離開自己的舒適範圍，出去看一下？<br />\n　<br />\n　<br />\n「我做緊一個計劃，係每日搵一位陌生人傾偈。」<br />\n「為咗咩要咁做？」 <br />\n「為咗自己而做，訓練自己大膽啲，有自信啲，<br />\n又可以聽到唔同年紀、國藉、職業嘅人講嘢。」<br />\n「Cool idea~」<br />\n　<br />\n到站了，我們一起下車。<br />\n在月台上，繼續邊走邊傾陌樂偈。<br />\n　<br />\n「歐洲人會唔會同陌生人傾偈？」<br />\n「歐洲其他地方我唔知，瑞士人好封閉自己，好固執。」<br />\n「喺呢方面，你覺得香港人比瑞士人好？」<br />\n「例如瑞士每家人有自己嘅花園，唔鍾意俾其他人入嚟，香港人友善好多，思想開放好多。」<br />\n　<br />\n原來對瑞士人來說，香港人一點也不冷漠。<br />\n　<br />\n他準備上電梯，而我要去另一個方向，只好跟他道別：<br />\n「Thank you very much, enjoy your night~」<br />\n「Nice to meet you, goodbye~」<br />\n　<br />\n他站在電梯上跟我微笑、揮手。<br />\n電梯緩緩地上升，他漸漸從我的視線中消失&hellip;&hellip;<br />\n慘！忘記了問他喜不喜歡吃瑞士糖！<br />\n我們都是陌路人，就這樣傾了一場各有口音的英文陌樂偈。<br />\n　<br />\n　<br />\n　<br />\n《實驗環節》<br />\n　<br />\n看到這裡的讀者，請用10個字留言， <br />\n說一下你喜歡吃哪一種顏色的「瑞士糖」吧！<br />\n（甚麼？太離題了吧！）<br />\n　<br />\n不喜歡吃瑞士糖？<br />\n說一下你對「瑞士」的感覺吧～<br />\n「或說」一下，你對「滑雪」的感受吧～<br />\n　<br />\n謝謝你看完整篇文章！"},{"pid":"c440a39c3fe6bd31fea939da43a4ec9e22dba0c7","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-15T12:58:00.000Z","msg":"<img src=\"https://img.eservice-hk.net/upload/2017/07/15/205712_92352f07ce557875dcf96e8bd567bdd3.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F07%2F15%2F205712_92352f07ce557875dcf96e8bd567bdd3.jpg&h=efd79bf0&s={SIZE}\" /><br />\n<br />\n<strong>《陌樂偈》第38天－想當警察的年輕廚師</strong><br />\n<br />\n凌晨二時，打陌樂偈文章打得有點攰，決定到街上跑步。途中，遇上了一位年輕的廚師。他一邊聽歌，一邊在拉筋。我慢慢走到他身旁，也開始拉筋。<br />\n　<br />\n猶疑了數分鐘後，我開口跟他說：<br />\n「Hi～」<br />\n他除下耳筒，有點錯愕地回應：「Hi～」<br />\n「咁夜嘅？你瞓醒定未瞓呀？」「未瞓。」<br />\n「你成日落嚟跑步？」「我隔晚跑啦～」<br />\n「你聽日使唔使返工？」「要呀，聽朝返早。」<br />\n「嘩～咁你夠唔夠瞓呀？」<br />\n「夠，做咗運動之後個人唔使瞓好多。」<br />\n　<br />\n「你做邊行？」<br />\n「做廚師。」<br />\n他入了行8年，在高級會所的西餐廳工作。<br />\n　<br />\n「廚房入面，係咪有好多唔見得光嘅污糟嘢？」<br />\n「冇乜，可能西餐好啲。」<br />\n「咁啲嘢食跌咗落地下，會唔會執返畀客？」<br />\n「我一定唔會，但見過有人執番嚟煮下佢。」<br />\n「會煮下都好，聽講有啲廚師會執番就咁放上碟。」<br />\n「咁我哋又冇咁過份。」<br />\n　<br />\n「你返屋企會唔會自己煮嘢食？」<br />\n「唔會，真係做果行厭果行，過節咪露兩手。<br />\n同埋慣咗喺餐廳廚房煮，覺得屋企煮好唔方便，<br />\n冇咁大個爐，又冇咁多架撐。」 <br />\n　<br />\n　<br />\n「咁你有冇煮嘢畀女朋友食？」<br />\n「冇，我未拍過拖。你有冇女朋友？」<br />\n「有。」<br />\n「你哋拍咗拖幾耐？」<br />\n「8年。」<br />\n「嘩～真係好羨慕你哋⋯⋯<br />\n我日日返十個鐘，今日都係啱啱先收工<br />\n做呢份工冇晒社交，識唔到女仔。」<br />\n　<br />\n「所以話『求學時期不應談戀愛』真係害死人，<br />\n好多行業出咗嚟做嘢之後，唔係咁易識到異性，<br />\n未拍過拖又冇經驗，就更加難搵到另一半。<br />\n不過你又靚仔又Fit，讀書嗰陣有冇女仔同你示愛？」<br />\n「我唔Fit呀～（他沒有否認自己靚仔）<br />\n不過中學嗰陣收過一份好神秘嘅禮物。」<br />\n　<br />\n「講嚟聽下～」<br />\n「有份禮物突然間出現喺我個書包入面，問晒所有男同學都話唔係佢哋擺入去，諗極都諗唔明，好奇怪。」<br />\n「係咩禮物？」<br />\n「一盒Marvel模型。」<br />\n　<br />\n「嗰陣香港應該未興Marvel，係咩公仔呀？」<br />\n「我都唔知咩嚟，我唔識嗰隻嘢。」<br />\n「會唔會係你啲同學整蠱你呀？」<br />\n「聽佢哋語氣又唔似整蠱我，似真係唔知，<br />\n無啦啦啦買舊嘢整蠱我都冇理由吖！盒嘢都唔平。」<br />\n　<br />\n「呢件事到而家都係一個謎？」<br />\n「係，我真係好想知個真相。」<br />\n「會唔會有男仔暗戀你呀？」<br />\n「咁核突？」<br />\n「咁又唔好咁話同性戀者～」<br />\n　<br />\n　<br />\n聽完他謎一般的經歷後，我也分享了一個謎：<br />\n「我都發生過一件事，對我嚟講一直都係個謎。<br />\n有一次，我深夜嗰陣喺‬女朋友屋企。<br />\n突然之間，聽到樓下有連續有幾下槍聲，<br />\n我哋兩個都聽得好清楚，好大聲好響～<br />\n咁當然我哋未聽過真嘅槍聲啦，<br />\n但係同電影入面嘅一模一樣。<br />\n　<br />\n每『呯』完一下，仲聽到回膛嘅『䃰』 一聲，<br />\n我女朋友仲話，聽到彈殼跌落地下嘅聲。<br />\n之後，仲聽到有人喺度鬧另一個人，<br />\n大約講咗句咁嘅說話：<br />\n『咪郁！再郁打爆你碌鳩呀！』<br />\n　<br />\n我想去個窗度睇下，但女朋友唔畀。<br />\n‬我哋好緊張‭，即刻開新聞台，睇下有冇‬報導‭，<br />\n‬結果等咗成晚都冇‭消息⋯⋯<br />\n之後嗰幾日，係咁搵新聞，都搵唔到呢件事。<br />\n‬我哋一直都好想知道，嗰晚究竟發生咩事‭。<br />\n　<br />\n‬有諗過可能‭係有人玩氣槍，或者係拍戲。<br />\n但‬玩氣槍冇理由會講呢啲說話‭，<br />\n拍戲又冇理由成晚都咁靜。」<br />\n　<br />\n「咁奇怪？可能真係氣槍啦～」<br />\n　<br />\n　<br />\n接著他拉完筋，過去做引體上升，<br />\n他看起來十分熟練，於是我請教他怎樣做，<br />\n他耐心地教指導我應該怎樣做，又示範給我看。<br />\n這位陌生人，突然成為了我的免費健身教練。<br />\n　<br />\n我問他最初為什麼會開始練引體上升，<br />\n他說因為要練力拿中「中鑊」（中式鐵鑊）。<br />\n原來西餐也要用中鑊，通常用來煮汁或多人餐，<br />\n　<br />\n然後我又請教他怎樣煮牛扒才好吃，<br />\n這位陌生人，又突然成為了我的免費廚藝導師。<br />\n　<br />\n「西冷最易整得好食，每塊扒啲膏分佈都唔同，<br />\n因為佢唔係成隻牛送嚟，改好咗一份份先送嚟。」<br />\n「等陣先，『改』係咩意思？」<br />\n他突然用「改」來形容牛排，小弟聞所未聞，<br />\n我心想，是「基因改造」還是「合成肉」？<br />\n　<br />\n「即係切呀～係我哋啲⋯⋯術語。」<br />\n「哦～我真係未聽過～」<br />\n「你知唔知咩係『碼』？」<br />\n「唔知。」<br />\n「啫係啲材料，例如話『切啲碼畀我吖！』」<br />\n「點寫呀？」<br />\n「我都唔知點寫，剩係知係咁樣叫。」<br />\n　<br />\n以下是他教我的煎牛扒方法：<br />\n「一定要用坑Pan，全程最大火，辣咗個邊先，<br />\n肥膏辣耐啲先夠香，最好5成熟，只係翻一次，<br />\n兩分鐘唔洗就煮完一塊，咁先夠鑊氣。」<br />\n　<br />\n「其實咩係鑊氣？」<br />\n「鑊氣，即係夠熱～<br />\n要喺最短嘅時間，將最多嘅熱力傳落食物度。<br />\n所以啲中鑊咪好大個、鐵造嘅？好撚熱㗎～」<br />\n到了這時，我才第一次聽到他講粗，<br />\n好像不太符合他職業的「講粗口頻率」。<br />\n　"},{"pid":"b4029f8f730e2acf7e7e46233dc4bb691d47a69e","tid":310046,"uid":37653,"like":0,"dislike":0,"score":0,"citedBy":0,"replyTime":"2017-07-15T12:58:11.000Z","msg":"「你平時講唔講粗口？」<br />\n「平時講～喺廚房狂講～<br />\n但係對住陌生人，就唔講啦～」<br />\n「講啦～有乜所謂啫？ <br />\n其實我覺得粗口就好似味精一樣，<br />\n用嚟增強語氣，唔係用嚟鬧人有乜所謂？<br />\n做廚房嘅係咪個個都講粗口？」<br />\n「係，個個都講好撚多粗口～」<br />\n　<br />\n　<br />\n「你細個就想做廚師？」<br />\n「冇諗過。」<br />\n「咁你讀書嗰陣有冇諗過想做乜？」<br />\n「冇～嗰陣考完會考，讀唔成書，<br />\n有人介紹我去做，自己本身都有煮嘢食，<br />\n咪去試下，諗住去學下嘢，<br />\n十幾歲就入行，覺得幾好玩，一做就做咗咁耐。」<br />\n　<br />\n「咁你鍾唔鍾意做呢份工？」 <br />\n「初初做就好想學煮多啲唔同嘅嘢，<br />\n而家做到厭咗，又乜都學晒，就想轉行。」<br />\n「有冇諗過轉咩行？」<br />\n「有諗過做警察。」<br />\n　<br />\n「點解想做警察？」<br />\n「搵多啲錢吖麻～」<br />\n「你本身有冇接觸過警察？」<br />\n「冇呀，冇俾人查過～」<br />\n　<br />\n「但最近警察嘅形象唔係幾好，你怕唔怕？」<br />\n「唔怕，好似你講啲廚師咁，有衰有好嘅啫～」<br />\n「咁又係，行行都有好人同壞人。」<br />\n　<br />\n我問：「咁雨傘運動嗰陣，你點睇？」<br />\n「我唔理呢啲嘢㗎～<br />\n我有睇到新聞，話打人嗰啲吖麻～」<br />\n「你有睇七警嗰條片？」<br />\n「有睇，其實嗰七個警察呢，<br />\n我覺得佢哋係啱㗎喎～」<br />\n我呆了。<br />\n　<br />\n「點解咁講呢？」<br />\n「做得呢行就預咗㗎啦，個個警察都有打人㗎啦！佢哋咁啱俾人影到，係佢哋唔好彩啫～」<br />\n我目定口呆地望著他。<br />\n　<br />\n看來他沒有察覺到我的反應，繼續說：<br />\n「因為我都諗住做警察，<br />\n所以我都有諗過，如果係我會點做。<br />\n我覺得做呢得行，就預咗要做呢啲嘢，<br />\n如果你接受唔到，就唔好做呢行。」<br />\n　<br />\n「即係如果係你，你都會打人？」<br />\n「做警察係要揼下啲人㗎啦～<br />\n唔過份嘅我咪會做囉，咁冇理由去殺人掛～」<br />\n　<br />\n「但嗰個人可能係無辜，未判㗎喎～」<br />\n「判咗啦～」「畀人打嗰陣未判吖麻～」<br />\n「個個都話自己無辜㗎～揼多兩嘢佢就認㗎啦～」<br />\n我笑笑口說：「咁即係你同意古代嘅嚴刑逼供？<br />\n你覺得滿清十酷刑嗰啲係冇問題？」<br />\n他認真地說：「其實我覺得係需要～」<br />\n　<br />\n傾陌樂偈聽到的內容，總會令人意想不到。<br />\n一位年紀跟我相若的年青人，<br />\n竟然說出以上這番說話，實在令我大開眼界！<br />\n　<br />\n我們上Facebook，總是在「圍爐」，<br />\n通常只會看到跟自己差不多的想法，<br />\n因為我們有自己的圈子，<br />\n不同立場的朋友甚至早已Unfriend。<br />\n但當你走到現實世界，跟不同的人傾偈 ，<br />\n才會發現，有很多不同人，有著不同的想法。<br />\n　<br />\n平日，假如我在網上看到這些留言，<br />\n可能會直指對方不是，或用言語諷刺對方。<br />\n很多時候，網上罵戰都只是「為啖氣」，<br />\n其實大家都知道，責罵，永遠不能說服別人。<br />\n　<br />\n我心平氣和地說：<br />\n「嗰幾個警察係唔好彩，但佢哋做呢件事係唔啱。<br />\n好似你話有啲廚師，跌咗啲嘢食落地又執番上碟，<br />\n你會唔會咁做？」<br />\n他堅定地搖頭說：「我唔會。」<br />\n「但係呢行有好多人都係咁做喎～<br />\n如果有個廚師俾人影到，咁佢梗係唔好彩啦～<br />\n但係你覺得佢做呢件事啱唔啱？」<br />\n「唔啱。」<br />\n　<br />\n「你諗下，如果係你無啦啦畀人拉咗去打，<br />\n你又係真係乜都冇做過，你有咩感受？<br />\n又未上庭，未審未判，俾人打錯咗咪好慘？<br />\n同埋佢哋係警察都犯法，就更加唔啱啦係咪？」<br />\n他低聲地說：「係。」<br />\n　<br />\n我說：「佢哋係唔好彩，但係罪有應得。<br />\n同埋影完出嚟都係好事，其他警察就唔敢咁做。」<br />\n「咁又係，如果有廚師俾人影佢執返嘢食，<br />\n一定冇得撈，其他廚師見到都會小心啲。」<br />\n　<br />\n「你頭先話嗰七個警察係啱，嚇親我。」<br />\n他打圓場地說：「唔係⋯⋯我都唔理呢啲嘢嘅～<br />\n你講開我咪講下囉～」<br />\n　<br />\n不知不覺，已經傾了一個半小時。<br />\n我沒有帶錶和電話，問他時間後，嚇了一大跳。<br />\n我還有一段路要跑回家，於是馬上跟他告別了。<br />\n　<br />\n他問我可不可以交換電話，當做個朋友，<br />\n得閒約出來一起跑步。<br />\n我說，不了，下次撞到再傾。<br />\n　<br />\n最後，我跟他說：<br />\n「祝你早日搵到女朋友，同埋搵到你鍾意做嘅工。<br />\n不過，你都係千祈唔好做警察喇～」<br />\n「好啦～Bye Bye～」<br />\n　<br />\n我們不知道對方名字，沒有交換電話，就此告別。<br />\n我們都是陌路人，就這樣傾了一場陌樂偈。"}]}