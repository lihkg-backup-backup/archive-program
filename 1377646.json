{"tid":1377646,"cid":12,"subCid":0,"title":"【史詩】【同人】《周公Online》","createTime":"2019-07-28T14:17:00.000Z","updateTime":"2019-07-29T13:36:43.000Z","uid":51625,"like":2,"dislike":0,"uniUserReply":1,"replies":[{"pid":"83e76f4a15f7a653aebb22b9b7d05ec74cba108d","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-28T14:17:00.000Z","msg":"<strong><span style=\"font-size: x-large;\"><span style=\"color: gold;\">歡迎各位玩家來到周公online－這一個曠古絕今的夢幻戰場。</span></span></strong><br />\n每個人的心中都有一個願望，但現實之中沒有機會實現？如今就有一個機會－加入周公Online！用你的努力去實現你的心中願望吧！ 不論你是什麼年代、背景都可以參加！只要你願意！  <br />\n<br />\n以下為報名表格：<br />\n<br />\n姓名： <br />\n<br />\n性別： <br />\n<br />\n年齡： <br />\n<br />\n時代：<br />\n<br />\n種族：（除神族者） <br />\n<br />\n性格： <br />\n<br />\n能力：（如為神級人物請自重） <br />\n<br />\n背景： <br />\n<br />\n願望： <br />\n<br />\n陣營：（紅軍／黑軍 ） <br />\n<br />\n<br />\n<strong><span style=\"font-size: x-large;\"><span style=\"color: red;\">以下是遊戲玩法和規則，請各位玩家注意：</span></span></strong><br />\n1.遊戲將會分成紅、黑兩大陣營對抗，紅、黑兩軍各有一位主帥／將軍。 <br />\n<br />\n2.雙方的主帥／將軍都可以命令自己的部下，並帶領自己的部下迎向勝利。而雙方的玩家都要服從己方的主帥／將軍。 <br />\n<br />\n3.雙方玩家只要互相擊殺對方的主帥／將軍（即將軍無棋）就視為勝利。 <br />\n<br />\n4.雙方玩家一定要保護己方的主帥／將軍，若己方的主帥／將軍被對方玩家擊殺則為戰敗。 <br />\n<br />\n5.在本遊戲中，各種傷害都可以經由食物來治療。治療的程度視乎食物的等級而定。而精神力／體力則可以由飲品補充，補充程度亦要視乎飲品的等級而定。 <br />\n<br />\n6.本遊戲設有TK（隊友傷害）模式。<br />\n<br />\n<br />\n遊戲正式開始！祝各位帶著自己的願望而來的玩家們武運昌隆！"},{"pid":"e1302fa7b1b8df78028c5dd7f8f27cd09fb9d0db","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-28T14:43:24.000Z","msg":"Ch.1<br />\n<br />\n<br />\n　瑞克感覺到迎面而來的風是清涼的，陽光是溫暖的。<br />\n<br />\n　「原來係真㗎....」<br />\n<br />\n　剛清醒過來的瑞克爬起身來，環顧四周，發現自己正身處在一間房內，房內有。<br />\n<br />\n　「黑、黑軍....！？」瑞克即刻將手放在右腰腰間的槍套上。<br />\n<br />\n　「Hey sir calm down！We are not black army！we are Hong Kong people！」瑞克發現一名高瘦的男子早已站在轉向身後。<br />\n<br />\n　「Please，wear the mask！」瑞克從男子的手上收下口罩後便按照男子的吩咐去做。<br />\n<br />\n 「香、香港人？咁呢度係－」<br />\n<br />\n 「呢度咪係灣仔嘅『煲底』囉－咦？你識講廣東話㗎？」<br />\n<br />\n　「『煲底』？廣東話？」瑞克一臉懵然。<br />\n<br />\n　「『煲底』姐係立法會大樓外嘅示威區囉，廣東話咪就你宜家講緊語言囉！」<br />\n<br />\n　「吓....？」<br />\n<br />\n　「嗱，總之你宜家同我一齊組隊啦，一齊行有個照應啊。」<br />\n<br />\n　「點解嘅？你哋喺度做緊啲咩啊？」<br />\n<br />\n　「我哋宜家反對『逃犯條例』啊嘛！喂！你好似咩都唔知咁嘅？」<br />\n<br />\n　「我叫瑞克.格箂姆斯，係一個美國人，我參加咗一個叫做《周公Online》嘅遊戲之後，一教訓醒就嚟到呢度喇。仲有啊，系統分派咗我做紅軍嘅主帥，請問你哋係咩人啊？」<br />\n<br />\n　 那男子用雙眼上下打量瑞克後，說：「咁跟我嚟啦，我知你應該去邊喇。」<br />\n<br />\n　瑞克便跟著那男子，在路上他看見有很多人都帶著黃色的工作帽、帶著眼罩和口罩、手裡還拿著簡陋的自製盾，他們霸佔整條大馬路、附近的天橋以及行人路，似乎在準備進行某些行動－憑著從警多年的經驗，他意識到自己已經身處在一個示威現場。<br />\n <br />\n　男子把瑞克帶到去一個坐滿人的帳篷前，說：「呢度需要社工幫手！」<br />\n<br />\n　有一名胸前掛著證件的妙齡少女走出帳篷迎接二人，男子在她耳邊輕輕說了幾句後，少女就走到瑞克面前說：「你好啊先生，我叫做Kitty啊，我哋係註冊社工，我係嚟幫你㗎。」<br />\n<br />\n　「我想問吓妳有無見到紅軍嘅人啊？」<br />\n<br />\n　「紅軍？咩嚟㗎？可唔可以講俾我聽啊？」<br />\n<br />\n　「話說我參加咗一個叫做－」突如其來的起哄聲中止了對話，本來坐在地上休息的人們紛紛站起來跑往同一個方往－立法會大樓外的夏愨道馬路。<br />\n<br />\n　「班狗出咗黑旗喇！！！大家快啲帶眼罩啊！！！」一名男子手提著一大袋的眼罩到處派給沒有眼罩的人。<br />\n<br />\n　「狗？」<br />\n<br />\n　「即係警察。」Kitty答道。<br />\n<br />\n　「Sir，take it！」<br />\n<br />\n　收下眼罩的瑞克第一時間就把它交給Kitty。<br />\n<br />\n　「你呢？你自己都要㗎！」<br />\n<br />\n　「催淚彈姐，我有辦法應付！」<br />\n<br />\n　接著瑞克走向帳篷對著裡面的人說：「大家冷靜啲！我以前係美國金郡嘅代理警長！防暴招數我知得一清二楚！大家跟住我所講嘅嘢去做！」<br />\n<br />\n　「你係警察？」<br />\n<br />\n　「美國嘅，所以大家可以放心。首先，用少少水整濕自己個口罩、眼罩邊，啲煙就唔會攻入眼同喉嚨！唔好慌、唔好亂、唔好聽其他人亂講！怕嘅、體弱嘅、無裝備嘅就一定要走先！唔好俾自己拖累到隊友！如果大家怕俾一啲上晒頭嘅隊友鬧嘅話就靜靜雞叫啲人走或者自己走先！」<br />\n<br />\n　所有註冊社工馬上照瑞克的說法去做，開始四出勸一些殘疾以及沒有任何裝備的示威者盡快撤離現場。<br />\n<br />\n　「咁你呢？」Kitty問道。<br />\n<br />\n　「我要搵番自己嘅部下！」說罷，便離開Kitty。<br />\n<br />\n　「喂！你自己一個好危險㗎！喂－」<br />\n<br />\n　此時，Kitty似乎發現了瑞克掛在腰間的槍，她的臉色蒼白起來並且追著瑞克。<br />\n<br />\n　「唔好亂嚟啊！你會連累到大家㗎！」<br />\n<br />\n　「妳放心啦！我嘅敵人係黑軍！唔係香港警察！」<br />\n<br />\n　「你俾佢哋發現到你枝槍嘅話會好危險㗎！你－」<br />\n<br />\n　突然，現場響起連番隆隆巨響，大家望向聲音的源頭－警方原來已經在龍匯道展開攻勢，並在同一時間向龍匯道的示威人群發射數枚催淚彈！被攻其無備的示威者們頓時窒息起來，淚水亦如雨傾瀉。<br />\n <br />\n　瑞克見狀，便馬上回頭對Kitty說：「唔好理我！顧掂自己先！」<br />\n<br />\n　「但係－」<br />\n<br />\n　「Hello小姐！我係佢個friend，將佢交俾我啦！」<br />\n<br />\n　突然有一名身穿泥黃色厚背心、紅灰間條T-shirt、深藍色牛仔褲的男子一手搭著瑞克的肩膀並將他帶走。<br />\n<br />\n　「你想點....？」<br />\n<br />\n　男子從自己的褲袋拿出一塊紅色的玉牌：「你好主帥大人，我叫常為義，係你嘅部下。」<br />\n<br />\n待續"},{"pid":"577582441284230579ec74efe891ca66835ff3b7","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-28T15:10:25.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"d2c8beb8c2b32ff14a8b169d50ac6b696ff53d52","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-28T15:42:56.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"2e9d26d0f50024008d985d3d473ffc066034e81e","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-28T16:15:07.000Z","msg":"sor<img src=\"/assets/faces/normal/sosad.gif\" class=\"hkgmoji\" /> post錯版本"},{"pid":"4e8185756f964d93ef5f31f9c9f55c31cc8e3ac5","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-29T13:09:15.000Z","msg":"<img src=\"/assets/faces/normal/sosad.gif\" class=\"hkgmoji\" />"},{"pid":"9d895896b7cd315eb05655140c6d4662e576a0f2","tid":1377646,"uid":51625,"like":0,"dislike":0,"score":0,"citedBy":0,"replyTime":"2019-07-29T13:36:43.000Z","msg":"新post：<a href=\"https://lihkg.com/thread/1382555/page/1\" target=\"_blank\">https://lihkg.com/thread/1382555/page/1</a>"}]}