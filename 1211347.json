{"tid":1211347,"cid":5,"subCid":0,"title":"「有冇人係會上前線㗎！？」（長文慎入）","createTime":"2019-06-12T15:32:34.000Z","updateTime":"2019-06-12T19:40:58.000Z","uid":167011,"like":55,"dislike":0,"uniUserReply":8,"replies":[{"pid":"74afa173153e874fec5a8bf73797c9834210f50d","tid":1211347,"uid":167011,"like":0,"dislike":0,"score":0,"citedBy":0,"replyTime":"2019-06-12T15:32:34.000Z","msg":"今日係我第一次參與呢種集會示威，朝早9點，去到夏愨道，同兩個朋友會合，其中一位介紹佢自己既朋友俾我識既時候，同我講：「呢條友係勇武派黎，岩岩先上咗前線幫手圍鐵馬。」聽到個下，真係由心敬佩，要企係前線，將人生辛苦努力既一切賭博係面前可能已經放棄人道既警察，我自問實在做唔出。<br />\n<br />\n中午得知三點衝擊既時候，同行友人（非前線）說笑道叫我食多啲嘢，咁陣間先有力幫手衝。我話：「我冇個啲人咁勇敢。」<br />\n<br />\n三點到達，人群情緒開始激動，「撤回」兩字與拍掌聲不斷交替，起碼持續左十五分鐘。而我自己就離開左隊伍，隻身沿住添美道走向龍和道。去到中段，物資站既師兄向人群大聲詢問：「有冇人係會上前線㗎！？」喺我嘗試扮聽唔到，再若無其事地繼續行既時候，我前面戴住頭盔既勇士已經自己前去領取物資。<br />\n<br />\n不知不覺間，我已經到左立法會門口，亦開始幫手佈置鐵馬。<br />\n<br />\n不知不覺間，添美道中間既勇士已經開始衝擊，而係添美道與龍和道交界既我地，將鐵馬一個一個搬入立法會個area，一列排開既警察都開始後退到立法會正門。<br />\n<br />\n不知不覺間，我戴上左頭盔，眼罩，手套，亦換咗件朝早出門時，唔知點解帶咗出黎既長袖衫。<br />\n<br />\n警察開始發射催淚彈，我同身邊既勇士立即後退戰場，喺途中，冇人推，冇人撞，喺呼吸困難、手忙腳亂既環境下，冇一個人，係冇一個人為左自己而造成混亂。出返龍和道時，見到兩個女仔對眼、成塊面都紅哂，而左邊個女仔第一句係：「冇事，幫咗佢先。」過左一分鐘，發現原來佢地既媽媽都喺度，傷勢差不多。同一個家庭，有相同既價值觀，即使為同一個目標而受到傷害，亦繼續為同一個目標而前進，夫復何求？<br />\n<br />\n警察既第一波攻勢後，戰況轉至龍和道往灣仔既出口，一個個鐵馬由添美道開始送到，喺我地擺鐵馬陣既時候，身邊既勇士，面對住數十個距隔2、30米準備進擊既警察，同我地講：「呢度有我地就得，你地唔洗咁前。」係我往後跑既時候，橡膠子彈既聲音喺我身後爆響，一，二，三，隨之而來既係數不清既催淚彈。後來得知有勇士無辜被爆頭時，我知道個個人其實隨時可以係我，或者係我身邊捨身為港既人，我知道佢受到既傷害，值得我地以十倍回報既憤怒。<br />\n<br />\n走返入添美道時，我開始怯，開始不知所措，喺被警察兩邊包夾，四周煙霧瀰漫，呼吸逐漸困難既情況下，我選擇咗放棄，我一個人跑左返夏愨道，之後一直徘徊，掙扎於回守、停留、回家之間。<br />\n<br />\n我選擇咗停留，選擇咗支援既角色。<br />\n<br />\n未上過前線既人唔知道，面對未知，面對絕望，面對死亡，所需要既勇氣。因為佢地既努力，我地成功佔據咗金鐘，因為佢地，我地引起咗回響，因為佢地，我地引以為傲既香港依然有望。<br />\n<br />\n經過今日，我決定去進修自己急救、醫療既知識，因為我知道我唔係勇士，我係一個懦弱既人，但當見到人地遇到困境既時候，我係最勇敢既自己。"},{"pid":"823b5b6ba5b04ad3f13c95f70ca9347a92d561a0","tid":1211347,"uid":37220,"like":0,"dislike":0,"score":0,"citedBy":0,"replyTime":"2019-06-12T15:38:19.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"4ef739554763f7082e4f0b3411fbe10e7607ca7c","tid":1211347,"uid":245767,"like":0,"dislike":0,"score":0,"citedBy":0,"replyTime":"2019-06-12T15:40:13.000Z","msg":"加油<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"4fbc81497eae4222b0ee50ad73c7d11723256b43","tid":1211347,"uid":167011,"like":0,"dislike":0,"score":0,"citedBy":0,"replyTime":"2019-06-12T15:42:02.000Z","msg":"<img src=\"/assets/faces/fs/hoho.gif\" class=\"hkgmoji\" />"},{"pid":"cddae6e4b9fa22e3e6fe352757545c130e3c0951","tid":1211347,"uid":24284,"like":6,"dislike":0,"score":6,"citedBy":0,"replyTime":"2019-06-12T15:43:48.000Z","msg":"都係個句，你發夢夢見咋嘛？<br />\n個個都係咁"},{"pid":"ea3f166bd7ebea932c12e0e520b21efebb659bcf","tid":1211347,"uid":50801,"like":0,"dislike":0,"score":0,"citedBy":0,"replyTime":"2019-06-12T15:43:53.000Z","msg":"多謝你<img src=\"/assets/faces/fs/hoho.gif\" class=\"hkgmoji\" />"},{"pid":"8e11f738a78047f4dc4b09f3333533a84f32df8d","tid":1211347,"uid":155224,"like":4,"dislike":0,"score":4,"citedBy":0,"replyTime":"2019-06-12T19:29:43.000Z","msg":"哇, 痴線, 樓豬寫文唔錯, 最後一句勁有feel, 睇到我想即刻轉行做醫護<img src=\"/assets/faces/lomoji/33.png\" class=\"hkgmoji\" />"},{"pid":"ba45463195c2b203550761903494d0824556b997","tid":1211347,"uid":105693,"like":0,"dislike":0,"score":0,"citedBy":0,"replyTime":"2019-06-12T19:33:54.000Z","msg":"Btw巴打應該係發夢"},{"pid":"8bbf27e46985b714d6b27affce2f4d77e7cac863","tid":1211347,"uid":50663,"like":0,"dislike":0,"score":0,"citedBy":0,"replyTime":"2019-06-12T19:40:58.000Z","msg":"寫故入講故台啦<br />\n開口夢又唔利申<img src=\"/assets/faces/normal/donno.gif\" class=\"hkgmoji\" />"}]}