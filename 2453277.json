{"tid":2453277,"cid":18,"subCid":0,"title":"【拯救廣東話任務】打幾分鐘字，就有機會攞到 50 蚊 coupon！","createTime":"2021-03-19T10:58:41.000Z","updateTime":"2021-03-20T07:39:55.000Z","uid":138409,"like":8,"dislike":0,"uniUserReply":6,"replies":[{"pid":"cde92a32600dcafa7905b88b0f39b41b96bf9bbc","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T10:58:41.000Z","msg":"<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><br />\n<br />\n轉載<a href=\"https://www.facebook.com/cantonese.tasks/posts/113740437452807\" data-sr-url=\"https://r.lihkg.com/link?u=https%3A%2F%2Fwww.facebook.com%2Fcantonese.tasks%2Fposts%2F113740437452807&d=gmuJ%2FMz5RLkHlhSkJihz%2BZmLjsYRFZgpJr%2B2v3iO%2BBA%3D&h=a9a74b9e\" data-auto-link target=\"_blank\">https://www.facebook.com/cantonese.tasks/posts/113740437452807</a><br />\n我哋喺度收集緊廣東話嘅語言材料，想揾大家跟住指定要求去續寫對話。7 分鐘左右就寫到一段，貢獻到粵語嘅基礎建設，寫得好仲有機會攞到 50 蚊現金券！<br />\n<br />\n［玩法］<br />\n① 喺我哋貼出嚟嘅句子入面，揀一句做對話嘅開場白。<br />\n② 續寫香港語境嘅對話。每段對話總共要有 10 句，即係 5 個來回，你只需要加多 9 句落去。<br />\n③ 寫好之後，將全段對話放喺【上面個facebook post】留言。<br />\n④ 公開 share 我哋呢個 post。<br />\n⑤ 得閒返嚟睇下有冇新嘅開場白，投稿次數不限。<br />\n我哋會定期 update 可選嘅開場白。當日提供嘅開場白入面，畀人揀咗嘅都可以再寫，不過都鼓勵大家續寫啲未有人認頭嘅，豐富我哋嘅語料。大家完成之後，我哋會揀出每一期寫得最好嘅 20% 參加者，送出 50 蚊現金券。<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n【19/3 &ndash; 20/3 可以揀選嘅開場白】<br />\n[5] 啲有錢佬結婚關你鬼事咩，又唔會請你飲。<br />\n[10] 你話啲細路女追星嘥錢，噉你打機夠課金咯。有冇人出聲？<br />\n[31] 越簡單嘅菜式，係越難整。最簡單嘅，煎一隻蛋就可以考驗到廚師嘅工藝。<br />\n[34] 祈求天父聽日掛八號波。<br />\n[35] 麥當勞係咪畀狗食嘅唔係重點，重點係有幾多人願意做狗，幾多人不得不做狗。<br />\n[36] 你見過時過節吉野家都排晒長龍就知道收得皮啦，挑。<br />\n[39] 我有錢我都晚晚出去玩啦，通K，劈酒，船P，有咩唔得？<br />\n[48] 聽日同姑丈拜年，好心你叫你個仔叫人啦，基本禮貌都唔識。<br />\n[49] 打LOL講嘅係心態，而唔係技術。大個啲你就明。<br />\n[55] 原來返工真係辛苦過讀書。<br />\n[58] 而家裸辭係咪不智？<br />\n[77] 越嚟越覺得公司個文化好嘔心。<br />\n[81] 覺唔覺得NDS好玩過Switch？<br />\n[82] 相信Left 4 Dead係好多人嘅童年合作遊戲。<br />\n[87] 你覺得觀塘叫逼？你夜晚6點去中環地鐵站行個圈囉。<br />\n[93] 有冇睇嗰個P牌仔撞法拉利。都唔知要賠幾多條命先夠畀。<br />\n[103] 今年收咗幾錢利是呀？<br />\n[111] 聽日方唔方便返嚟學校幫我哋投票？<br />\n[220] 今日係咪嚟唔到開會呀？<br />\n[228] 冷氣機滴水，想問問價錢同時間。<br />\n[229] 我喺你Facebook見到呢個人，想問下你真人係咪識佢？<br />\n[244] 錄音稿仲有冇其他問題？<br />\n[252] 你揾工揾成點？<br />\n[294] 七仔甜筒特價，今日last day，你掃幾支上嚟吖。<br />\n[295] 部冷氣好嘈啊，揾人整整佢。<br />\n<br />\n&mdash;&mdash;&mdash;&mdash;&mdash;&mdash;&mdash; CanCLID 續寫對話指引 &mdash;&mdash;&mdash;&mdash;&mdash;&mdash;&mdash;<br />\n對話內容同用字要夠生活化。每句字數不限，可以有簡短嘅回應，亦鼓勵用多啲豐富但唔生僻嘅詞彙。例如喺日常對話入面，我哋會用「唔通呢」、「得喇」呢類短句去回應人，但唔會來來回回十句都係雙方不斷講「我鍾意啊」、「吹咩」、「孭你唔起」咁空洞。<br />\n［內容方面嘅注意事項］<br />\n&bull; 續寫對話係創作嚟，冇對與錯，前提係貼近現實。可以想像下親友之間嘅對話，或者回憶返啲平日喺街聽到嘅對話。<br />\n&bull; 無論咩語言，日常對話少不免夾雜粗口、潮語同外語，香港語境嘅粵語對白當然唔例外。續寫嘅對話可以加入呢啲詞彙，但唔需要刻意大量加插去令段對話更具「香港特色」。所謂香港文化 / 特色其實就係我哋嘅日常，貼近生活即可。<br />\n&bull; 我哋提供嘅開首句子有分唔同主題，但係續寫嘅對話唔需要 100% 緊扣嗰個主題。例如畀你嘅第一句係「我阿姐今日又發神經」，續寫落去可以係環繞呢位上司、呢份工，亦可以喺中間轉移咗去其他話題。轉移話題可以由「阿姐發神經 &rarr; 燥底中女 &rarr; 更年期 &rarr; 女人保養 &rarr; 養生花茶 &rarr; 新開 cafe」噉嘅方向自然地改變，亦可以由其中一方用言語（例如：「唔好講佢喇，畀啲嘢你睇。得唔得意呀？」）直接過渡。<br />\n［格式 / 選字方面嘅注意事項］<br />\n&bull; 標點符號用全形，拉丁字母同阿拉伯數目字用半形。<br />\n&bull; 區分「噉 gam2 / 咁 gam3」、「喺 hai2 / 係 hai6」。<br />\n&bull; 盡量區分埋「地 / 哋」、「既 / 嘅」、「野 / 嘢」、「黎 / 嚟」、「訓 / 瞓」etc。<br />\n&bull; 有啲粵語詞可能有幾個常見寫法，例如「畀 / 俾」、「噚晚 / 尋晚 / 琴晚」、「黐線 / 痴線」、「屌 / 𨳒」。唔需要特別考究所謂本字，揀常見常用嘅就得。可以參考《粵典》收錄嘅寫法。<br />\n<br />\n［例子］（全篇連開首句共 249 字，用咗 8'12&quot; 續寫）<br />\n❶ 有人話master係用嚟逃避工作，我想講，關你撚事。<br />\n❷ 逃避雖然可恥但係有用喎。<br />\n❸ 我係覺得，我想讀書多過打工，噉我咪讀囉。之後我出嚟做嘢還到啲loan咪得。<br />\n❹ 噉講真，你屋企唔等你養，想讀到幾時先出嚟做嘢真係唔使同人交代。<br />\n❺ 唔通我讀master冇壓力嘅。間U啲人真係好鬼勁，嗰排我讀到日日喺宿喊。<br />\n❻ 其實你係咪讀到有depression&hellip;<br />\n❼ 我都懷疑係。<br />\n❽ 好慘&hellip;<br />\n❾ 我以前以為呢個世界得兩種人。一種係好聰明好天才但唔係點讀書，另一種係資質平庸但係好勤力。點知原來呢個世界有啲人係又天才又超級勤力&hellip;我追得好辛苦。<br />\n❿ 其實你本身考到入去LSE ，都已經係好犀利。不過入面啲人實在太top&hellip;"},{"pid":"98f29597f6e413b1ad8d1c1c73462d7f63408e9b","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T10:59:37.000Z","msg":"push"},{"pid":"5e7e067c57833aabefa617622d23844644d71abc","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T11:00:28.000Z","msg":"push"},{"pid":"811de6f478550f793fd6c482b2be7319ae000491","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T11:02:28.000Z","msg":"push"},{"pid":"110c01cf874ca86c2e4e3cc51e19cb02cb83340d","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T11:05:48.000Z","msg":"push"},{"pid":"a21d7492bf37241a87264a3b7f307af73ce54d76","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T11:13:54.000Z","msg":"push"},{"pid":"1ace57d8b70fd7cb5935dbf841283ecc63ebdaa9","tid":2453277,"uid":262093,"like":0,"dislike":0,"score":0,"citedBy":0,"replyTime":"2021-03-19T11:19:40.000Z","msg":"push"},{"pid":"d14a044860023f071cfdf57abb70266a28374e0b","tid":2453277,"uid":262093,"like":0,"dislike":0,"score":0,"citedBy":0,"replyTime":"2021-03-19T11:36:38.000Z","msg":"樓主似乎一呼百應喎"},{"pid":"33aa209bfb11fd0484c7bff01dc0b7f978d0f35e","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T11:50:35.000Z","msg":"push"},{"pid":"efb887846762a4a5f3868dc0e6d1e55b977bb2ec","tid":2453277,"uid":22675,"like":0,"dislike":0,"score":0,"citedBy":0,"replyTime":"2021-03-19T11:56:10.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"fdfc9de180f982d8d7c97c6f9b4bb5626a4b4bda","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T11:59:39.000Z","msg":"push"},{"pid":"9e1877a033eeb61bf4905fee14540a5c1d72794c","tid":2453277,"uid":334285,"like":0,"dislike":0,"score":0,"citedBy":0,"replyTime":"2021-03-19T12:04:58.000Z","msg":"push<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"7c63bd1c2602712ba3b8a3c95a8e65f4c4844344","tid":2453277,"uid":310817,"like":0,"dislike":0,"score":0,"citedBy":0,"replyTime":"2021-03-19T12:08:57.000Z","msg":"<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"f3e1df1aece004e4d0b51b1017b4a6ee89234fe8","tid":2453277,"uid":138409,"like":0,"dislike":0,"score":0,"citedBy":0,"replyTime":"2021-03-19T12:43:56.000Z","msg":"push"},{"pid":"cd12ea58cece1cd2a59341983965367c27afc6ed","tid":2453277,"uid":297436,"like":0,"dislike":0,"score":0,"citedBy":0,"replyTime":"2021-03-20T07:39:55.000Z","msg":"推下<img src=\"/assets/faces/mouse/pray.gif\" class=\"hkgmoji\" />"}]}