{"tid":396429,"cid":15,"subCid":0,"title":"創業板轉主板，隨時炒燶","createTime":"2017-09-11T15:52:45.000Z","updateTime":"2017-09-11T15:52:45.000Z","uid":80270,"like":0,"dislike":0,"uniUserReply":0,"replies":[{"pid":"349faf61b6b449f473feee00b7fb38dbe8de6079","tid":396429,"uid":80270,"like":0,"dislike":0,"score":0,"citedBy":0,"replyTime":"2017-09-11T15:52:45.000Z","msg":"【轉主板炒作陷阱】<br />\n<br />\n「投資炒秘笈」嘅Telegram群組今日正式運作，總算一切順利，見到大大小小嘅投資疑問，小編雖然唔能夠一一解答，但總算有各路高手交流相助。不過，喺群組中，小編見到有d投資陷阱係值得拎出嚟一齊研究一吓，以防大家掉進投資陷阱。<br />\n<br />\n喺上星期五有一隻創業板股份正利控股（8318）宣布成功申請轉往主板。毫無疑問，呢個點都係一個好消息，但係炒賣嘅同時，要先留意自己嘅位置。<br />\n<br />\n首先，大家要知道一隻創業板轉主板會有最少兩次公告，第一次會出一則「建議由創業板轉往主板」，即係只係一則申請通知，結果可以係批或者唔批。第二則，就真真正正係公布個結果喇。所以大家炒之前要睇下究竟係咩位置，同隻股有無比人預先炒高。<br />\n<br />\n就以正利做例子，佢5月16日收市公布一則「建議轉板」嘅通告，但奇怪在佢股價由4月28日嘅$0.445起步先行炒至5月10日嘅$0.71。到公布翌日，大家應該都估到係先升，之後升幅由20%迅速收窄，收市只升4%，更慘嘅係，隻股之後一直插到$0.37先止步。<br />\n<br />\n到上星期五收市，佢終於公佈一則「成功獲批」嘅通告，但睇返走勢，竟然又係同第一次公佈時如出一轍，股價由8月28日嘅$0.41起步，炒到最高9月5日嘅$0.56。今日結果大家應該估到，又係先升後迅速收窄，最後收市無升跌。究竟佢之後嘅股價會係點，小編真係唔識估喇。<br />\n<br />\n一D咁走勢嘅股，大家真係要提高警覺呀👑<br />\n<br />\n===============================<br />\n專頁<br />\n<br />\n<a href=\"https://www.facebook.com/investeasywin\" data-sr-url=\"https://r.lihkg.com/link?u=https%3A%2F%2Fwww.facebook.com%2Finvesteasywin&d=vUg23RdbbGWRY1NFBUUeLpzN29kXmk9bB7xBuKM86BA%3D&h=ef2976fd\" target=\"_blank\">https://www.facebook.com/investeasywin</a>"}]}