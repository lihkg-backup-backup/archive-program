{"tid":238166,"cid":12,"subCid":0,"title":"『不如揀另一條路，好無？』(新手短故)","createTime":"2017-05-11T00:28:23.000Z","updateTime":"2017-05-12T11:02:33.000Z","uid":60800,"like":1,"dislike":0,"uniUserReply":0,"replies":[{"pid":"d1a11df93747c1a718f7e70090e315f02a4ebc9c","tid":238166,"uid":60800,"like":0,"dislike":0,"score":0,"citedBy":0,"replyTime":"2017-05-11T00:28:23.000Z","msg":"『如果有得揀，不如揀另一條路，好無？』新手故<br />\n<br />\n「破軍坐命 為兵必破」<br />\n<br />\n依一句，係出至殺破狼甄子丹嘅一句說話，亦都係有機會纏繞我一生嘅說話。明明只不過係架車到等人，都可以諗野諗到滿天神佛，睇黎依句說話嘅威力真係唔講得笑。<br />\n<br />\n果然係諗到興起時，總會有人一下可以打斷我。<br />\n<br />\n&quot;Hey mate how's your day?&quot;<br />\n&quot;Drop the shit and get in, moolah?&quot;<br />\n<br />\n一個白人，呀，唔係，係滿身脂肪嘅白人一手車埋隻車門，坐左係副駕。<br />\n<br />\n&quot;A q, where is it, give it to me you cunt&quot;<br />\n&quot;Take it, $140 and that's it&quot;<br />\n<br />\n就係咁，百四蚊袋袋平安，而今日亦都做好我嘅業務，可以飛車翻屋企。其實我到依家都唔明，你班道友日復日咁對啲植物落個肺到，究竟係咩感覺。<br />\n<br />\n係依十幾公里嘅車程，隨左部CD機一路陪住我之外，車窗外真係鬼影都無隻，應該係話，依家半夜兩點幾真係唔好比我見到有車。因為咁夜見親都係警車。<br />\n<br />\n「做乜又咁撚夜先翻呀，伯言？」<br />\n「岩岩收工炸，你咪又係咁夜坐係後園食煙。」<br />\n「未訓着姐，咪出黎打邊爐囉。」<br />\n「唔洗講咁多啦，同我咬翻飛我都翻入去訓。」<br />\n「咁早休息，唔似你喎。做咩呀依排多單呀？」<br />\n「唔多我唔做到兩點幾啦，依家筆數先填左少少。點呀誠誠哥，有咩好帶挈先？」<br />\n「我有就唔洗咁夜打邊爐啦。我唔閂後門啦，入黎記得鎖門。」<br />\n<br />\n語畢，佢就轉身行翻入屋。<br />\n<br />\n的確，咁樣用飛煙黎結束一日，或者會係最適合而且俾自己勤勞一日最好嘅禮物。我坐係後園嘅長椅，盤點住銀包入面一張張污穢嘅銀紙，一邊食埋最後幾啖。<br />\n<br />\n每一日嘅生活就係帶住啲貨4點坐到無期，越坐得耐你就越有機會搵得多。再搵下添啦，做多半年就差唔多夠兩個sem嘅學費，差少少，做埋依少少就得架啦...<br />\n<br />\n所謂嘅破軍坐命，加上事業宮福德宮嘅星宿配合，望一望自己條命，無得走雞喎。加翻個六親皆凶，撈偏撈正，睇黎真係寫得好白。<br />\n-----------------------------------------------------<br />\n<br />\n「蓉，你係咪真係信命？你有睇過我個命盤，知道我嘅過去，會睇得見我地嘅將來。」<br />\n「伯言，我信你。你離婚之後，我地就一齊。」<br />\n「好，去一個乾淨嘅地方，重新開始。」<br />\n<br />\n-----------------------------------------------------<br />\n<br />\n我係伯言，係澳洲嘅留學生，因為機緣巧合之下，獲得一磅植物。而同時就意味住出售植物嘅自顧生涯嘅開始。"},{"pid":"ddea235d6938e47b95102ec2e9fbda1c01f1413b","tid":238166,"uid":79389,"like":0,"dislike":0,"score":0,"citedBy":0,"replyTime":"2017-05-12T11:02:33.000Z","msg":"支持巴打<img src=\"/assets/faces/normal/hoho.gif\" class=\"hkgmoji\" />"}]}