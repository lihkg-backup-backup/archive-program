{"tid":154359,"cid":16,"subCid":0,"title":"撈麵 一乾三濕","createTime":"2017-03-13T09:02:13.000Z","updateTime":"2017-03-14T01:48:39.000Z","uid":71826,"like":6,"dislike":1,"uniUserReply":0,"replies":[{"pid":"5da1ff7bba9fa1967a2dcdad7065d81444ae2678","tid":154359,"uid":71826,"like":0,"dislike":0,"score":0,"citedBy":0,"replyTime":"2017-03-13T09:02:13.000Z","msg":"是咁的，話說當年有高登仔問點解食雲吞撈會送碗湯， <br />\n當時無無聊聊嘅我忍唔住留咗個言： <br />\n「呢個係舊時廣東人o既傳統 <br />\n以前d面店講o既係「一乾三濕」 <br />\n即係麵、湯、茶、汁 四樣 <br />\n無論你食雲吞麵 雲吞撈麵 都一定要上齊呢四樣 <br />\n如果你食撈麵 最正宗最傳統o既食法應該係先飲茶漱口 <br />\n之後加醬油落兜湯度 食幾啖麵 含一啖湯 <br />\n一野噴落個小二身上 <br />\n「Hi! 咁難食點食呀! 」 <br />\n咁個店家就知你係行家 會打番個7折比你」 <br />\n<br />\n少不更事嘅我無估到高登威力咁大，直到後來我認真想搵個起源， <br />\n仆你個街搵嚟搵去都係搵返呢篇勁嘢，連OPEN RICE都有人用「一乾三濕」呢個Term， <br />\n我真係好後悔，兜出公海竟然中返自己伏， <br />\n所以我決定認真去搵返呢個起源出嚟。 <br />\n<br />\n我嚴選咗兩間香港都幾出名嘅雲吞麵店，膽粗粗食完麵問下鋪頭啲人， <br />\n第一間係深水埗，當我問完呢個問題後，阿姐不耐煩地望咗我一眼， <br />\n「咁你係咪唔飲呀？」佢一手已經拎住我碗湯， <br />\n「唔係，我想問點解會有呢碗湯啫。」 <br />\n「撈麵咪有囉！」阿姐大大聲答我， <br />\n「咁點解撈麵會有碗湯嘅？有冇咩歷史典故咁架？」 <br />\n阿姐靜默幾秒，好似望住個精神病人咁呆望住我， <br />\n「咁你係咪唔飲呀？」佢又拎住我碗湯， <br />\n就係咁，我無謂同阿姐無限Loop落去，俾錢就走佬。<br />\n<br />\n<br />\n第二間係元朗，聽講仲好老字號，果然裡面裝修都好似回到七十年代， <br />\n麵店入面啲師傅真係一睇就知係新界原居民， <br />\n通常阿叔特別多嘢講，仲懶係連張檯都吹到啲典故， <br />\n於是我走埋去，深吸一口氣， <br />\n「唔好意思，我想問呢，點解食撈麵一定會送碗湯嘅？」 <br />\n個阿叔抬起頭望我，頸上條金鏈仲粗過我條皮帶， <br />\n「撈麵乾，咪俾湯你濕濕個嘴囉！」 <br />\n「咁呢個整法有冇話咩典故，或者幾時開始有呢個傳統？」 <br />\n「我八歲開始跟我阿叔整麵，貢多年都係咁架啦！」阿叔開始有啲唔耐煩， <br />\n「係咪潮州麵先會有呢個傳統？」我死纏佢唔放， <br />\n阿叔望住我，個樣有少少燥底， <br />\n「你去食茶記、食西餐夠有杯茶俾你啦，你唔問下佢有咩典故？！」 <br />\n我一呆，心諗阿叔又有啲道理， <br />\n之後我就俾個阿叔趕走咗。 <br />\n<br />\n連問兩個麵店都係咁嘅結果，我開始懷疑，呢個根本就係一個傻的嗎問題， <br />\n挑，人地口乾咪問人攞碗湯囉！邊嚟咁多故仔呀！ <br />\n一諗到自己又Seven咗，我就有啲唔開心， <br />\n行行下我又行入咗間雲吞麵店，我雙目無神地點咗個雲吞撈粗， <br />\nMK造型嘅店小二扔咗碟麵俾我，我茫然地望住兜麵， <br />\n我睇唔透，究竟呢兜純粹係一兜普通麵，定係一兜有情有義有血有肉嘅絕世好麵，<br />\n「究竟&hellip;&hellip;&hellip;.撈麵呢碗湯係點嚟嘅&hellip;&hellip;」我自言自語， <br />\nMK仔聞言望向我，然後露出一個笑容， <br />\n「你係今日第三個問我呢個問題。」MK仔突然有種莫測高深嘅感覺， <br />\n「願聞其詳！」我興奮地說， <br />\n<br />\n「嗱，呢個係舊時廣東人o既傳統，以前d面店講o既係「一乾三濕」&hellip;&hellip;&hellip;&hellip;」"},{"pid":"3f0eaebee38515806c2dc583cdb6f24acf3812e7","tid":154359,"uid":894,"like":0,"dislike":0,"score":0,"citedBy":0,"replyTime":"2017-03-13T09:04:46.000Z","msg":"<img src=\"/assets/faces/normal/sosad.gif\" class=\"hkgmoji\" />"},{"pid":"d33f53b78d5488521ca87547ebeff230be81bd3b","tid":154359,"uid":79094,"like":0,"dislike":0,"score":0,"citedBy":0,"replyTime":"2017-03-14T00:26:05.000Z","msg":"做乜9<img src=\"/assets/faces/normal/wonder.gif\" class=\"hkgmoji\" />"},{"pid":"6b5a273c535b7a057aff0f7b502408903b392ddf","tid":154359,"uid":5568,"like":0,"dislike":0,"score":0,"citedBy":0,"replyTime":"2017-03-14T01:42:41.000Z","msg":"屌<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"8f526ff60deb36633cbb8614af7665dc81fb1d57","tid":154359,"uid":22095,"like":0,"dislike":0,"score":0,"citedBy":0,"replyTime":"2017-03-14T01:45:47.000Z","msg":"高汁"},{"pid":"e60e4f3408b741c4859d4e3e44e6ff8b371e35ca","tid":154359,"uid":40491,"like":0,"dislike":0,"score":0,"citedBy":0,"replyTime":"2017-03-14T01:48:39.000Z","msg":"冇幾耐前先有人post完，又跟風<img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/dead.gif\" class=\"hkgmoji\" />"}]}