{"tid":2249838,"cid":6,"subCid":0,"title":"北馬里亞納群島聯賽，曾經有香港球員參與？","createTime":"2020-10-19T15:15:31.000Z","updateTime":"2020-10-19T18:00:55.000Z","uid":40287,"like":7,"dislike":0,"uniUserReply":3,"replies":[{"pid":"ee05a169b13b7376534180d2f2b9aa398345981d","tid":2249838,"uid":40287,"like":0,"dislike":0,"score":0,"citedBy":0,"replyTime":"2020-10-19T15:15:31.000Z","msg":"<img src=\"https://na.cx/i/zost9ZW.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fzost9ZW.jpg&h=753338dd&s={SIZE}\" /><br />\n<br />\n 北馬里亞納群島足協加入EAFF及AFC後，參與過亞足聯U-16錦標賽外圍賽、東亞足球錦標賽外圍賽及亞足聯挑戰盃等比賽，雖然係AFC成員，但北馬里亞納群島嘅球會冇參與過AFC任何球會比賽，AFC評分方面亦冇北馬里亞納群島份。<br />\n<br />\n北馬里亞納群島有一個官方足球聯賽叫M*League(M聯)，&quot;M&quot;代表Marianas(馬里亞納)，喺2005年由北馬里亞納群島足協成立，2005 - 2012年期間只有一個級別，2012年開始分級別，最低級別叫M*League Division 2(M乙)，頂級叫M*League Division 1(M甲)。<br />\n<br />\nInter Godfather's(國際教父)曾經係M聯勁旅，首屆M聯由L&amp;S拎冠軍，但2007-2011都係Inter Godfather's天下，分級後就成為IFC Wild Bills、 Tan Holdings及MP United之爭，而2018年冠軍係MP United，2018年6月喺Hopwood中學足球場舉行咗最後一場M聯甲聯賽，由MP United對Paire FC，最後憑住Louie Calayag嘅入球及守門員Chris Aninzo多次勇救，MP United以1比0贏波奪冠。<br />\n<br />\nM聯屬於業餘性質，網上只有mycujoo有北馬里亞納群島U15聯賽足本重溫，成人聯賽冇任何錄影直播出現過喺網上，但當地媒體間中都有報道M聯文字消息，所以我都大約知道有咩人踢。<br />\n<br />\n北馬里亞納群島常住人口5萬幾，除咗土著密克羅尼西亞人，仲有數西班牙人、德國人、日本人、美國人、菲律賓人及華人，其中MP United青年梯隊就有好多菲律賓人及華人球員，另外Tan Holdings都有啲華人球員，Tan Holdings即係聯泰集團，聯泰集團係咩料大家自己Google，當中球員名單曾經出現過Kwok Pun Wong、Chi Min Tang兩個名。<br />\n<br />\nKwok Pun Wong、Chi Min Tang又即係王國斌同鄧志明，都係香港前職業足球員，守門員鄧志明曾經係香港U16球員，效力過流浪、快譯通、花花，王國斌就效力過快譯通、好易通、晨曦、福建、南華等，兩位都係車路士足球學校嘅教練，都係跟古廉權過去北馬里亞納群島，根據方向報喺2013年4月17日一篇''古廉權樂做塞班古''報道，入面提過古廉權因為香港企業家陳守仁家族而過去北馬里亞納群島幫手，而王國斌同鄧志明都跟埋去，仲話「聯賽不設外援限制，我哋幾個教練間中都有落場玩吓。」<br />\n<br />\n照咁睇，王國斌同鄧志明有機會係第一個喺M聯落場嘅香港前職業足球員。<br />\n<br />\n參考<br />\n<a href=\"http://football.on.cc/cnt/news/newc/20130417/fbnewc0112x0.html\" data-sr-url=\"https://r.lihkg.com/link?u=http%3A%2F%2Ffootball.on.cc%2Fcnt%2Fnews%2Fnewc%2F20130417%2Ffbnewc0112x0.html&d=Ts2DrwFYYQI5JZ%2BOCIR9Zi8lxPyN12Ak3mY6G5vlvHI%3D&h=1e92d4f9\" data-auto-link target=\"_blank\">http://football.on.cc/cnt/news/newc/20130417/fbnewc0112x0.html</a>"},{"pid":"aa7954a99ce4683c9ea678902b182d241b5274c1","tid":2249838,"uid":40287,"like":3,"dislike":0,"score":3,"citedBy":0,"replyTime":"2020-10-19T15:19:40.000Z","msg":"2019年11月<br />\n<br />\n北馬裡亞納群島U仔隊喺外圍賽入面失咗44球， 成為比賽嘅大魚腩，但佢哋都創造咗一個自己嘅歷史。<br />\n<br />\n2020年亞足聯U19錦標賽外圍賽出現唔少懸殊嘅比數，輸得最大煲係北馬里亞納群島，喺G組佢哋四場比賽總共失咗44球，其中對住泰國隊失咗成21球。<br />\n<br />\n北馬里亞納群島加入亞足聯後，一直都係亞洲墊底嘅魚腩，即使有發展青年足球，但大部分球員都係本住志在參與嘅心態，缺乏嚴格訓練之下，經常輸到大大煲。<br />\n<br />\n今次北馬里亞納群島U19並非毫無準備，幾個月前就曾經去到日本嘅愛媛縣松山市集訓，同當地嘅大學隊以及高中隊友賽，但由於實力嘅差距，去到外圍賽都係輸到趴喺到，有部分球員接觸足球嘅年份唔係好耐，對住泰國嘅一場可以睇到有部分球員基本功及意識都係麻麻，全靠意志搭救。<br />\n<br />\n但係其實北馬里亞納群島喺今次嘅外圍賽差啲寫下歷史一頁，對住汶萊隊差少少就可以拎到呢個外圍賽嘅歷史嘅第一分，汶萊嘅實力會比北馬里亞納群島好一啲，但呢場世紀弱隊之戰踢得好似石地街場跟隊一樣，雙方都有好多嚴重失誤，例如守門員接普通嘅高空波經常性判斷錯誤連嗰波都掂唔到，汶萊脆弱嘅後防令到北馬里亞納群島可以靠有韓國血統嘅前鋒Sunjoon Tenorio梅開二度，但最後都係因為一啲自身毛病犯錯令到北馬輸3比4。<br />\n<br />\n其實北馬嘅球員水平係咪真係咁差呢？又唔係，好似Sunjoon咁，喺美國嘅薩福克大學隊都入咗唔少波， 差極都有個譜，係全隊入面比較識得踢波嘅一個，但足球係講十一個人整體嘅合作性，由於組織上比較混亂，好多時隊友都畀唔到支援佢。<br />\n<br />\n雖然四場波失咗44球，但都入咗3球，成功入波係北馬喺呢個比賽入面嘅第一次，相信冇球員係想一場裏面失超過廿球，但有陣時實力差距係冇辦法，只能夠盡力去踢， 盡力去減少失球，盡力去爭取入球，對於北馬嚟講，面對實力畀自己高嘅對手，成功組織到攻勢已經好難得， 更何況係入波，仲要一次入三球！雖然一球係烏龍波人哋送，但絕對係一個好開始。"},{"pid":"096f6dc84a06c20a1923bc8521305809acecbb56","tid":2249838,"uid":40287,"like":2,"dislike":1,"score":1,"citedBy":0,"replyTime":"2020-10-19T15:22:46.000Z","msg":"2019 M甲冠軍 - 後生椰子蟹<br />\n<br />\n<br />\n一啲國家或地方足球聯賽，出現隊數不足嘅情況，無法尋找其他球會頂替之下，可能會派出青年隊參賽，一來可以維持隊數，二來可以訓練青年球員，今年北馬里亞納群島嘅官方男子足球聯賽M*League Division 1就出現咗呢個情況，M*League勁旅MP United FC今年冇參賽，於是北馬里亞納群島足協就搵咗北馬里亞納群島U18代表隊頂替MP United，北馬里亞納群島U18代表隊以''Teen Ayuyu''為名參賽， Ayuyu即係椰子蟹，係代表北馬里亞納群島嘅一種動物，最後臨時參賽嘅''Teen Ayuyu''奪得今年嘅M*League Division 1冠軍。<br />\n<br />\nM*League Division 1雖然係北馬里亞納群島官方十一人足球聯賽，但係佢哋嘅聯賽發展仲係好落後，今年分常規賽同季後賽，常規賽有7支球會參加，包括Kanoa、KFAS、Matansa、Paire、Tan Holdings、Teen Ayuyu及The Old B Bank，全部業餘性質，場地不足之下，冇主客之分，大部分聯賽賽事都會喺塞班島嘅Oleai Sports Complex踢，各隊喺常規賽先踢6場，常規賽冠軍進入季後賽4強，另外6支進入季後賽首圈，6支球會會由抽籤決定對乜，一場過，贏波入4強。<br />\n<br />\nM*League Division 1屬於亞足聯管，其實可以參加亞洲比賽，但球會方面從來冇參加過，北馬里亞納群島暫時無意參賽，所以冇需要跟亞洲標準，有屬於自己賽制，亦冇限制外籍球員加入，M*League Division 1成立以來，就出現過捷克、日本、中國、香港、菲律賓等球員，但都唔係職業外援身分加入，只要你喺北馬里亞納群島取得工作資格，就可以註冊踢M*League Division 1，有外籍人士喺北馬里亞納群島開工，都會註冊加入球會踢衛生波。<br />\n<br />\n因為有太多特殊因素，M*League Division 1未能好似其他亞足協成員國咁，大力推行自己嘅聯賽，每年都有變化，要睇到佢哋踢亞洲比賽，暫時冇乜呢個可能。"},{"pid":"58a1efd7a3773cda83e251aaee2ace3bea5e8169","tid":2249838,"uid":34899,"like":1,"dislike":0,"score":1,"citedBy":0,"replyTime":"2020-10-19T16:09:48.000Z","msg":"塞班同關島都好多菲律賓好人<br />\n<br />\n係咪去個邊打工就有機會踢波<img src=\"/assets/faces/lm2/lick.gif\" class=\"hkgmoji\" />"},{"pid":"b70d122ca7d924b2e4ed5b47ae35af671910800a","tid":2249838,"uid":59312,"like":1,"dislike":0,"score":1,"citedBy":1,"replyTime":"2020-10-19T17:48:44.000Z","msg":"汶萊唔係有個踢李斯特城嘅王子咩? 踢到同呢隊55波<img src=\"/assets/faces/normal/sosad.gif\" class=\"hkgmoji\" />"},{"pid":"2abb6b739ca0367ccc49865b0b80d386da62d7d5","tid":2249838,"uid":40287,"like":0,"dislike":0,"score":0,"quote":{"pid":"b70d122ca7d924b2e4ed5b47ae35af671910800a","tid":2249838,"uid":59312,"like":1,"dislike":0,"score":1,"citedBy":1,"replyTime":"2020-10-19T17:48:44.000Z","msg":"汶萊唔係有個踢李斯特城嘅王子咩? 踢到同呢隊55波<img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-10-19T18:00:55.000Z","msg":"U19兩回事嚟嘅，汶萊成人隊有部分球員喺DPMM踢職業，冇王子喺到，都唔會話完全任人魚肉，但U19只係喺汶萊踢業餘比賽，所以可以爭好遠吓。"}]}