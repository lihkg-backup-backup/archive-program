{"tid":2100065,"cid":12,"subCid":0,"title":"係咪回到過去，就可以阻止佢為我而死？","createTime":"2020-07-08T18:20:12.000Z","updateTime":"2020-07-08T18:34:08.000Z","uid":208207,"like":0,"dislike":2,"uniUserReply":2,"replies":[{"pid":"07d4d518537af21c9fc622fb3c6cdec8da9c3418","tid":2100065,"uid":208207,"like":0,"dislike":0,"score":0,"citedBy":0,"replyTime":"2020-07-08T18:20:12.000Z","msg":"係咪回到過去，就可以阻止佢為我而死？<br />\n<br />\n我望住手上嘅靈符，不斷咁問自己，到底有無能力改變過去？<br />\n<br />\n老實講，人生前二十幾年，我都喺無神論者，不信天地鬼神，直到佢出事，我決定拜天拜地拜鬼神，盲目相信一切可以救佢嘅方法。<br />\n<br />\n而呢啲睇落無稽嘅符咒，係我而家雖一嘅希望。<br />\n返到屋企，我就鎖埋自己係房，跟住靈媒所講嘅步驟準備好一切。<br />\n<br />\n最後就係等。<br />\n<br />\n我攞住一條珠仔掛飾，係我以前送比阿明嘅第一份禮物，用靈符包住，放係心口，躺係床上面，等瞓著。<br />\n<br />\n靈媒話咁樣就可以回到過去，比著係以前嘅我，聽到之後應該會一笑置之，留低一句「神棍！」，然後頭也不回地走人。<br />\n<br />\n諗下諗下，我好快就瞓著咗。<br />\n<br />\n「仆街，真係神棍？」<br />\n<br />\n我知道自己醒嘅地方已經唔係現實，但係一片漆黑，咩都望唔到，成個人係一個空間度飄浮緊。<br />\n<br />\n「阿明。」我有啲驚，細細聲叫，想睇下會唔會喚到阿明嘅魂，「阿明。」<br />\n<br />\n「靜啲啦！」<br />\n<br />\n一把熟悉又稚嫩嘅聲音，帶住滿滿嘅暴躁，嚇咗我一大跳，同時，我都慢慢適應咗黑暗。<br />\n<br />\n把聲係下面傳黎，我向下望，正正就係比棉被包到實一實嘅阿明！<br />\n<br />\n「阿明！」我一興奮，顧不得其他，一下子就向下沖，扒咗係佢身上，黎一野熊抱。<br />\n<br />\n「唔好再搞我啦，求下你地！」"},{"pid":"11afa0bdea9d4a655a13c44843863ff5c7a449e8","tid":2100065,"uid":191453,"like":0,"dislike":0,"score":0,"citedBy":0,"replyTime":"2020-07-08T18:34:08.000Z","msg":"過左去就放低啦"}]}