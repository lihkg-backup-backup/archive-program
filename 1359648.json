{"tid":1359648,"cid":1,"subCid":0,"title":"救護員希望大家了解的事","createTime":"2019-07-24T07:36:04.000Z","updateTime":"2019-07-24T15:29:50.000Z","uid":285589,"like":9,"dislike":0,"uniUserReply":3,"replies":[{"pid":"f0324cf6b876de7f6ae33045efeb4baa291077c7","tid":1359648,"uid":285589,"like":0,"dislike":0,"score":0,"citedBy":0,"replyTime":"2019-07-24T07:36:04.000Z","msg":"平日好多case會同警察一齊做野<br />\n精神病人<br />\n醉酒巨漢<br />\n智障人士（只限有暴力傾向）<br />\n絕對比示威者，林鄭口中既暴徒<br />\n更危險，更暴力<br />\n打開門一大把菜刀劈落防暴盾度，個盾都只係花左少少<br />\n一把爛鬼遮，一舊磚飛埋黎，相比之下唔算係咩威脅<br />\n粗口辱罵，吐口水，郁手郁腳，咬人，出爪，掉雜物，揸住把開山刀舞黎舞去<br />\n夠晒暴力啦<br />\n平時警察會點做呢？<br />\n佢地好專業，好有禮貌同耐性傾粒幾兩粒鐘都唔會郁手<br />\n逼於無奈出手都喺制服左上晒手扣之後就收手<br />\n仲驚死會整傷個癲佬叫我地照顧佢<br />\n<br />\n佢地既專業克制，最低限度武力我係親身見證過<br />\n佢地仲會好慈愛，唔會次次都鎖返差館，未必每次都會起訴，最常做法係病人情緒有問題，交由醫生決定是否送去精神病院，咁就大家好做，大事化少，少事化無。<br />\n<br />\n所以，呢班黑警既種種行為，過份武力，絕對係濫權，公報私仇將怨氣發洩喺市民身上。<br />\n<br />\n嗰啲覺得「執法者需要尊重，你搞差佬比人打抵能死」既人<br />\n你未比人打，除左因為你好彩之外，主因係有好多後生仔女挺身而出幫你地呢班自命清高，永遠唔明香港點解變成咁既人捱左好多棍。<br />\n<br />\n講返我地消防救護<br />\n我唔知黑警嗰邊機制係點，做打鬥case試過多次要求警察到場，佢地都可以唔到或者成個鐘後先到甚至講到明唔會黎<br />\n<br />\n但如果市民需要協助，一個電話☎️6mins，12mins<br />\n內，消防員，救護員一定會黎提供協助<br />\n<br />\n但可惜既係<br />\n部門有guideline，第一條就係確保現場環境安全<br />\n管理層解讀，當晚現場混亂，無警務人員在場控制<br />\n已經違反呢條guideline<br />\n建議我地班前線如果再有下次等情況穩定先去救人<br />\n確保自身安全為主要<br />\n講真邊有可能<br />\n莫講話著住制服，著便服都會衝去幫手<br />\n但衝動既後果就係一切損失/受傷，部門未必會承擔<br />\n而萬一忍唔住氣，還拖，傷左人，仲要機會被追究法律責任<br />\n所以我地黎到，最多都只可以幫手擋，盡快帶人離開<br />\n可以做既真係唔多，對唔住<br />\n<br />\n我地公會秉承公務員政治中立傳統，唔肯出聲明譴責<br />\n但有好多好多同事，不論藍又好，黃又好都睇唔過眼，我地永遠站喺市民嗰邊<br />\n今日見到入境，海關，懲教既同事們都齊齊聲討黑警<br />\n希望你地同為紀律部隊，仲要係人工待遇高一截既緊急紀律部隊<br />\n拎返少少良知同責任出黎，做返你地最基本既職務<br />\n免得以後一齊做野嗰陣面阻阻<br />\n<br />\n嗰晚我喺元朗睇住班白衫用玻璃樽同鐵通飛去班記者度<br />\n而你地咁大班防暴反而走去拍片既市民度搜身，查身份證<br />\n挽回聲譽既機會有好多次，而家一切都係自作自受。"},{"pid":"d0fec6fc4e252726fdc3011656dcfcadc1af887f","tid":1359648,"uid":208452,"like":0,"dislike":0,"score":0,"citedBy":0,"replyTime":"2019-07-24T07:40:43.000Z","msg":"PUSH <br />\n<br />\n唔好意思阻阻大家，我地想幫香港人出書，想收集大家意見<br />\n<br />\n出一本屬於香港人嘅自由之書<br />\n<a href=\"https://lih.kg/1359361\" data-auto-link target=\"_blank\">https://lih.kg/1359361</a><br />\n- 分享自 LIHKG 討論區"},{"pid":"f74e1c10b7bb41796de24cf2d6a5fac0ff92edb7","tid":1359648,"uid":62102,"like":0,"dislike":0,"score":0,"citedBy":0,"replyTime":"2019-07-24T15:29:50.000Z","msg":"推"}]}