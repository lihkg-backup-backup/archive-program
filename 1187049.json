{"tid":1187049,"cid":1,"subCid":0,"title":"政治的沉默","createTime":"2019-06-05T11:04:24.000Z","updateTime":"2019-06-05T11:04:24.000Z","uid":229868,"like":0,"dislike":2,"uniUserReply":1,"replies":[{"pid":"98620d7de7ba70720cd47f1b6caaaddc4d20fdf5","tid":1187049,"uid":229868,"like":0,"dislike":0,"score":0,"citedBy":0,"replyTime":"2019-06-05T11:04:24.000Z","msg":"講明先，不喜隨便插<br />\n<br />\n利申：我本來對政治可以話係冇興趣。偏向唔鍾意中國，但得把口咁（典型鍵盤戰士）。<br />\n<br />\n但咩政治取向並唔係我想講既野，而係政治取向呢樣野。我並唔明好多背後既意義，主要聽得多既係中國人來港的文化衝突，同政府各項親中政策等，甚或近來既逃犯條例。全部都係反中理據。<br />\n<br />\n問題係，點解其他人既意見同你唔一樣甚至只係唔表態就要被指責（政治取向上特別嚴重）。可能習慣左一時感覺唔到，我本身都覺得冇咩問題。直至我見到不少人開始不滿知名人士既不表態（e.g 達哥）。<br />\n<br />\n試諗下，我地會因為人既立場而嘈，但唔會<br />\n因為人唔表達立場而責怪人，甚至強逼人一定要揀，好似非黑即白。我地會因為人地對同性婚姻立法唔表態而鬧佢咩。不會！不少人用&ldquo;香港人&rdquo;既旗號帶出一種不反對便是支持既訊息。呢個係一種病態。<br />\n<br />\n同時沉默變相係一種錯，我都明愛因斯坦所講既<br />\n&ldquo;這世界不會被那些作惡多端的人毀滅，而是冷眼旁觀、選擇保持緘默的人&rdquo;<br />\n但我地唔表明立場係唔係真係因為唔關心，而可能係因為政治立場可以破壞自己既人際關係，但同時我地未必想違背自己既想法，所以先沉默。此時咄咄逼人是否一種病態？就係呢種病態造成沉默的。<br />\n<br />\n但又係唔係代表人唔表態就一定唔同意你既立場？以我為例，我本身好怕同屋企人講政治，不管係立場一樣定唔係，我只係怕，當有日我地立場唔同時，我亦別冇退路。<br />\n<br />\n朋友，親人既意見通通我地都應該重視。若果非黑即白，只會帶來一片沉默。儘管成功爭取任何事，但你既親友都不表達自己既情感甚至離你而去，咁又有咩意思？<br />\n<br />\n先多謝你費時睇我長篇大論，歡迎留言討論。"}]}