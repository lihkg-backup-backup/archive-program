{"tid":1873699,"cid":5,"subCid":0,"title":"[新方向探討] 成立黃色商會的可能性","createTime":"2020-02-10T19:18:42.000Z","updateTime":"2020-02-10T19:18:42.000Z","uid":300294,"like":1,"dislike":0,"uniUserReply":1,"replies":[{"pid":"e63ee7991a1674b6dd51afa487b60a269a5424e6","tid":1873699,"uid":300294,"like":0,"dislike":0,"score":0,"citedBy":0,"replyTime":"2020-02-10T19:18:42.000Z","msg":"之前都喺唔少post講過類似既野，不過今次自己開個post講。<br />\n首先，我認為一個普通香港人性格都係比較縮骨，現實，咩都講錢，同埋超級鐘意返工，<br />\n所以某堆連登仔想見既大三罷 或者 全民勇武 可能性係超低。<img src=\"/assets/faces/normal/sosad.gif\" class=\"hkgmoji\" /><br />\n而短時間內改變唔到性格，就只有按住呢堆性格特點發揮。<img src=\"/assets/faces/pig/upset.gif\" class=\"hkgmoji\" /><br />\n<br />\n我認為其中一個方向就係借呢種性格，去不斷搵錢，搞生意，擴大黃圈，增加市場佔有率。<br />\n市場佔有可以係本地市場，但如果有人驚政府用盡手法打壓本土黃色經濟圈，又想移民，係可以考慮海外市場。如果係海外市場搵到錢，都可以算係「外資」流入黃圈。<br />\n成立商會，目的係聯合所有黃色商人，睇下有邊方面可以互惠互利; 同時都可以大家一齊研究下有咩商機，甚至夾錢搞生意 (其實捐開錢既中產都可以參與下); 又或者培訓人點搞生意。<br />\n當然，唔做老細而只係做員工既人，亦都應該發揮你地鐘意返工既性格，幫助發展唔同黃色企業。<br />\n<br />\n只要搵到錢，其實就可以回饋番香港既民主運動，當中包括俾錢請人打國際線; 整筆基金，俾更多人搞生意，擴闊黃圈; 甚至去外地建立新香港都有可能。當然仲有無限既想像，畢竟咩形式既抗爭都要錢，人總要搵錢食飯。<img src=\"/assets/faces/pig/cook.gif\" class=\"hkgmoji\" /><br />\n<br />\n當然，單單靠錢係唔足夠令政府接受五大訴求，不過總算係提升自己bargaining power 既其中一個方法; 我自己覺得最多香港人可以參與到<img src=\"/assets/faces/pig/sowhat.gif\" class=\"hkgmoji\" />。<br />\n<br />\n而家黃圈應該主要以中小企 或 年青人 為主，所以大家可以參考下中小型企業總商會，或者國際青年商會，睇下佢地有咩搞得好同唔好。<img src=\"/assets/faces/pig/mock.gif\" class=\"hkgmoji\" /><br />\n<br />\n以下開放討論，大家可以傾下有無呢個需要，同埋商會有咩角色，或者其他大家諗到既問題。<img src=\"/assets/faces/pig/dance2.gif\" class=\"hkgmoji\" />"}]}