{"tid":2511416,"cid":11,"subCid":0,"title":"香港影帝討論及其代表作","createTime":"2021-05-01T01:53:38.000Z","updateTime":"2021-05-01T02:59:35.000Z","uid":40979,"like":3,"dislike":0,"uniUserReply":2,"replies":[{"pid":"ae503521df21cce0e80f429ea33b5764ca3e0909","tid":2511416,"uid":40979,"like":0,"dislike":0,"score":0,"citedBy":0,"replyTime":"2021-05-01T01:53:38.000Z","msg":"金像獎/金馬獎都計<br />\n<br />\nTier 1: <br />\n黃秋生（野獸刑警，人肉叉燒包，淪落人，無間道，頭文字d）<br />\n<br />\n戲路廣，演技功力深厚，再加上本人性格同文化底藴，往往令角色層次更加豐富，演技唔會輸俾岩岩拎影帝既安東尼鶴健士<br />\n<br />\n梁家輝   （黑社會，寒戰，大丈夫）<br />\n<br />\n戲路同樣廣，所有角色都能夠駕馭，一出場乜都唔講已經有戲味同氣場，演技個人覺得走出國際都唔會輸，但可惜香港依家無乜機會，另一邊韓國宋康昊，崔岷植已經有發揮舞台，仲越黎越多，Parasite唔會係天花板<br />\n<br />\n梁朝偉 （王家衛系列，無間道，色戒）<br />\n<br />\n眼睛配合本人性格，令佢演起黎個角色好似度身訂造，當然佢對角色同劇本既閱讀能力都係係香港首屈一指，但受外型同氣質限制，偉仔做起顛喪型角色無上面兩位咁正<br />\n<br />\n張國榮 （霸王別姬，阿飛正傳，春光乍洩）<br />\n<br />\n才華橫溢，程蝶衣一角實在太出采，只得一次影帝未能完全反映其實力（當然如果佢仲在世應該唔止<img src=\"/assets/faces/normal/frown.gif\" class=\"hkgmoji\" />），天生既演員"},{"pid":"4b49977060a523ee2467d603ab10c3d6995e7019","tid":2511416,"uid":40979,"like":0,"dislike":0,"score":0,"citedBy":0,"replyTime":"2021-05-01T02:21:30.000Z","msg":"Tier 2<br />\n<br />\n吳鎮宇 （鎗火，無間道2，爆裂刑警，逆流大叔）<br />\n<br />\n滄海遺珠，金像獎仲欠佢一個影帝，教課書式演技，內心戲同肢體語言同樣出色，近年改變戲路（eg 逆流大叔做中坑），令我非常欣賞，希望佢會有機會躋身影帝寶座<br />\n<br />\n周潤發 （英雄本色，秋天的童話，臥虎藏龍）<br />\n<br />\n早年既角色同演技經典，但近10幾年無法突破，連接多部爛戲，所以只排tier 2<br />\n<br />\n劉青雲 （神探，暗戰，奪命金，竊聽風雲）<br />\n<br />\n演技無用置疑，但近年同樣無法突破，而且演戲比tier 1高手更加用力，有時表情多得過份（eg奪命金三腳豹）<br />\n比較可惜係拎影帝既作品全部都唔係佢最佳發揮<br />\n<br />\n曾志偉 （無間道，甜蜜蜜，一念無名）<br />\n<br />\n曾志偉雖然近年絕大部分做配角，但佢早係1992年憑雙城故事躋身影帝寶座。 佢演技個人覺得係被低估，無論做黑社會大佬（霸氣：韓琛，柔情：豹哥），照顧精神病患者既爸爸都入木三分。<br />\n<br />\n任達華 （黑社會，PTU, 歲月神偷， 鎗火，天水圍的夜與霧）<br />\n<br />\n卡士蘭演技有深度，內心戲非常好，做顛佬亦駕馭到，陽剛味非常重既演員，近年未接到好劇本"},{"pid":"7582ea0eab51777f86b5bd00a232144ae02a339a","tid":2511416,"uid":6436,"like":0,"dislike":0,"score":0,"citedBy":0,"replyTime":"2021-05-01T02:59:35.000Z","msg":"Tier 1冇異議<img src=\"/assets/faces/normal/good.gif\" class=\"hkgmoji\" />"}]}