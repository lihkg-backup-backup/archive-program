{"tid":1568797,"cid":1,"subCid":0,"title":"一入夜，又諗返好多以前d野","createTime":"2019-09-14T11:38:41.000Z","updateTime":"2019-09-14T11:39:15.000Z","uid":58316,"like":0,"dislike":0,"uniUserReply":2,"replies":[{"pid":"6b603b925fb12524f0675805672336cbb9470cb2","tid":1568797,"uid":58316,"like":0,"dislike":0,"score":0,"citedBy":0,"replyTime":"2019-09-14T11:38:41.000Z","msg":"一路諗一路難過<br />\n呢世人<br />\n就算難過<br />\n都只限自己張床上<br />\n仲要熄哂燈<br />\n眼前只有電腦<br />\n一路打一路打<br />\n今日全日係屋企<br />\n電視都冇開<br />\n歌都冇咩點聽<br />\n睇下新聞<br />\n㩒黎㩒去<br />\n開始覺得<br />\n自己人生<br />\n開始定型<br />\n再返唔到轉頭<br />\n而家呢個年紀<br />\n連出街都難過<br />\n週圍都係吃喝玩樂<br />\n嘻嘻哈哈<br />\n連電視都少開<br />\n全部都係人生勝利組<br />\n旅行直情冇心機去<br />\n根本自己<br />\n心底裏知道<br />\n好多野已經冇得掹<br />\n只不過以前<br />\n廿幾歲<br />\n叫做試下<br />\n搏下<br />\n都係唔得<br />\n都要接受現實<br />\n以前要自己強<br />\n唔俾自己難過<br />\n而家既然輸左<br />\n就由佢<br />\n唔開心就唔開心<br />\n無謂再辯護d咩<br />\n都好既<br />\n唔好睇咁多電視<br />\n出咁多街<br />\n睇到人好就難過<br />\n專注返自己<br />\n同埋好現實<br />\n我唔專注自己<br />\n就真係冇人理我<br />\n呢d說話<br />\n我以前唔敢講<br />\n講出黎即係示弱<br />\n承認失敗<br />\n但而家<br />\n難聽d講<br />\n都唔爭在<br />\n以前d人撞返我<br />\n都可惜我<br />\n言談間為我唏噓<br />\n話我變左另一個人<br />\n有得揀<br />\n我又何嘗想自己咁<br />\n只可以講<br />\n一個人係點<br />\n唔係恆久不變<br />\n就好似一舊泥膠<br />\n你以為自己係咁<br />\n落入現實手中<br />\n變成點樣<br />\n唔到你話事<br />\n但呢個世界<br />\n就依住你<br />\n新呢個樣<br />\n黎評價你<br />\n對待你<br />\n去到呢個年紀<br />\n就冇咩心願<br />\n冇資格有心願<br />\n只係諗返以前<br />\ngrad trip自己一個<br />\n去北海道<br />\n咁啱大雪<br />\ndelay左兩日<br />\n係機場一路望住d雪<br />\n一路係度諗<br />\n永遠可以坐係度就好<br />\n已經分唔清咩叫逃避<br />\n咩叫另覓跑道<br />\n分唔清咩叫上進<br />\n咩叫好高騖遠<br />\n出黎社會咁耐<br />\n最大感覺<br />\n就係一切<br />\n都係文字遊戲<br />\n細個個陣<br />\n覺得自己定義呢個世界<br />\n到大個d<br />\n掉返轉<br />\n個世界話你係邊個就邊個<br />\n到再大d<br />\n就知冇可能同個世界鬥<br />\n你想人改觀<br />\n想叫價高d<br />\n做世界想你做個種人<br />\n亦唔係容易<br />\n唔係不為<br />\n而係不能<br />\n就算你唔堅持己見<br />\n就算你從善如流<br />\n都唔擔保你<br />\n有被人接受既條件<br />\n事到如今<br />\n行到而家<br />\n真係好似動物咁<br />\n已經冇左<br />\n將來<br />\n既觀念<br />\n只係想<br />\n盡量保護自己<br />\n驚就由自己驚<br />\n接受唔到就逃避<br />\n唔好望<br />\n匿係自己被竇取暖<br />\n難過一番<br />\n悶就上黎吹水<br />\n攬實隻枕頭<br />\n諗返以前d野<br />\n又一晚"},{"pid":"760af726a6d1129c03a518dabcf6809a24b5beab","tid":1568797,"uid":117906,"like":0,"dislike":0,"score":0,"citedBy":0,"replyTime":"2019-09-14T11:39:15.000Z","msg":"<strong><span style=\"color: red;\">[連儂文宣] 用CHINAZI喚醒藍絲廢老對共賊既不信任！</span></strong><br />\n<a href=\"https://lih.kg/1567514\" data-auto-link target=\"_blank\">https://lih.kg/1567514</a><br />\n<img src=\"https://na.cx/i/YhY7uXD.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FYhY7uXD.jpg&h=5cadd691&s={SIZE}\" />"}]}