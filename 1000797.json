{"tid":1000797,"cid":5,"subCid":0,"title":"家長，你有冇真係睇過普教中學生讀書係點？","createTime":"2019-01-29T16:05:04.000Z","updateTime":"2019-03-02T11:39:26.000Z","uid":48083,"like":40,"dislike":1,"uniUserReply":10,"replies":[{"pid":"7ca720697a7423264a3e1d37c11c2bdcd8bf1425","tid":1000797,"uid":48083,"like":0,"dislike":0,"score":0,"citedBy":0,"replyTime":"2019-01-29T16:05:04.000Z","msg":"我以前做補習，主要係教高中中文，幫學生預備公開試。一來寫過教參書，對課程瞭然於胸；二來高中生較乖，冇秩序問題易教。本港大部分學校去到高中，都會恢復返粵語教學，以提升學生成績。所以我做咗幾年補習，都冇見識到「普教中」（普通話教中文）學生嘅問題。<br />\n<br />\n俊仔係讀天主教名小學嘅乖仔，見到人識打招呼、講唔該。雖然只係小三，已經睇緊Harry Potter英文版，Roald Dahl全集已經睇完。但係媽媽話：「佢唔鍾意中文㗎，你幫下佢啦。」我接過佢本手冊一望，七份家課，大部分包括英文、數學都加上剔號；只剩中文兩項遲遲未做：工作紙、背默課文。畏懼中文之心，可想而知。<br />\n<br />\n首先幫佢解決工作紙。一路上望住佢勢如破竹，飛快咁填寫選擇題同填充題。「救命呀！」佢叫喚我。我望一望空白位，話：「『悉心』通常都係配『栽培』，『悉心栽培』，你冇聽過人講咩？」佢「啊」一聲，恍然大悟，好快就填寫好答案。<br />\n<br />\n之後都順利作答，直到最後一題長題目卡住：「聽了醫生的教訓，小明下了一個怎樣的決定？」小學生答題訓練，往往都比較機械式。例如第一題「小明的運動計劃是甚麼？」俊仔首先就刪去「甚麼」，抄下「小明的運動計劃是」一段，然後再從課文中搵出字詞，續寫答案。所以到呢題，佢寫「聽了醫生的教訓，小明下了一個」就停低，因為暗覺語理不通。<br />\n<br />\n我話：「工作紙嘅中文，未必係最好嘅中文。好似呢度『下了怎樣的決定』，我哋廣東話會講『小明決定咗啲咩？』。『決定』本身就係個動詞，加咗『下了』就累贅得多。」俊仔立即意會，改寫得更通順。<br />\n<br />\n之後就揭開課本，幫佢溫習背默，課文係臺灣詩人楊喚嘅《家》。課文之間密密麻麻堆滿羅馬字母，似本普通話書多過中文。我之前無問，呢刻先知佢學校搞「普教中」，因此特意用母語係國語嘅作者，仲標晒拼音，成本普通話書咁，只為增強兒童「語感」。<br />\n<br />\n我叫佢背嚟聽下，佢搖晒頭，話唔識。足足八十幾隻字，要一晚背起，從何入手？我忍唔住問：「老師教書係用普通話？咁你未試過用廣東話去學、去記？你其實可以用廣東話去記嘅。」<br />\n<br />\n仿似天方夜譚，又真係打破佢想像。佢成個人醒晒，碌大對眼，似懂非懂咁點頭。於是我輕咳一聲，清清喉嚨，輕聲朗讀一次比佢聽：<br />\n<br />\n「樹葉是小毛蟲的搖籃，<br />\n<br />\n花朵是蝴蝶的眠床，<br />\n<br />\n歌唱的鳥兒都有一個舒適的巢。<br />\n<br />\n辛勤的螞蟻和蜜蜂都住著漂亮的大宿舍。<br />\n<br />\n螃蟹和小魚的家在藍色的小河裡，<br />\n<br />\n綠色無際的原野是蚱蜢和蜻蜓的家園。」<br />\n<br />\n佢聽得入神，好似去咗龍宮睇魚蝦蟹做大戲咁。佢從未諗過，讀書嘅語言可以同日常生活咁貼近。我又話：「記呢首詩，其實唔難，因為你只要記住每種動物喺唔同地方就得。好似頭兩句『搖籃』、『眠床』，其實都係同一種意象，講小動物喺屋企瞓覺⋯⋯」<br />\n<br />\n聽到「瞓覺」一詞，佢「格格」咁笑出聲，反而我就有啲震驚！<br />\n<br />\n我冇諗過「瞓覺」一個地道啲嘅詞語，可以帶畀小朋友歡笑。更加無諗過呢次解釋課文，好似先令小朋友第一次讀得明篇文！我轉念一諗，悲從中來。難怪俊仔三年小學，越來越厭倦中文。當中文科嘅語言咁陌生，脫離生活，上堂仲有咩趣味可言？仲可以點樣畀佢睇到讀書、學習嘅意義？<br />\n<br />\n以前搜集有關「普教中」嘅研究論文，「學習成績下跌、課堂互動減少」，呢啲白紙黑字、鐵證如山嘅壞處我都讀過，但一切比唔上「普教中」學生擺喺我面前。俊仔係香港出世，天資聰穎，但都俾「普教中」搞到對中文科無晒興趣，情願睇成屋英文書，都唔掂下中文。咁其他學習無咁叻嘅小朋友點算？我哋下一代嘅中文又點算？<br />\n<br />\n「凱風自南，吹彼棘心。棘心夭夭，母氏劬勞。」我衷心希望家長可以抽少少時間，睇下仔女嘅功課，了解佢哋學緊嘅係乜嘢。<br />\n<br />\n救救小朋友！<br />\n<br />\n<a href=\"http://gongjyuhok.hk/articles/1074?fbclid=IwAR3xOWaLGJA9MnMcC5eAiLmsAM_iKP9dJSGFq921yqC2r3iVlCaCZy-NjAM\" data-sr-url=\"https://r.lihkg.com/link?u=http%3A%2F%2Fgongjyuhok.hk%2Farticles%2F1074%3Ffbclid%3DIwAR3xOWaLGJA9MnMcC5eAiLmsAM_iKP9dJSGFq921yqC2r3iVlCaCZy-NjAM&d=2pBoyAcJJfm%2FTk9I6oZxMOzsNYmc6RwURZU94nRINXI%3D&h=b3ea7493\" target=\"_blank\">http://gongjyuhok.hk/articles/1074?fbclid=IwAR3xOWaLGJA9MnMcC5eAiLmsAM_iKP9dJSGFq921yqC2r3iVlCaCZy-NjAM</a>"},{"pid":"5a5b0b4dd70da3bbb49b6eca2e91366c0047bd35","tid":1000797,"uid":21423,"like":2,"dislike":7,"score":-5,"citedBy":2,"replyTime":"2019-01-29T16:14:23.000Z","msg":"此回覆已被刪除"},{"pid":"a7e2bf9125289b55386aa1060a62d119d81cf3c5","tid":1000797,"uid":40478,"like":2,"dislike":8,"score":-6,"citedBy":1,"replyTime":"2019-01-29T16:16:36.000Z","msg":"厭惡中文係好事黎"},{"pid":"23b0c464d91f1bb6dc83fb252904801de7f11846","tid":1000797,"uid":229224,"like":1,"dislike":0,"score":1,"quote":{"pid":"5a5b0b4dd70da3bbb49b6eca2e91366c0047bd35","tid":1000797,"uid":21423,"like":2,"dislike":7,"score":-5,"citedBy":2,"replyTime":"2019-01-29T16:14:23.000Z","msg":"此回覆已被刪除"},"citedBy":0,"replyTime":"2019-01-29T16:17:36.000Z","msg":"普教中 is bad (好似係)"},{"pid":"3160010293ef575f4aac5817c179bb032a31384a","tid":1000797,"uid":229224,"like":0,"dislike":3,"score":-3,"quote":{"pid":"a7e2bf9125289b55386aa1060a62d119d81cf3c5","tid":1000797,"uid":40478,"like":2,"dislike":8,"score":-6,"citedBy":1,"replyTime":"2019-01-29T16:16:36.000Z","msg":"厭惡中文係好事黎"},"citedBy":0,"replyTime":"2019-01-29T16:18:39.000Z","msg":"厭還厭﹐掌握當中嘅精妙同要領相信係百利而<br />\n無一害。<img src=\"/assets/faces/normal/angel.gif\" class=\"hkgmoji\" />"},{"pid":"d6e28632279133e1e6b26e6aec78083e762d1f84","tid":1000797,"uid":45830,"like":9,"dislike":0,"score":9,"quote":{"pid":"5a5b0b4dd70da3bbb49b6eca2e91366c0047bd35","tid":1000797,"uid":21423,"like":2,"dislike":7,"score":-5,"citedBy":2,"replyTime":"2019-01-29T16:14:23.000Z","msg":"此回覆已被刪除"},"citedBy":0,"replyTime":"2019-01-29T16:19:04.000Z","msg":"吊，睇你就睇，簡乜鳩野要呀，乜撚都簡，洗唔撚洗睇簡體字呀"},{"pid":"b11c04facff1ee4261f538ab3a20ab6c20c907c6","tid":1000797,"uid":79563,"like":1,"dislike":0,"score":1,"citedBy":0,"replyTime":"2019-01-29T16:27:54.000Z","msg":"<blockquote>之後就揭開課本，幫佢溫習背默，課文係臺灣詩人楊喚嘅《家》。</blockquote><br />\n<br />\n屌, 教埋繁體支那既垃圾"},{"pid":"2be4bcc612d87bf83b2e1535059c1e217fbe6130","tid":1000797,"uid":79563,"like":1,"dislike":0,"score":1,"citedBy":1,"replyTime":"2019-01-29T16:29:16.000Z","msg":"<blockquote>以前搜集有關「普教中」嘅研究論文，「學習成績下跌、課堂互動減少」，呢啲白紙黑字、鐵證如山嘅壞處我都讀過，但一切比唔上「普教中」學生擺喺我面前。俊仔係香港出世，天資聰穎，但都俾「普教中」搞到對中文科無晒興趣，情願睇成屋英文書，都唔掂下中文。咁其他學習無咁叻嘅小朋友點算？我哋下一代嘅中文又點算？</blockquote><br />\n<br />\n其實普遍既中小學生, 依家都係好撚憎漢文<br />\n<br />\n鍾意英文多<br />\n<br />\n都可能係好事"},{"pid":"502860f52169418a7737d46b5ae821583ba93dcf","tid":1000797,"uid":53026,"like":0,"dislike":0,"score":0,"quote":{"pid":"2be4bcc612d87bf83b2e1535059c1e217fbe6130","tid":1000797,"uid":79563,"like":1,"dislike":0,"score":1,"citedBy":1,"replyTime":"2019-01-29T16:29:16.000Z","msg":"<blockquote>以前搜集有關「普教中」嘅研究論文，「學習成績下跌、課堂互動減少」，呢啲白紙黑字、鐵證如山嘅壞處我都讀過，但一切比唔上「普教中」學生擺喺我面前。俊仔係香港出世，天資聰穎，但都俾「普教中」搞到對中文科無晒興趣，情願睇成屋英文書，都唔掂下中文。咁其他學習無咁叻嘅小朋友點算？我哋下一代嘅中文又點算？</blockquote><br />\n<br />\n其實普遍既中小學生, 依家都係好撚憎漢文<br />\n<br />\n鍾意英文多<br />\n<br />\n都可能係好事"},"citedBy":0,"replyTime":"2019-01-29T16:30:46.000Z","msg":"《聽陳蕾士的琴箏》？"},{"pid":"a3b0183229b9082329f7441ef125d1860c17a3c3","tid":1000797,"uid":181527,"like":0,"dislike":4,"score":-4,"citedBy":0,"replyTime":"2019-01-29T16:34:32.000Z","msg":"我覺得對中文興趣大小唔多關普教中事<br />\n畢竟睇書都係用書面語 <br />\n加上比起語言 一個好既老師更重要<br />\n<br />\n利申 小學普教中"},{"pid":"b6a879a35427018d1dca886c2402f67de7683ff7","tid":1000797,"uid":100016,"like":1,"dislike":2,"score":-1,"citedBy":0,"replyTime":"2019-01-29T16:39:27.000Z","msg":"算數啦，好多人屌00後點點點，其實香港人跟本就唔關心教育，連學校灌輸緊乜野知識比下一代都唔知唔關心，但又鐘意指責下代既無能<br />\n<br />\n6, 70後屌8, 90後，8, 90黎屌00後，中國人性格就係咁，結果唔好就站在高地屌人，但造成個結果既過程就闊佬懶理<br />\n<br />\n香港人關心既唔係教育，係成績"},{"pid":"a7ee1f565254e2c37a722801b2e2af823acffcb4","tid":1000797,"uid":117648,"like":0,"dislike":0,"score":0,"citedBy":0,"replyTime":"2019-03-02T11:39:26.000Z","msg":"用second language學中文<br />\n效能可想而知<br />\n<img src=\"/assets/faces/normal/clown.gif\" class=\"hkgmoji\" /> 唔係講笑，見過好多小朋友唔知一啲簡單字嘅粵音"}]}