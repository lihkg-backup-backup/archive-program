{"tid":1246315,"cid":5,"subCid":0,"title":"6.12民意大怒, 唔係因為攻得好, 係因為守得差","createTime":"2019-06-20T15:54:30.000Z","updateTime":"2019-06-20T16:05:32.000Z","uid":264192,"like":15,"dislike":1,"uniUserReply":4,"replies":[{"pid":"a70644057dd921a235b77ab9491b31f01d04af5f","tid":1246315,"uid":264192,"like":0,"dislike":0,"score":0,"citedBy":0,"replyTime":"2019-06-20T15:54:30.000Z","msg":"無錯, 6.16 二百萬人大遊行係因為6.12清場先至出現, 但衝擊、清場等事在過往時有發生, 點解今次又會引發民意大反彈, 從而誘發6.16大遊行? <br />\n<br />\n<strong><ins>警隊極欲示強 物極必反</ins></strong><br />\n對比過往清場, 今次無論在清場速度同使用裝備上都不可同日而語。今次清場之快, 裝備之強, 都顯示政府同警隊高層下放左更多既權力比現場指揮官同前線人員。加上警隊內廣傳6.9清場中有無數伙記比人圍毆打至爆缸, 警隊內普遍已怒火中燒, 一心準備要搵機會清算示威者。到6.12, 遇著上頭落左命令要強力清場, 展示警力, 一眾前線自然猛虎出閘, 最終導致開槍既開槍, 圍毆既圍毆, 武力程度明顯比過往高幾班, 一發不可收拾。政府落既清場命令, 加上6.9後既仇視情緒, 令6.12既清場力度明顯過大, 超過一般大眾的承受力<br />\n<br />\n<strong><ins>警隊自視過高 連環犯錯</ins></strong><br />\n警隊經6.9一役, 已成猛虎出閘之勢。裝備人員全部到位, 只等捉到示威者一個痛腳便傾盆盡出。6.12既觸發點, 係立法會底部部分示威者掟磚。此舉正合警隊高層之意, 有此痛腳便出師有名, 旋即命令強力清場。但武力遞增易, 武力遞減難。一眾前線怒火大盛, 又點會理咩合理武力, 既然上頭命令武力清場, 即為遇神殺神遇佛殺佛! 見到有份掟磚既, 打! 無掟磚既, 照打! 落單既, 圍揪! 示威者, 打! 中外記者, 打! 民陣示威區, 躝遠啲! 警隊上下連環犯錯, 高層自雨革後模擬左無數次清場行動, 深信最有利既清場方法係快且狠, 但忽略前線情緒不穩, 放力容易收力難。低層錯在有權用盡, 用上布袋彈、橡膠子彈等毫無必要既鎮壓武器。試問在人群後撤既時候射低多一個人少一個人, 對驅散大量群眾起到幾大作用? 更錯在復仇心切, 槍槍瞄頭, 圍毆落單示威者。對方毫無還手之力, 武力等級強弱懸殊。如此等等皆是警隊高層極不欲見既低級錯誤, 一概犯盡<br />\n<br />\n<strong><ins>衝擊時有發生 贏在警隊連環犯錯</ins></strong><br />\n6.12事件在現場具體如何發生, 實在無人深究, 但搬到上屏幕, 市民大眾見到既係警民武力懸殊, 警隊槍彈齊出, 但專業失守, 意氣用事, 淪為打爛仔交, 開爛仔拖。香港人唔滿意, 係因為警隊氣焰大盛, 目中無人, 換句話講, 係&quot;太過囂張, 串親香港人&quot;, 雖然唔係身在現場, 但有切膚之痛。如果6.12當日警隊堅守不出, 收起槍彈唔用, 表現極盡克制, 到凌晨用催淚彈驅散, 再派速龍將示威者逐一拉上警車先埋身處理, 全程在法律框架下做野, 唔犯大錯, 無痛腳比人捉到。第二朝市民大眾訓醒覺睇新聞, 發現已經清左場, 但又無咩夠爆夠上得頭條既大新聞, 咁會動員到6.16二百萬人出黎遊行咩? 須知二百萬人當中有大量人對修例持觀望態度, 6.12之所以出黎, 反既係警權過大, 反既係恃強凌弱。如果日後警隊吸收經驗, 以静制動, 民意究竟會點睇無了期的衝擊, 實在無人知曉。唯一肯定既係, 如果簡單地將示威加強攻當作必勝方程式, 自信可以挾二百萬民意橫行無礙既話, 下次連環犯錯既一方, 可能恰好掉轉。<br />\n<br />\n自信過高既一方, 永遠係睇唔到自己即將會犯下既大錯"},{"pid":"b5d90844418d88a956a140b451a5177ef049808b","tid":1246315,"uid":200177,"like":0,"dislike":0,"score":0,"citedBy":0,"replyTime":"2019-06-20T15:55:48.000Z","msg":"麻煩入嚟睇下<br />\n[警世] 發覺你班香港人真係唔配民主<br />\n<a href=\"https://lih.kg/1246268\" data-auto-link target=\"_blank\">https://lih.kg/1246268</a><br />\n- 分享自 LIHKG 討論區"},{"pid":"1bece93f1f7ef7a25588946588b18f36eac645a6","tid":1246315,"uid":107297,"like":0,"dislike":0,"score":0,"citedBy":1,"replyTime":"2019-06-20T15:58:51.000Z","msg":"班警隊高層好有問題"},{"pid":"318fc7f9248b3dd5a3f284fc527a0d82f00bfdd3","tid":1246315,"uid":72009,"like":0,"dislike":0,"score":0,"quote":{"pid":"1bece93f1f7ef7a25588946588b18f36eac645a6","tid":1246315,"uid":107297,"like":0,"dislike":0,"score":0,"citedBy":1,"replyTime":"2019-06-20T15:58:51.000Z","msg":"班警隊高層好有問題"},"citedBy":0,"replyTime":"2019-06-20T16:05:32.000Z","msg":"過往數年689及777養大了黑警膽，差不多將社運力量瓦解，佢地以為打埋今次，以後香港人就怕，佢地玩曬"}]}