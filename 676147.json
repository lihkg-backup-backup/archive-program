{"tid":676147,"cid":1,"subCid":0,"title":"我從課金中領略到的人生道理","createTime":"2018-05-24T06:47:42.000Z","updateTime":"2018-05-24T06:47:42.000Z","uid":187955,"like":0,"dislike":3,"uniUserReply":1,"replies":[{"pid":"c3a9f88e95615ad65c9ff95e123cdfaf125ccd75","tid":676147,"uid":187955,"like":0,"dislike":0,"score":0,"citedBy":0,"replyTime":"2018-05-24T06:47:42.000Z","msg":"小弟以前都算係重度課金玩家（唔會課到有經濟壓力，但係會cut cost去課金）<br />\n最近得閒係度思考人生，覺得課金同做人一樣，一味為左追遂前面既人而不停付出，其實無乜意義<br />\n一隻吸引到你課金既遊戲係會令到玩家有好多互動，實力差唔多既人會好自然咁group埋一齊 ，當中會有廢過你既，同時自然都會有勁過你既。<br />\n然後你為左超越/打敗呢d人，你會盤算到底要付出幾多。由於你地其實都係果個水平既玩家，呢個差距唔會好絕望，於是你覺得課少少係值既。<br />\n然後你終於超越左呢堆人，去到一個新既境界。開始既時侯你會覺得一切都係值既，你去到新既水平，得到既獎勵多左，係成隻game個社群既地位高左，入到一個新水平既group，自我感覺良好。<br />\n但係呢個蜜月期唔會持續好耐，你好快會同新group既其他人比較，你發覺自己唔夠勁，於是你又再盤算，發覺課少少，超越佢地，都係值既。<br />\n於是你不停咁輪迴，實力不停咁提升，但係你發覺天外有天，人外有人。而家d game，開帳號就課番十萬八萬既大有人在，無論你課幾多，你都做唔到最top果個。<br />\n你開始發覺呢條路唔會有終點，你想收手。但係你望番自己多年黎課金積埋既卡數，你唔忍心。<br />\n我覺得呢個情況就好似做人咁。現今社會（特別係香港）既人實在太沉迷於同人比較，而且個個都想&ldquo;贏&rdquo;。<br />\n你見到隔離呀邊個邊個，人工高過你，身家高過你，你唔甘心。於是你付出好多額外既時間同心血去同佢地鬥。<br />\n現實可能仲殘酷過打機，付出左未必有收獲。但我當你成功收獲到，超越左身邊既人，你去到新地境界，自然就會同勁過你既人比較。<br />\n最後你出盡青春，精力，感情，你都唔會得到滿足。<br />\n我出呢個post唔係想叫人打機唔好課金，做人唔好努力，而係我覺得打機/做人付出既時侯應該睇得闊d<br />\n課少少金可能會令隻game好玩好多，但係如果你係為左贏曬所有人而課金，你唔會成功，仲會好痛，同埋你亦都會忘記左當初打機/做人既樂趣。<br />\n利申：繼續課緊金，繼續奮鬥緊，但係真係有d疲"}]}