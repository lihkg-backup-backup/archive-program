{"tid":1423697,"cid":5,"subCid":0,"title":"from a 80’s, 希望share 抗爭建議","createTime":"2019-08-06T14:41:55.000Z","updateTime":"2019-08-06T15:24:47.000Z","uid":300799,"like":3,"dislike":0,"uniUserReply":1,"replies":[{"pid":"687b5790601d483593afe310adf5bdb37ffc86db","tid":1423697,"uid":300799,"like":0,"dislike":0,"score":0,"citedBy":0,"replyTime":"2019-08-06T14:41:55.000Z","msg":"係櫃底搵返個大學email account register 連登，可能我同大部分既你地真係有幾個generation gap, 但希望我除左買物資同企係最後排之外可以再做多d。以下係同朋友間討論後得出既感想。有d 長。<br />\n<br />\n<br />\n<span style=\"font-size: large;\"><strong>避免無差別不合作運動：</strong></span><br />\n<br />\n香港大部份人無咁高質素日日追新聞再自己消化分析誰對誰錯，好多人真係一日只係攞分免費報紙screen 一 screen, 唔會睇Facebook 更加無ig, 佢地生活好簡單只係返工放工，無差別不合作運動塞地鐵塞巴士好容易比錯覺佢地以致反感產生，因為佢地唔會係個腦process 背後原因。你可能會話呢d 人低智冷血同豬一樣，但可惜majority 係咁，與其嘗試去說服佢叫佢理解，倒不如唔做一d有機會令佢地反感既事。呢類人因為無咩政治立場，有得揀有少少理由比佢佢都會選擇企係強權果邊。記得呢班人唔係少數，佢既反對絕對係會對雞蛋有好大既反效果，多一個朋友總好過多一個敵人。<br />\n<br />\n<br />\n<span style=\"font-size: large;\"><strong>集中火力對付香港中既80/20一群:</strong></span><br />\n<br />\nPopulation 中20%既人領導住80%既運作。<br />\n香港對共產黨既唯一價值係咩？只係金融，講到尾都係錢，要共產妥協回應香港人既訴求，普世價值唔work, 武力打唔到長久戰, 係要影響香港既金融運作，搞不合作運動又好，罷工也好，都要集中在香港金融行業集中點中環，中環一運作唔到，佢地就淆底，劏房波都係打經濟牌。而且集中係中環唔會影響基層同大部分市民，手停口停果班唔會受影響自然唔會反對我地。首選係中資金融機構。<br />\n<br />\n另外航空業都好有影響力但涉及基層市民唔多，最理想係keep track 住航空界工會同控制中心主動罷工按章工作果班，適時幫佢地造勢及加大影響範圍。而且由佢地帶動更加有說服力，比人感覺唔係不合作運動，因為唔係有個人企係你面前阻住你，人就係咁膚淺。<br />\n<br />\n<span style=\"font-size: large;\"><strong><br />\n考慮光復香港時代革命外有無其他更確切更能針對訴求：</strong></span><br />\n老實講呢句口號已經成為班極權既藉口話有人想搞港獨，突登將五大訴求淡化，一被帶上港獨名義，好多香港人未必會follow, 反之雙普選就有共識，訴求要有真雙普選，就不宜叫光復，因為太衝突，免得被極權借故話搞港獨，就大條道理鎮壓我地，到時咩訴求都達唔到。<br />\n<br />\n除非大家真係想搞港獨，咁就另當別論，但訴求雙普選就變得無理據。<br />\n<br />\n<br />\n<span style=\"font-size: large;\"><strong>多邀請唔同界別唔同年齡既人幫手發聲：</strong></span><br />\n極權而家開始包裝到一切都係班青春期火爆既年青人搞事，將反對聲音矮化到只係一少撮人，建議多邀請唔同背景既人出席記者會發聲，要做返呢個抗爭係普遍人民對政府既訴求，唔係少眾。<br />\n<br />\n<br />\n希望大家多交流，點都support 抗爭到底！"},{"pid":"813363ab40fc4bc587c1d4601ccafab2593bfa76","tid":1423697,"uid":300799,"like":0,"dislike":0,"score":0,"citedBy":0,"replyTime":"2019-08-06T14:43:28.000Z","msg":"Push"},{"pid":"3de8a5dc414c161f65c2436c06414a65b05d4f8f","tid":1423697,"uid":300799,"like":0,"dislike":0,"score":0,"citedBy":0,"replyTime":"2019-08-06T15:24:47.000Z","msg":"Push"}]}