{"tid":948577,"cid":10,"subCid":0,"title":"「黑店」討論下遇過嘅黑店點黑！","createTime":"2018-12-20T07:32:53.000Z","updateTime":"2018-12-20T07:32:53.000Z","uid":2428,"like":4,"dislike":0,"uniUserReply":1,"replies":[{"pid":"2e5f6e5e93163924ed58096ff81ffc75d5bd5691","tid":948577,"uid":2428,"like":0,"dislike":0,"score":0,"citedBy":0,"replyTime":"2018-12-20T07:32:53.000Z","msg":"大約98-99年，喺沙田好運中心間《三連星》（三間都係同一個老闆，印象中係橙黃、橙紅配塔招牌）其中一間嘅舖位係現今元氣壽司同埋越北中間位置。<br />\n<br />\n嗰陣中學雞一個人買 DreamCast ，問啱晒啲價，都係嗰間最平（價錢我都唔記得係幾多） 我係要行貨嘅，感覺上有保養都好啲。 嗰陣俾晒錢開埋單之後，就同我講叫我等15分鐘左右。佢要響個倉拎過嚟，叫我喺附近行過圈。<br />\n<br />\n跟住仆街嘅事就開始，15分鐘之後。返到去個舖位，店員話仲拎緊過嚟，就開始R水吹同我講：「 你買行貨機玩唔到日版碟，但係日版機就可以玩晒全部版本嘅碟」嗰陣其實我一啲信心都冇動搖，因為事前做足晒功課。我就好冷淡咁回覆佢一句「冇所謂啦！你幾時比到部機我」然後個店員就扮打電話扮催促，跟住就好笑！店員同我講：「行貨機冇晒，一係你加錢換日版啦！見你等咗咁耐計返你平啲」我同佢講：「唔使啦！行貨機你都俾唔到我，你只可以退錢嘅。」個店員最初就企硬話公司政策唔可以咁，然後我就同佢講：「唔好煩啦！報警處理，我又唔怕麻煩嘅，咁事實上係你比唔到部機我。一係你講幾時比到件貨我，我OK嘅。」跟住個店員又響度搞咗一輪，又打電話又乜乜柒柒。最後我都拎返晒俾咗嘅錢！<br />\n<br />\n唔知大家遇過啲點「千其百趣」嘅黑店呢？"}]}