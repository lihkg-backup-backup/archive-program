{"tid":1346156,"cid":1,"subCid":0,"title":"賀「元朗一哥」保送英國進修　 小桃園又有局　警紳一家親","createTime":"2019-07-22T03:37:39.000Z","updateTime":"2019-07-22T03:38:24.000Z","uid":8033,"like":1,"dislike":0,"uniUserReply":2,"replies":[{"pid":"64dc4dc3fb0973d2933bc2effb27d376360b5323","tid":1346156,"uid":8033,"like":0,"dislike":0,"score":0,"citedBy":0,"replyTime":"2019-07-22T03:37:39.000Z","msg":"因狼英「黑金飯局」而聲名大噪的流浮山小桃園海鮮酒家，噚晚又有局，<span style=\"color: red;\">一眾鄉紳為警隊明日之星「元朗一哥」鄧炳強搞farewell party，飯腳鐵膽包括錦田鄉事委員會主席鄧賀年、元朗區議會主席梁志祥等</span>，屏山鄉鄉委會主席曾樹和亦曾露面，但最後過門不入。<br />\n<br />\n上月警隊高層大執位，元朗區指揮官鄧炳強獲欽點保送高層搖籃英國皇家國防學院進修，兩星期後起行，噚晚元朗一眾區議員、鄉紳歡送佢，7點幾鐘眾人陸續到場，直入小桃園包房，八方見裏面筵開五席，場面熱鬧。主家席除咗有鄧炳強外，旁邊係天水圍區議員李月民同梁志祥，席間二人更送上銀碟賀鄧炳強步步高升。<br />\n錦田鄉事委員會主席鄧賀年做咗小桃園飯局嘅鐵膽。 錦田鄉事委員會主席鄧賀年做咗小桃園飯局嘅鐵膽。<br />\n曾樹和過門不入<br />\n<br />\n鄧賀年則與元朗區議員沈豪傑坐埋一枱，民建聯郭強、元朗區議員王威信、八鄉北鄧貴有同八鄉南黎偉雄都畀面捧場，「黑金飯局」出盡風頭嘅尖啤唔見人，放大假嘅狼英都冇份。八方仲喺門外遇上「黑金飯局」座上客曾樹和，以為佢歡送鄧Sir，點知佢煞有介事話約咗朋友晚飯，然後走到隔籬新桃園，冇耐喺後門離開。<br />\n喺小桃園搞歡送會認真搞鬼，鄧炳強話由大會安排，即係元朗區議會、撲滅罪行委員會和少年警訊會長會負責，客隨主便，AA制每人夾500蚊，有鮑魚、石斑，每枱有支300蚊紅酒，每席大約5,000蚊。<br />\n48歲嘅鄧Sir去英國進修策略同國際關係，八個月前升任元朗警區指揮官，近日因破獲天恒邨斬人案同天水圍氣槍獲好評。<br />\n<br />\n<a href=\"https://hk.news.appledaily.com/local/daily/article/20130828\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20130828&d=kduom0GX2PoGtXVt5SjzIDeipyOQHODmSSmjwmLFmyk%3D&h=f60afa8d\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20130828&h=cbbb42e6\" target=\"_blank\">https://hk.news.appledaily.com/local/daily/article/20130828</a>/18397967?fbclid=IwAR3mwiVNzjk-Tb_-2NR2yUqNnIwz5JoL-O-dKA3mjNiB4aCVMPYOnDkwaFg"},{"pid":"a6227682f34c9247064828aa9fd48072ebcd22fa","tid":1346156,"uid":71237,"like":0,"dislike":0,"score":0,"citedBy":0,"replyTime":"2019-07-22T03:38:24.000Z","msg":"<img src=\"https://na.cx/i/wfyjxO5.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FwfyjxO5.png&h=2b9781ba&s={SIZE}\" />"}]}