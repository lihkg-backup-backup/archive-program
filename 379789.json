{"tid":379789,"cid":12,"subCid":0,"title":"【都市灰色劇場】做slash慘過乞食","createTime":"2017-08-29T15:21:24.000Z","updateTime":"2017-09-09T10:40:12.000Z","uid":140947,"like":4,"dislike":3,"uniUserReply":0,"replies":[{"pid":"2dae427b2d124763180326eed44880a88ac7c76b","tid":379789,"uid":140947,"like":0,"dislike":0,"score":0,"citedBy":0,"replyTime":"2017-08-29T15:21:24.000Z","msg":"打工慘過做奴隸，做slash慘過乞食。呢個就係我介乎於生存與生活之間嘅城市。<br />\n<br />\n(1)<br />\n<br />\n我係一個土生土長嘅香城女子，就嚟29+1，俗稱中女。大學畢業，無案底，職業係slash。<br />\n利申，我個人並唔認為slash係一個職業，炒散就炒散啦，家陣用英文講高級啲咩？上一代有邊個唔係打幾份工？放咗工仲要攞啲衫返屋企車，或者星期日去揸車整水電；賺外快，搵多個錢，有乜咁出奇，有乜咁值得探討？<br />\n都係嗰句，馬死落地行。<br />\n如果我有份工，薪高糧準、唔使OT、上司同事相敬如賓、公司包我冚家保險、放工唔使覆whats app email，每年仲有30日大假俾我休養生息探索世界，上車輕鬆冇煩惱，爸爸媽媽冇投訴&hellip;有頭髮，邊個想做slash？<br />\n<br />\n點解我會炒散？真係一匹布咁長，七七四十九日都講唔晒。你睇落去就會知。<br />\n係世人嘅眼中，我是一名廢青，但又唔係真係好青，唯有叫自己做slash，好似好聽啲咁。<br />\nSlash有分好多種，唔係種種都啱我做。但係除咗姦淫虜掠，殺人放火，我乜都做。我個人冇咩叻，係咁啱讀過幾年書，識得幾隻字；同埋打過N份工，叫做有啲舊同事呀、朋友呀關照吓咁。<br />\n<br />\n基本上，我係賣文為生：寫稿、翻譯、代筆，一般大公司或PR agent要out source畀人做嘅嘢我都寫到；但如果個客要搞event、整backdrop、搵星搵model、化妝影相拍片、博見報，我亦都會做，或者搵到人幫我做。你諗到、諗唔到嘅，我都可以提供一條龍服務。<br />\n<br />\n講到好似全套服務好犀利咁，實際上有以上技能喺任何一間公司打工，只有任做出血的下場。所謂周身刀，冇張利，唔得專業，冇人尊重。<br />\n<br />\n有位上司曾經同我講：能者多勞。<br />\n能唔能，我唔能知，但過勞，是肯定der。<br />\n<br />\n講咗咁耐，好似仲未話畀大家知我叫咩名。不過我叫咩，重要咩？<br />\n大過我嘅叫我阿妹、細過我嘅叫我姐姐、朋友啲B叫我姨姨；同事叫我英文名、朋友叫我中文名、男友叫我bb&hellip;我嘅身份，隨時仲多過24個比利。<br />\n我，是他也是你和我。<br />\n一個非常普通的人，一個每個人身邊都有的人。"},{"pid":"0384e557feff18ffcea12fe15cb107fddf73edc2","tid":379789,"uid":140947,"like":0,"dislike":0,"score":0,"citedBy":0,"replyTime":"2017-08-30T16:02:20.000Z","msg":"(2)<br />\n<br />\n最近，我辭咗份part time。佢都算係我打過咁多工入面，最冇趣嗰份。<br />\n話說呢份工係我大約半年前決定要做自由業嘅時候，朋友介紹畀我嘅。雖然唔係我做開嗰範，但以兼職嚟講時薪都叫可以接受(高過去茶記洗碗架)，而且sale到嘢個commission都唔錯，所以就不如袋住先啦。<br />\n嗱，賣保險、傳銷呢啲嘢我一定唔會做。我老竇話，做保險好似乞食咁。<br />\n「咁又唔好咁講，好多人都撈得好掂。」唔係呀老竇，而家做slash仲慘過乞食。<br />\n「開到單嗰啲就係囉，大把唔使do添。」爸爸不屑地說。<br />\n咁我又唔會話，好人好者做乜走去賣保險，但如果啲人成日都 #感恩，又充滿 #正能量，我就會stereotype佢係賣保險。<br />\n<br />\n黃子華講過，無論你做咩工，最終都會發現自己係一個推銷員。<br />\n憑此邏輯，可以引申到，無論你做咩工，最終都會發現自己好似乞食。乞食即係點？冇尊嚴，人哋畀幾個多餘嘅臭錢你，你就要叩頭道謝。<br />\n呢種感覺係咪好熟悉？憑我多年嘅打工經驗，要低聲下氣嘅工作的確不限於sales，反而sales team往往係公司裡面最聲大夾惡。無計啦，人哋搵錢架嘛。Marketing、PR、design，甚至HR，永遠都係做磨心，要討好嘅人太多，可能係上司、可能係老闆、可能係個客，又或者係茶水姐姐。<br />\n<br />\n完全唔識、亦唔鍾意sell嘢嘅我，誤打誤撞之入咗去一間出版寫做business development (即係sales啦，又係一個懶高級嘅名)。<br />\n明明紙媒已經夕陽到幾乎入黑，呢個城市嘅人又唔睇書，仲有咩好sell？真係唔做過都唔知，原來喺冇人買書嘅年代，食譜嘅銷量仲係唔錯，所以仲係有brand願意攞舊錢出嚟sponsor、甚至做書。<br />\n<br />\n原來，去到2017年，成街都係大學生，我城嘅人類仲不過係停留喺生物邏輯層。精神食糧，極其量都係為咗尋求肉體食糧。"},{"pid":"5234d5cb32c28b03247a275b11dc6dd665d688a0","tid":379789,"uid":140947,"like":0,"dislike":0,"score":0,"citedBy":0,"replyTime":"2017-08-31T13:15:35.000Z","msg":"(3)<br />\n<br />\n呢份part time，我唔喜歡，但亦唔討厭。<br />\n公司冇乜捽數，而喺我冇同個客吹水吹到天花龍鳳，亦冇chur爆對方之下，勉勉強強都叫有數返，可以執到少少袋落袋，吊住我條命仔。<br />\n<br />\n我話唔做，處理晒公司大小事務嘅主編走嚟同我傾偈，講嘅都係客套說話。<br />\n「其實我又唔覺得你做得好差，唔使畀太大壓力自己。我都明啲客係要浸返嚟，點解唔做多陣？」 <br />\n「因為我真係冇乜興趣，而且等待啲客confirm同找數嘅過程太耐。」做part time有個好處，就係知道唔會做得長，講嘢都可以坦白啲。<br />\n佢嘗試說服我：「如果係因為呢樣，公司可以提返高你個base，你可以做多啲marketing嘅工作，咁就唔使好似得個等字咁。或者如果你想，可以轉full time。」<br />\n我斷然拒絕佢嘅提議：「我暫時都係想做住part time先，想多啲時間做自己嘢。」<br />\n「你再考慮吓啦，唔使即刻答我住。」主編笑笑口講。<br />\n<br />\n「做自己嘢」呢幾隻字，我同過好多人都講過。呢個都係我想做freelance嘅原因。不過我發現，自己係一個好懶嘅人。返工嘅時候，就藉口話放工好攰，乜都唔想做；做slash，又賴搵朝唔得晚，趕住做客野，結果又係冇時間做自己嘢。<br />\n<br />\n每次辭工，每一個上司都會問我：「其實你想做啲乜？」<br />\n<br />\n「我從來冇放棄過成為一個偉大嘅舞蹈家嘅理想！」我每次都好想咁樣答。<br />\n<br />\n我只係借喻一下，唔係真係想做舞蹈家呀喂。我想做嘅事，但既不偉大，亦不崇高。<br />\n相信大家都啲嘢想做，但礙於社會現實、家庭責任，冇辦法唔將自己嘅意向放到最後最後。唔係話當下嘅選擇冇自己嘅意思，但呢個世界實在有太多太多人同事，可以左右一個人嘅意志。"},{"pid":"85bce6069ab339cac8fcf00de7bbcbc9678558e3","tid":379789,"uid":140947,"like":0,"dislike":0,"score":0,"citedBy":0,"replyTime":"2017-09-01T07:03:21.000Z","msg":"(4)<br />\n<br />\n大學畢業後，我投身傳媒行業，後來都係喺Marketing同PR，呢三個密不可分嘅行業，跳入嚟又跳出去。<br />\n我唔知呢啲行業算唔算適合我，但我好肯定有啲工作，係我永遠都唔會想做(雖然人哋都唔想請我)，例如政府工同銀行，因為好似好悶。<br />\n但做咗幾年嘢之後，我發覺，原本做嘢就係咁悶；而有趣嘅工作都好似不能賺錢。當一樣嘢牽涉到錢，成為一個交易，事情就不再單純，你亦不可能再當係一個興趣純粹地愛。<br />\n<br />\n如果可以，我諗好多人都會想做自己嘢、做下小生意，唔需要搵好多錢，但可以好好生活。至少我身邊好多朋友都係。但現實係，你即使只係賣一件十蚊的貨，都會有人問，我點解要買你呢樣嘢？你呢樣嘢有咩好過人？<br />\n打工畀啲大粒challenge，做自己嘢就注定要受到全世界更嚴厲嘅批評。我只能夠將呢個情況，歸咎於我城人類欠缺美學訓練、不重人文，所以對人對事產生唔到欣賞同尊重。<br />\n<br />\n去完grad trip返嚟嘅某一日，我喺屋企梳化上攤緊嗰陣，接到個咁嘅電話：「你好，呢度係大台打嚟，請問係咪葉子欣小姐？」<br />\n「我係。請問咩事？」<br />\n對方以有禮但冇感情的官腔回應：「我哋想畀個offer你，係你之前見嘅娛樂新聞台記者。月薪9千，你會唔會take呢個offer？」<br />\n我即刻成個彈起，用充滿熱情嘅聲線回應：「Take！！」<br />\n<br />\n就係咁，娛記成為咗我人生第一份工。<br />\n當年冇最低工資，唔少同學畢業後都加入咗「9K同學會」。一年制合約，加上每年7天勞工假，有medic。<br />\n呢個offer我並唔覺得可恥，仲曾經幻想自己可以憑著少少語言天份，喺大台發圍；我只係有啲心痛，爸爸媽媽供書教學咁多年，原來個女只係值咁多。<br />\n<br />\n後來跳多幾次糟，人工雖然有加，但加極都唔會夠政府工同做bank多。啲人成日以為我辭職辭得好瀟灑，實際上只係我搵錢太少，冇咩好唔捨得。休息吓、去吓旅行，再搵過份，仲添多一、兩千，冇咩所謂啦。<br />\n害怕失去，即係代表擁有好多。<br />\n除咗錢，仲有職位、權力、同事同工作嘅成功感，呢啲嘢好似距離我好遠，唔知幾時有機會感受到。"},{"pid":"434ba58023f781e55fcdfa15052506034649d7c1","tid":379789,"uid":83440,"like":0,"dislike":0,"score":0,"citedBy":0,"replyTime":"2017-09-01T07:30:54.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"5316df8f23b2d684fbb08cafe7fd169a6fd6bbe2","tid":379789,"uid":12633,"like":0,"dislike":0,"score":0,"citedBy":0,"replyTime":"2017-09-01T07:54:54.000Z","msg":"支持"},{"pid":"100bb2729d991ed8fd5c9edb7abf8a8b6851a4bf","tid":379789,"uid":140947,"like":0,"dislike":0,"score":0,"citedBy":0,"replyTime":"2017-09-03T16:26:58.000Z","msg":"<blockquote>支持</blockquote><br />\n多謝！故仔好長，希望大家會睇落去~"},{"pid":"0c5422cadfe518ad03a4a0b53497e9ea23529f63","tid":379789,"uid":140947,"like":0,"dislike":0,"score":0,"citedBy":0,"replyTime":"2017-09-04T07:18:37.000Z","msg":"(5)<br />\n<br />\n「點解你問嘢咁鍾意講唔好意思？你係覺得唔好意思嘅，就唔好問！」cam man(又)漲紅著臉，大大聲一句車埋嚟。<br />\n<br />\n頭半年嘅娛記生涯，日日畀cam man大哥們小到上天花板。唔識問、唔識執生、甩料，返到公司仲要畀阿姐話多次。<br />\n公司啲cam man做咗好多年，記者通常係fresh grad妹妹，怕辛苦所以走得好快；做得長嘅，可能會轉做主播或編輯，變相要cam man成日帶新人。每年都要湊住班蕃薯，拍嘅嘢又嚟嚟去去都係嗰啲，唔係event就係演唱會，再唔係就等更，仲慘。<br />\n當時我覺得佢哋好惡，而家就明白想唔躁都幾難。<br />\n<br />\n可能好多人都唔係好知娛樂新聞係點樣運作，等我簡單解釋下：當Marketing要搞event宣傳， PR就要負責搵星、邀請傳媒採訪、招呼娛記。傳媒最想event前做完訪問，開場影少少散shot就可以閃人；但通常PR都會唔畀粒星出嚟住，因為想傳媒影多啲嘢，現場又多人啲，先可以同老細交差。<br />\n<br />\n做訪問，行規係文字記者先做；如果電子想做先，文字就會集體彈開，用好串嘅語氣話：「哦，你哋做先，你哋做先。」<br />\n事實上，阿姐亦要求我哋要先聽料，即係聽吓文字問乜，再問返啲星一樣嘅嘢；唔需要有太多自己想法，即使你問咗自己想問嘅嘢，返去轉個頭就會俾剪片嗰同事啄咗。原因係文字好多做咗十幾廿年，同啲星好熟，啲星好肯同佢哋講嘢；咁佢哋都好犀利，日日對住同一堆星，仲有咩水好吹姐。但佢哋竟然咁都可以撩到啲新話題出嚟，仲要寫到幾百字，將勁無聊嘅嘢盡量寫到搞笑有趣，吸人眼球，唔係咁易架。<br />\n<br />\n「講到冇嘢好講，連屋企隻貓冇屎痾都要攞嚟講。」cam man嘴藐藐、細細聲咁話。<br />\n<br />\n我唔知cam man大哥們內心有冇藏住一個偉大的電影夢，我知道嘅係，佢哋肯定比我敬業；至少，我從來冇聽過佢哋講，自己做緊嘅嘢好無聊。我城嘅藝人亦都好敬業，為咗滿足電視台要做單頭嘅要求，經常要將同一堆答案答2至3次，正常人應該一早黑咗面。<br />\n<br />\n至於文字班大姐大哥，應該幾年內都要必須要退休，紙本賣得就賣摺得就摺；除咗創業搞生意，我完全諗唔到有咩工作適合佢哋，因為他們的字典裡沒有「唔好意思」呢個字。喺IG女神follower多過藝人嘅年代，「星」早已不明；而藝人亦唔再需要靠記者支筆去宣傳自己。 <br />\n<br />\nAndy Warhol話：「In the future, everyone will be world-famous for 15 minutes。」<br />\n我諗而家就係呢個時代。"},{"pid":"59d1b36a3c3a3361ffbcfc82c86faf5a728afac2","tid":379789,"uid":83440,"like":0,"dislike":0,"score":0,"citedBy":0,"replyTime":"2017-09-05T11:28:36.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"9d628e7172051d25dc535a492d7d2aba53e097cb","tid":379789,"uid":140947,"like":0,"dislike":0,"score":0,"citedBy":0,"replyTime":"2017-09-08T08:36:12.000Z","msg":"(6)<br />\n<br />\n喺門外已經見到陳家而向我招手。<br />\n<br />\n「喂，葉子欣！」佢坐喺巴枱，已經飲咗半杯咖啡。佢次次都比我早到。<br />\n「sorry呀陳家而，要你等。」我放低背囊同notebook，坐喺佢隔離。<br />\n其實我係慣性會遲15分鐘，或者應該話，15 mins buffer內出現，唔算遲到吖；但對方唔一定係咁諗，所以都係要沙個冧先。<br />\n「咦，好靚喎，好自然吖。」<br />\n「真係？我今日特登dress up，淨係出嚟搵你咋！」陳家而著咗件墨綠色背心jumpsuit，中分頭長鬈髮，平底尖頭鞋，戴咗細粒飾物，簡單得嚟幾好睇。<br />\n「我話你對眼呀，咁快好返晒，仲可以癡假眼睫毛。」<br />\n佢之前去韓國割雙眼皮，返嚟冇耐就約我見面。<br />\n「嘻嘻，係呀呵，」佢得戚地眨眨眼，說：「不過都冇你雙眼皮咁深！」<br />\n<br />\n我已經十幾年冇見過陳家而。佢係我小學同學，細個住埋同一條邨會一齊玩；幾個月前我睇band show撞返佢，估唔到佢主動約我飲咖啡，而家都keep住間唔時都會見吓。<br />\n<br />\n一個尋常嘅星期二，天氣好好，開始有少少熱。<br />\n地點係一間喺出版社附近冇乜人嘅caf&eacute;，吧枱之外得三張枱，湖水藍色牆身加復古燈牌裝飾，老闆係鬼佬，細細間好鬼chill；我鍾意呢度啲咖啡，有乜花巧嘢。<br />\n<br />\n我邊飲Americano邊問：「你唔使返studio做嘢嘅？」<br />\n陳家而比手劃腳地說：「冇啦，唔返啦，同啲人唔夾，喺屋企做仲好。你呢？仲做緊編輯？」<br />\n我答：「冇做啦，我而家freelance緊，乜都接吓。」<br />\n「咁咪幾好！」<br />\n我皺一皺眉：「唔好呀，上個月完全冇job，食得屎，好懶。」<br />\n「點解咁講呀，我唔覺得做全職先係勤力喎。如果你問我，我根本淨係想玩！」佢畀啲反應，好似隨時有個鏡頭影住佢咁，好有趣。<br />\n<br />\n陳家而絕對有資格咁講，因為佢係一個薄有名氣嘅作家，啲job多到接唔晒，可以話係一個成功嘅slash，而我，只係今日唔知聽日事嘅廢青。呢個世界就係要等價交換，可以享受平日下午飲咖啡嘅優閒，就要承受下個月冇收入嘅壓力。<br />\n<br />\n佢會同我分享佢啲情史，豐富到一個點。每次見面，佢都有新男人，我覺得佢好犀利，每次hurt完好快又再全情投入；感覺好似拍過3756次拖，但每一次都係初戀。陳家而係一個好有想法嘅人，我冇乜建議畀到佢，純粹佢講我就聽。"},{"pid":"3f6d75853cb4adf394027cdf6d620b3994014239","tid":379789,"uid":83440,"like":0,"dislike":0,"score":0,"citedBy":0,"replyTime":"2017-09-09T10:40:12.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}