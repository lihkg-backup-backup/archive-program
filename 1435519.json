{"tid":1435519,"cid":33,"subCid":0,"title":"論老豆的深藍行家","createTime":"2019-08-09T05:28:55.000Z","updateTime":"2019-08-09T05:35:20.000Z","uid":289857,"like":5,"dislike":0,"uniUserReply":1,"replies":[{"pid":"7936bb02c1845b106da8e0418b0bf234af304270","tid":1435519,"uid":289857,"like":0,"dislike":0,"score":0,"citedBy":0,"replyTime":"2019-08-09T05:28:55.000Z","msg":"<img src=\"/assets/faces/pig/dance.gif\" class=\"hkgmoji\" />老豆啲行家真係難頂到爆<img src=\"/assets/faces/pig/dance2.gif\" class=\"hkgmoji\" /><br />\n<br />\n老豆依一行好小眾嘅，有時啲行家會上我老豆鋪頭吹水。咁我好多時候都會被逼聽埋一份。（太小眾 一講會知係邊個 所以唔講啦）<br />\n行家<img src=\"/assets/faces/pig/whip.gif\" class=\"hkgmoji\" /><img src=\"/assets/faces/pig/shocked.gif\" class=\"hkgmoji\" />平時嘅我<br />\n<br />\n<br />\n其實由2014佔中開始，佢地已經批評緊示威者阻佢地搵食。佢地依行一路萎縮緊，大家都生意難做，但佢地完全可以無視其他因素而賴哂係佢地眼中嘅廢青身上。<img src=\"/assets/faces/pig/shocked.gif\" class=\"hkgmoji\" /><br />\n<br />\n有幾間鋪係正中環開，平時已經無咩生意，個幾日警察驅散就更加要落閘。 於是佢地成班行家都話係廢青累事，阻止佢地搵食<img src=\"/assets/faces/pig/pointing.gif\" class=\"hkgmoji\" /><br />\n<br />\n(明明自己啲仔女當時都係中/大學生，都可以完全唔聽人勸，佢地係好神奇嘅物種<br />\n<br />\n跟住頭先好不幸地我又坐左係鋪頭，咁橋又撞正個行家上黎吹水。 聽左陣，我頂你個肺，知啲唔知啲，又係係度屌示威者。<br />\n<br />\n佢地成批人都45歲或以上（因為無後生入行+有啲係家族生意老一輩會做到死為止）<br />\n<br />\n佢地又係度講 話示威者惡過警察同白衫。 我個樣係WTF！？？？<img src=\"/assets/faces/lm2/wonder2.gif\" class=\"hkgmoji\" /><br />\n我又唔想嘈交，所以只係拎轉頭，扮聽唔到。<br />\n<br />\n跟住佢就舉例子話:你睇下佢地係荃灣個單野，佢地藍衫白衫根本唔夠黑衫打，一路係黑衫追住人打呀，連啲普通白衫街坊都打，係人都怕左佢地啦！<br />\n<br />\n非常不幸地 ，我就正正係住係荃灣嘅。聽到依度直頭嬲到爆炸。忍唔住就串佢&hellip;&hellip;<br />\n<br />\n我：你嘅意思係佢地拎刀斬荃灣友但，我地應該企度比佢斬？<br />\n<br />\n佢：咁佢地都唔應該打人㗎嘛！仲打到無辜嘅人！<br />\n<br />\n我：你到底諗緊咩？你覺得警察會幫市民唔好比人斬咩？你睇下個個被人斬到見骨嘅受害者，警察根本無執法拉兇手！<br />\n<br />\n佢：咁佢地比你地屌走嘛點執法姐！<br />\n<br />\n我：你邊隻眼見到我地屌走個警察，係佢地選擇性執法呀大佬！你地成日係度屌後生仔，你有冇邊次真係落場感受下？你有冇追直播追到凌晨4點了解發生咩事？無呀！<br />\n<br />\n（全場靜左）<br />\n<br />\n佢：Er..er...er...你班廢青讀屎片㗎，歪理當真理！我地大人唔同你班細路嘈！<br />\n<br />\n我：我地出黎係唔係因為老師要求或者朋輩壓力，只係因為對無恥政權不滿，因為我地仲有良知！<br />\n<br />\n佢：你地讀書就讀書啦，搞事做咩！你估你地知道全部嘅真相咩！你地無養過家又點知老豆老母搵食艱難！<br />\n<br />\n我：就係因為你地掛住搵食我地先搞到咁慘！我地唔係人？唔可以表達不滿？我地每一次指控班黑警都有證有據先會屌，唔係無的放矢！<br />\n<br />\n佢：你地和平表達我好支持㗎喎！但係你地塞地鐵個啲邊度和平啊！阻人搵食啊！<br />\n<br />\n我：你話我地塞地鐵唔和平，咁我地有冇主動打人？我地一早講左個日會塞，你地咁愛番工係咪應該提早出門或者搭其他車！<br />\n<br />\n佢：總之你地就係唔岩！<br />\n<br />\n我：cls！廢事被你話我唔敬老！（對住阿媽）依條蛋散一日唔走唔好叫我番黎！（轉身走左）<br />\n<br />\n對唔住我唔夠敬老<img src=\"/assets/faces/lm2/clown.gif\" class=\"hkgmoji\" /><br />\n我平時對佢地唔會咁，今次真係忍唔住口。<br />\n我知道唔係個個係咁，但有啲人真係好難頂！ 真係好嬲先打依篇文，平時我都係忍下就算數！<br />\n<br />\n天佑香港！"},{"pid":"ca0744ff5cbc7acd728e005001d3518515422b03","tid":1435519,"uid":289857,"like":0,"dislike":0,"score":0,"citedBy":0,"replyTime":"2019-08-09T05:35:20.000Z","msg":"依篇野唔係想公審 <br />\n純粹係嬲到癲左想發洩下<br />\n點解可以有啲咁嘅人"}]}