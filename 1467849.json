{"tid":1467849,"cid":18,"subCid":0,"title":"（理論裝備/鬼節）71果晚見有人唔肯走我曾經以為有鬼，點解我地要驚鬼？","createTime":"2019-08-13T17:38:04.000Z","updateTime":"2019-08-13T17:44:49.000Z","uid":258762,"like":0,"dislike":0,"uniUserReply":1,"replies":[{"pid":"b6e9e49d34245eb2a4e01675532c3e3e7e916cef","tid":1467849,"uid":258762,"like":0,"dislike":0,"score":0,"citedBy":0,"replyTime":"2019-08-13T17:38:04.000Z","msg":"有關鬼，我諗起71，果時睇直播望住有幾位手足唔肯走，果時我都懷疑過佢地會唔會係鬼。如果當時大家無極大信任，大家就唔會衝番入去抬大家出黎，就唔會有後續咁美好感人既場面。一個都不能少、齊上齊落響果日開始，係大家都認同既諗法。或者好仆街地講，可能裡面其中有一個真係鬼，但因為我地既信念，鬼唔再存在，或者俾大家消滅左。<br />\n<br />\n有冇諗過，鬼，從來係心理影響多過實際影響？<br />\n<br />\n有冇試過夜晚聽到怪聲會訓唔著，越諗反而越驚。睇完恐怖片果期會形住形住，搞到個人咪埋眼都心慌慌？<br />\n<br />\n所謂既鬼，同白色恐怖一樣，最大既影響係自己嚇自己。鬼一般唔會好有目標咁出黎搞你，通常係行行企企，間中鼓動下大家。但行得正企得正，即使有鬼係你隔離，佢都做唔到嘜野。<br />\n<br />\n或者咁講，當以為自己撞鬼，大家內心好撚驚既時候，第一下反應係咩？會開燈、會祈禱、會念經之類。無錯，我地面對鬼，係要光明，係要正氣。遇到鬼既時候，我地一直相信光明係令自己鎮定既方法。<br />\n<br />\n基本上，我地無野怕俾人知，好多都係連登tg直播時都通晒天，反而我地每次行動都想更多人知去聚集，從來唔會想落單會無人參與。我亦相信一直以黎大大小小既tg group都有狗既針，所以根本無得避，更加諗唔到有咩值得怕，仲怕到要失去互相信任，怕到要響記者面前大大力屌打啲疑似鬼咁失禮。<br />\n<br />\n要明白，即使捉到一隻鬼，仲可以有更多鬼潛入，所以無論捉到定捉唔到，對整個運動都無任何推進，卻有好大影響，影響信任，影響團結，影響原本焦點。（而前線手足有秘密行動，就真係要搵信得過既戰友組團，呢方面要再小心啲。）<br />\n<br />\n所以，不如我地一齊學識承認鬼既存在，亦要明白無可避免地與鬼共存。我地最緊要唔好俾佢影響心理，我地在明佢地在暗，怕條春咩！呢樣野根本同日常與鬼神既相處方式一樣，俾啲信心。<br />\n<br />\n試下問多句，如果有日見到有手足落單比狗追，你會唔會怕佢係鬼，怕佢係想拖大家後腿而唔去救佢？我話你知唔會。如果你會，大家最終都會輸等徹徹底底，因為團結係我地勝利最大既條件！！！！！！"},{"pid":"f97cd3b45508b79ad0aca85051e69c7fb1c6976f","tid":1467849,"uid":258762,"like":0,"dislike":0,"score":0,"citedBy":0,"replyTime":"2019-08-13T17:44:49.000Z","msg":"推"}]}