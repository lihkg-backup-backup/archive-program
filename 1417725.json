{"tid":1417725,"cid":1,"subCid":0,"title":"搞經濟先會比到政府更大壓力面對我地訴求","createTime":"2019-08-05T17:02:38.000Z","updateTime":"2019-08-05T17:02:38.000Z","uid":233228,"like":0,"dislike":0,"uniUserReply":1,"replies":[{"pid":"5f08e5a3bfa1420f8ed9eba08257a07c50feca96","tid":1417725,"uid":233228,"like":0,"dislike":0,"score":0,"citedBy":0,"replyTime":"2019-08-05T17:02:38.000Z","msg":"第一次發文，表達對今日既睇法<br />\n<br />\n今朝林鄭特意為罷工開一次記者會，就證明左罷工係一個好既方向。好多工種唔做野一日其實都冇乜影響（譬如我做乾收銀），因為要完成既task始終都係要完成，但重點在於釋放更加多既政治能量，同證明成個運動唔係只得未有生產力既學生/對家形容所謂既廢青參與，更進一步既係，搞到經濟先真係針對政府既要害，由其而家冇大台，普通人想過正常生活都會將矛頭指向政府<br />\n<br />\n好似今日係荃灣，咁多區黎講地理環境對我地算係幾有優勢，可能因為成個區個connectivity太好，基本上呢區D商場大部份鋪頭都停業，所以成個區就好似死城咁，主因無可否認係同我地存在有關，但假如而家發現目標係搞經濟，咁其實係咪針對D會好D呢<br />\n<br />\n1）搞經濟比死守佔路好，無謂同警察硬碰硬 一 路障果D一樣要SET，但似乎冇特別需要食煙食彈。雖然呢個係雞先定蛋先既問題，冇彈鋪頭又點會關門呢，但暫時反正我地出現政府都會清場，唔多唔少都做到相同恐慌效果，不流血不犧牲不被捕嘛<br />\n<br />\n2) 反思一下藍絲同警察係咪必然既針對對象。假如人地挑釁你，冷處理一下，其實走咪冇野發生，人地要鬧交，大家都唔理佢佢就冇癮。警察要搞我地，想做新聞做畫面上媒體，轉戰場就可以避免到。最緊要係，如果要搞經濟，無啦啦無需要挑釁差佬，今日睇金鐘既畫面有人向警察扔野，結果比人清場，咁呢D挑釁有係咪必要呢？（唔係指罵佢，純粹反思下）<br />\n<br />\n3）搞差館既意義：牽制警力？如果要牽制警力係咪一定要破壞先做到？而家和理非雖然唔批評唔篤灰，但前線都唔應該濫用佢地既包容，將破壞變左特權，我明大家企前面會好亢奮，但有時都係要喚醒理智控制下<br />\n<br />\n一個月如果每個周末各區都有同樣效果，讓香港暫時停擺，足以令零售銷貨總額下跌至少三成，大家要知道零售profit margin本來就唔高，絕大多數既零售商戶都肯定會蝕錢，相信對零售股、地產股、REIT以至恆指均會造成更大既壓力，政府再強硬都未必頂得住咁大既數字。當然隨之而來既係面對經濟下行，民眾會逐漸對運動反感，甚至自己會失業扣糧，呢d危機大家要準備好面對"}]}