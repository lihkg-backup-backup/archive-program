{"tid":145568,"cid":5,"subCid":0,"title":"有種關係　叫做中環同將軍澳間嘅距離","createTime":"2017-03-06T10:59:02.000Z","updateTime":"2017-03-07T02:43:25.000Z","uid":39855,"like":0,"dislike":8,"uniUserReply":0,"replies":[{"pid":"784a1c4980202b3e1a1ca60026b09004497d0996","tid":145568,"uid":39855,"like":0,"dislike":0,"score":0,"citedBy":0,"replyTime":"2017-03-06T10:59:02.000Z","msg":"「你住邊？」<br />\n「我住中環。」<br />\n「咦，乜中環住得人㗎咩？」<br />\n「係呀&hellip;&hellip;咁你住邊？」<br />\n「我住將軍澳。」<br />\n因為呢段同補習社男仔嘅對話，Amy先知，哦，原來中環係住得人嘅。Amy腦裡嘅中環，只係小學參觀過嘅立法會、好貴嘅IFC、仲有果個佢仲未夠秤去蒲嘅蘭桂芳。  原來中環除左平時返工既白領同埋星期六日成街嘅菲傭，竟然會有人起居生活。Amy諗到有人街坊look踢拖咁係中環走黎走去，忍唔住偷笑。<br />\n<br />\n其實佢唔知嘅仲有好多。<br />\n中環跟將軍澳之間的距離，好像剛好容許到相互的傾吐。 (曾梓洋攝) 中環跟將軍澳之間的距離，好像剛好容許到相互的傾吐。 (曾梓洋攝)<br />\n從補習社的Cindy Ma和 Peter Wong說起<br />\n<br />\n中四開始，Amy跟住家姐嘅步伐，報咗一間喺佐敦嘅補習社補英文。對於住將軍澳，中學同所住屋邨不過3分鐘步程嘅佢，40分鐘既地鐵歷程就似場歷險咁好玩。原來由油塘搭去北角果4分鐘，佢就過左個海；然後由金鐘上返去尖沙咀，只需2分鐘，佢又過左同一個海。點解同一個海， 要分別用4分鐘同2分鐘？ 到而家佢都唔係好明。<br />\n<br />\n呢間小班教學嘅補習社好出名，嚟嘅都係名校學生。嚟自將軍澳屋邨學校既Amy第一次識咁多聖乜乜聖物物既學生，原來喇沙拔萃既人講野真係串啲，又原來其他學校啲人會將英文名同英文姓一齊咁稱呼人，好似Cindy Ma同Peter Wong咁，佢覺得好好笑。佢間屋邨學校， 只會叫人肥頭、豬肉同大麻成。英文名基本上大家都亂咁起，曾經仲有個同學叫自己做Christmas，話反正都冇人會叫你個英文名。<br />\n<br />\n補習班上面有個男仔叫Daniel Chong ，黑黑實實，個樣鬼鬼地，讀港島男女名校。Daniel 確實靚仔，一開始已經好多女同學注意佢， 甚至連Drama Queen補習社Miss 都最鐘意搵佢開玩笑， 用佢個名嚟做例句解釋英文句式， Daniel又好似cool cool地咁，每次都係「chok」出一個不置可否嘅表情，但又有種自自然然嘅尷尬。"},{"pid":"1ab3caa845a183482020dbbed0d27e8d2707d203","tid":145568,"uid":39855,"like":0,"dislike":0,"score":0,"citedBy":0,"replyTime":"2017-03-06T10:59:16.000Z","msg":"有次落堂，從來只知道由黑蚊蚊嘅地鐵出黎就會到達某地方嘅Amy要去尖沙咀，一出補習社就呆左，慌忙之下同身後嘅Daniel 講左第一句野：「我想問尖沙咀喺邊呀？」Daniel 好從容咁指路。隨後，佢兩個人就正式識咗。<br />\nAmy如大鄉里出城到佐敦補習，才認識到很不一樣的世界。 (吳鍾坤攝) Amy如大鄉里出城到佐敦補習，才認識到很不一樣的世界。 (吳鍾坤攝)<br />\n相關文章<br />\n【來稿】沙田人自白：我係天龍人，點解日日要俾人撞到手都瘀埋？<br />\n【來稿】土瓜灣I姐：港鐵未進駐前，我已能隨心行走江湖﹗<br />\n【堅毅物種新西人】兩代屯門人論與世隔絕　搭巴士迫西鐵也是夢魘<br />\n會考前的通宵電話粥<br />\n<br />\n會考之前嘅一個月，明明係最忙最緊張嘅時候，佢哋偏偏就每晚傾電話傾到三更半夜。Daniel 話佢只去過一次將軍澳， 就係去教會； 佢話有次上親戚架遊艇，見到梁朝偉； 有次無聊講起報紙風月版，Daniel 話佢冇睇過，因為佢屋企只訂《明報》。對於一個同朋友行街食飯睇戲都不出將軍澳、大家屋企都不過係麻甩勞動階層，覺得Daniel呢種人真係好mind blowing。睇報紙緊係睇《蘋果》、《東方》㗎啦，Amy仲記得有個親戚係家庭飲茶果陣大刺刺睇風月版。《明報》？學校迫你咋嘛，乜有人真係睇㗎咩？<br />\n<br />\n兩個人其實冇乜野好講。但傾傾吓電話，唔知點解就越傾越無聊，越傾越大膽。Daniel話佢平時打飛機用完紙巾會掟落樓下游泳池，又話有次交地理功課時發現張紙上面有殘留精液，即刻摵張紙出黎扔去垃圾筒。Amy一路聽一路笑。又諗起Daniel呢種自命不凡嘅名校仔，平時補習時懶係正經個樣，原來私底下咁膠咁無聊。咁佢講講吓，又講自己屋企，講平時同將軍澳friend夜晚係公園食煙吹水，時不時仲會俾「龜」逗。佢覺得如果要用自己經驗回饋佢哋之間嘅對話，就似乎只能用一種好將軍澳嘅地茂經驗。<br />\n<br />\n佢哋兩個之間果種嘢，其實連愛情算唔上。好似只係要搵一個人，一種好似中環同將軍澳之間嘅距離，去傾吐一d同身邊人唔會講既野。<br />\n 想不到入讀殖民大學的反而是Amy。 (資料圖片) 想不到入讀殖民大學的反而是Amy。 (資料圖片)<br />\nWhy didn&rsquo;t you call me?<br />\n<br />\n佢哋好似講過會考之後要見一見面，又好似冇。會考完，有一日Amy同班將軍澳朋友抱住鄉下妹出城嘅心態去港島做遊客，搭叮叮，遊西港城，行上半山；佢好驚訝咁發現將軍澳友從來都冇擁有過嘅野，好似石牆樹、牆上一舊舊紅磚，港島人先有嘅果份歷史感帶嚟嘅尊貴同身份。將軍澳只係一個好大嘅平底鑊&mdash;&mdash;佢細細個就見過呢個岩岩填海出嚟既平地，然後慢慢好似砌積木咁樣起左一條條邨同方型商場，然後就裝左好多新移民、排隊上公屋嘅人、其他地方逼遷既人。<br />\n<br />\n去完港島一日遊，佢send左個SMS 比Daniel。(係，當時未有Whatsapp)「I visited Central today.」 佢咁回：「Oh why didn&rsquo;t you call me?」<br />\n<br />\n之後佢哋就從來冇傾過計。<br />\n<br />\n估唔到後來Amy喺補習社猛操下，A Level英文拎埋條A，入咗港島大學，第一次體驗「中環」生活。而Amy從睇Daniel Facebook知道，佢反而過左去九龍果邊讀大學。佢由將軍澳忽然升Level到西環半山，每日上堂㗎雙層巴士係般咸道兜嚟兜去，原來窗邊係會掃到石牆樹嘅樹幹，原來係紅磚學校上堂特別潮濕悶熱。原來都冇所謂中環人同將軍澳人，大部分人都只係模仿一種佢想成為嘅人，但做唔到。<br />\n<br />\n佢哋冇再見啦。或者已經都唔再需要一種中環同將軍澳之間嘅距離。<br />\n<br />\n<a href=\"https://www.hk01.com/%E7%A4%BE%E5%8D%80/75690/-%E4%BE%86%E7%A8%BF-%E6%9C%89%E7%A8%AE%E9%97%9C%E4%BF%82-%E5%8F%AB%E5%81%9A%E4%B8%AD%E7%92%B0%E5%90%8C%E5%B0%87%E8%BB%8D%E6%BE%B3%E9%96%93%E5%98%85%E8%B7%9D%E9%9B%A2?utm_content=buffer6c73e&amp;utm_medium=Social&amp;utm_source=facebook+hk01&amp;utm_campaign=buffer\" data-sr-url=\"https://r.lihkg.com/link?u=https%3A%2F%2Fwww.hk01.com%2F%25E7%25A4%25BE%25E5%258D%2580%2F75690%2F-%25E4%25BE%2586%25E7%25A8%25BF-%25E6%259C%2589%25E7%25A8%25AE%25E9%2597%259C%25E4%25BF%2582-%25E5%258F%25AB%25E5%2581%259A%25E4%25B8%25AD%25E7%2592%25B0%25E5%2590%258C%25E5%25B0%2587%25E8%25BB%258D%25E6%25BE%25B3%25E9%2596%2593%25E5%2598%2585%25E8%25B7%259D%25E9%259B%25A2%3Futm_content%3Dbuffer6c73e%26utm_medium%3DSocial%26utm_source%3Dfacebook%2Bhk01%26utm_campaign%3Dbuffer&d=0vu8VjYP3jCE3gO3K89sJ1eK4D04he4k8uKHxpzC8zE%3D&h=a0598f4d\" data-auto-link target=\"_blank\">https://www.hk01.com/%E7%A4%BE%E5%8D%80/75690/-%E4%BE%86%E7%A8%BF-%E6%9C%89%E7%A8%AE%E9%97%9C%E4%BF%82-%E5%8F%AB%E5%81%9A%E4%B8%AD%E7%92%B0%E5%90%8C%E5%B0%87%E8%BB%8D%E6%BE%B3%E9%96%93%E5%98%85%E8%B7%9D%E9%9B%A2?utm_content=buffer6c73e&amp;utm_medium=Social&amp;utm_source=facebook+hk01&amp;utm_campaign=buffer</a>"},{"pid":"ae97e916828013d003b9a3d0945812b7489a1a23","tid":145568,"uid":55659,"like":0,"dislike":0,"score":0,"citedBy":0,"replyTime":"2017-03-06T11:09:56.000Z","msg":"家庭月入排第三既將軍澳<br />\n俾人講到鄉下咁<img src=\"/assets/faces/lomoji/35.png\" class=\"hkgmoji\" />"},{"pid":"d3f3f750a72581c0663c943e61f2ee7be85a959f","tid":145568,"uid":2581,"like":0,"dislike":0,"score":0,"citedBy":0,"replyTime":"2017-03-06T11:14:56.000Z","msg":"好近wo ching"},{"pid":"9d70513c95beb9358ec2564dc05215991a96476a","tid":145568,"uid":20227,"like":0,"dislike":0,"score":0,"citedBy":0,"replyTime":"2017-03-06T11:15:20.000Z","msg":"此回覆已被刪除"},{"pid":"a98cba47f11b04cb056be4d48b13192d0e5c8000","tid":145568,"uid":9751,"like":0,"dislike":0,"score":0,"citedBy":0,"replyTime":"2017-03-06T11:16:51.000Z","msg":"流浮山同寶琳又叫咩？"},{"pid":"5cc57fca865a90da7f371ecc8b8890b0bc4babba","tid":145568,"uid":14716,"like":0,"dislike":0,"score":0,"citedBy":0,"replyTime":"2017-03-06T11:37:15.000Z","msg":"<blockquote>流浮山同寶琳又叫咩？</blockquote><br />\n寶琳：邊陲地"},{"pid":"09e53dd683b08b12e32469538d5575f64a6fbabd","tid":145568,"uid":14716,"like":0,"dislike":0,"score":0,"citedBy":0,"replyTime":"2017-03-06T11:40:09.000Z","msg":"唔知點解睇完好憂鬱"},{"pid":"41123240d8285da29914f1479bfd829b8930df29","tid":145568,"uid":14716,"like":0,"dislike":0,"score":0,"citedBy":0,"replyTime":"2017-03-06T11:41:31.000Z","msg":"<blockquote>唔知點解睇完好憂鬱</blockquote><br />\n有無人有同感<br />\n<br />\n個心那住那住"},{"pid":"218d2120232d467428b77dd68eb850e215a5aedc","tid":145568,"uid":31261,"like":0,"dislike":0,"score":0,"citedBy":0,"replyTime":"2017-03-06T11:42:19.000Z","msg":"<blockquote>流浮山同寶琳又叫咩？</blockquote><br />\n寶琳叫將軍澳<br />\n坑口叫將軍澳<br />\n調景嶺叫將軍澳<br />\n康城叫將軍澳<br />\n康盛都叫將軍澳<img src=\"/assets/faces/normal/kiss.gif\" class=\"hkgmoji\" />"},{"pid":"2387697544005e24fd20cd75cf9354b5f78835ac","tid":145568,"uid":86020,"like":0,"dislike":0,"score":0,"citedBy":0,"replyTime":"2017-03-06T11:53:49.000Z","msg":"地鐵將軍澳去中環唔洗半個鐘已經到啦喎<br />\n<br />\n利申 住將軍澳"},{"pid":"e0df3a60830dc8d79e788173863ad34d470fce43","tid":145568,"uid":86020,"like":0,"dislike":0,"score":0,"citedBy":0,"replyTime":"2017-03-06T11:57:05.000Z","msg":"同埋將軍澳新樓盤(特別係望海)啲價位都唔低"},{"pid":"8e8655efae257f37752e7f2c3381c2f0e79a498f","tid":145568,"uid":55659,"like":0,"dislike":0,"score":0,"citedBy":0,"replyTime":"2017-03-06T12:02:43.000Z","msg":"<blockquote><blockquote>家庭月入排第三既將軍澳<br />\n俾人講到鄉下咁<img src=\"/assets/faces/lomoji/35.png\" class=\"hkgmoji\" /></blockquote><br />\n有錢唔代表唔係鄉下</blockquote><br />\n明哂<br />\n中環=鄉下<img src=\"/assets/faces/lomoji/32.png\" class=\"hkgmoji\" />"},{"pid":"c640c3128bbae725a4545bf170cae84c9657799a","tid":145568,"uid":39855,"like":0,"dislike":0,"score":0,"citedBy":0,"replyTime":"2017-03-06T12:24:27.000Z","msg":"冇以前 新界《&mdash;》港島咁好笑！"},{"pid":"576b14bf43333574ca8e7fbaa0ef348026641eaf","tid":145568,"uid":71133,"like":0,"dislike":0,"score":0,"citedBy":0,"replyTime":"2017-03-06T12:48:53.000Z","msg":"<blockquote>地鐵將軍澳去中環唔洗半個鐘已經到啦喎<br />\n<br />\n利申 住將軍澳</blockquote><br />\n唔洗廿分鐘到銅鑼灣<img src=\"/assets/faces/normal/good.gif\" class=\"hkgmoji\" />"},{"pid":"a350ad931aae90facc5ee67584170ac78ddc3943","tid":145568,"uid":39855,"like":0,"dislike":0,"score":0,"citedBy":0,"replyTime":"2017-03-06T12:49:57.000Z","msg":"其實講到真正唔到，要去到半山區先有，果種氣質唔係D偽豪宅可比！"},{"pid":"80e791fb40db3c30690aebe9332a7f61fadd7f03","tid":145568,"uid":20058,"like":0,"dislike":0,"score":0,"citedBy":0,"replyTime":"2017-03-06T13:01:06.000Z","msg":"幾時出天水圍同小西灣<img src=\"/assets/faces/normal/angel.gif\" class=\"hkgmoji\" />"},{"pid":"9fec9db41328b07bc1f725cf2d715f5690461643","tid":145568,"uid":54132,"like":0,"dislike":0,"score":0,"citedBy":0,"replyTime":"2017-03-06T15:03:52.000Z","msg":"原來將軍澳鄉下<img src=\"/assets/faces/normal/frown.gif\" class=\"hkgmoji\" />唉，咁其他區叫乜"},{"pid":"e858d7e99d2369e317c1ed4def2103f135936ea4","tid":145568,"uid":53223,"like":0,"dislike":0,"score":0,"citedBy":0,"replyTime":"2017-03-06T15:38:44.000Z","msg":"香港地，港島以外的地方根本就係鄉下！"},{"pid":"02c852eb260b225373b34d887d7955fe5d36543d","tid":145568,"uid":39855,"like":0,"dislike":0,"score":0,"citedBy":0,"replyTime":"2017-03-07T02:43:25.000Z","msg":"早晨"}]}