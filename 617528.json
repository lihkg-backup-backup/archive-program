{"tid":617528,"cid":30,"subCid":0,"title":"(轉）女人d BFF","createTime":"2018-04-05T04:50:28.000Z","updateTime":"2018-04-05T04:50:28.000Z","uid":6582,"like":7,"dislike":0,"uniUserReply":1,"replies":[{"pid":"2ed4beced1ec1d8dcb4561bd3b577479a8f07f0a","tid":617528,"uid":6582,"like":0,"dislike":0,"score":0,"citedBy":0,"replyTime":"2018-04-05T04:50:29.000Z","msg":"【嚴肅系列】你女友身邊嗰個BFF<br />\n<br />\n當你同你另一半相處得唔如意嘅時候，最關鍵嘅人物往往唔係你同另一半，而係佢身邊嘅好姊妹。<br />\n<br />\n係，女人依樣生物因為結構性問題，佢哋比男人嘅思路複雜得多，好多時我哋有好多唔理解嘅事情發生好似「因為乜乜鳩佢嬲咗我」就係個好例子。連耶和華都冇辦法阻止女人發脾氣，佢哋要嬲，話知買唔到六月天演唱會飛定你碌鳩向咗右，佢總有理由嬲你，而你一定係錯。單對單最多食幾拳扣幾格能源，俾佢出埋個寂寂Bird極消咗啖氣就冇事，但可惜同一個女人不和從來都唔係一件隻揪隻嘅事情，因為女人係一種群體生物，無論買天仁茗茶、去pantry斟水定入臭格放水都要等埋班BFF撓住手一齊行，當然同另一半鬧交都唔例外。<br />\n<br />\n你同條女拍拖要先過到佢班BFF，除非你係孔劉，唔係班女總會話你唔靚仔著得柒讀書少唔夠高人工低唔風趣冇速度襯唔起佢個好姊妹。當你同條女鬧交亦要俾佢班BFF踩多腳話早就唔應該一齊佢根本唔care你上星期仲好似見到佢入雞竇。你本來只係因為覆唔切佢whatsapp變成叫雞、負心漢、一場錯愛。重點係佢啲BFF通常都係好撚柒醜樣冇人吼嘅蘿底橙。睇到依度你明咗一啲嘢未？<br />\n<br />\n男人係賤係咸濕個腦唔係AV就大波妹，但把口好少唔收，遇到兄弟有感情問題都係一句起兩句止，畢竟寧教人打仔莫教人分妻，你又唔係佢，條女咁煩都忍到依家，證明當中一定有啲經歷，又或者技術好呢？總之做Friend嘅主要責任只係安撫到佢嘅情緒就mission complete，但女人唔係咁諗。即係點？唔&hellip;我唔直接答你，用幾日前嘅例子！<br />\n<br />\n【男人對話】<br />\n你：條女又發我脾氣。<br />\n我：女人係咁架啦，氹兩嘢冇事架啦！<br />\n你：唔喇，次次都係咁，由鳩佢。<br />\n我：去啦！買個糖水去佢屋企樓下。<br />\n你：唔喇，陣間whatsapp佢睇下點。<br />\n我：陣間俾個官你做呀，依家去啦屌！<br />\n你：唉唔啦&hellip;<br />\n我：行啦，唔係你散撚咗又瀨我！<br />\n你：唉唔啦&hellip;&hellip;<br />\n我：女人口硬心軟嘅，打個車輪冇事架啦！<br />\n你：唉&hellip;咁我&hellip;&hellip;<br />\n我：行啦仲講！記得戴套呀！<br />\n<br />\n【女人對話】<br />\n佢：佢又掛住做嘢唔覆我Whatsapp&hellip;<br />\n佢個BFF：唉話咗架啦，依啲男人真係要嚟都冇用！好似隻牛咁做做做都係揾嗰一個幾毫做一世都買唔到樓啦！唉已經唔charm仲成日著住件咩利物舖真係唔知醜係得你先頂得上！唉依啲都算，平時冇乜心思大時大節都好心諗多少少做多少少氹一氹個女朋友丫，你記唔記得今年情人節佢帶咗你去邊？吉野家呀痴根！傻女我戥你唔低咋，原本可以揀個更好，就係都要堾個頭埋去！佢有乜好丫，做工程嘅十個有九個都出去滾架，話唔定佢依家其實喺東莞Happy緊添呀！唉你今年25，唔細架喇，係時候為自己打算下架喇，你真係諗住同佢過世？乜你覺得佢照顧到你俾到安全感你咩？You deserve better！我識人入Volar，今晚一齊落去玩返晚？放心啦，VIP場嚟，嗰度唔係明星就係醫生律師Banker，話唔定遇到個筍盤呢！<br />\n<br />\n#我真係恭喜你老母 #BFF #standfor #Bitch #Fuck #Fuck"}]}