{"tid":171958,"cid":5,"subCid":0,"title":"李綺玲政論集:海外香港建國之我見","createTime":"2017-03-25T15:36:41.000Z","updateTime":"2017-03-25T17:17:54.000Z","uid":22675,"like":1,"dislike":0,"uniUserReply":0,"replies":[{"pid":"cb3b6ab46c9bc24adc5810bbd0066a5d99bb6476","tid":171958,"uid":22675,"like":0,"dislike":0,"score":0,"citedBy":0,"replyTime":"2017-03-25T15:36:41.000Z","msg":"海外香港建國之我見<br />\n香港喺海外立國，唔係今時今日先有人講。九七淪陷前，好似黎智英都講過，當然，最後不了了之。因為佢唔會真係實行，講出嚟，只係動搖港人「回歸祖國」嘅信心，拋吓共產黨，為英美攞談判籌碼。<br />\n<br />\n不過國師陳雲講就唔一樣，可以係虛，又同時係實。而家距離四七年一國兩制結束只有三十年，大有九七前末日迫近嘅景況。挪亞方舟建造需時，講得嚟就啱咖喇。國師話：<br />\n<br />\n「香港人海外建國。華人海外建國，有先例的，明的有蘭芳共和國（在北婆羅洲）、新加坡，暗的有泰國（有華人血統的王室）、汶萊（華人王室）、台灣（未完成）。目前的可行之法，是與某些英聯邦國家商量，在一個縣的地方預備建立自治州。英聯邦國家的語文、法律和傳統容易適應香港人。在太平洋區的小國也可以，在台灣、日本、泰國、馬來西亞、印尼也可以。<br />\n<br />\n開始的時候不必獨立主權的，與收容國取得協議，只要香港移民人口佔大多數，與當地居民取得共識，就可以用人口和財力、發展潛力，主導議會，之後在國會通過立法，使該地成為香港人的自治州，再進一步成為獨立主權國，與收容國建立邦聯關係，香港人的海外國有自己的憲法、國名、國旗、國家語文和象徵式的軍隊。這其實是香港城邦論的海外版本而已，只要與收容國取得默契，循序漸進，一點也不困難。<br />\n<br />\n這是香港人的《出埃及記》，離開埃及的暴政，也擺脫那些出賣香港的賤民，不再與這些日日撞口撞面的賤民為伍。我要等待上帝的感召。<br />\n<br />\n取得海外根據地之後，可以建立香港人學校和社區，令海外港僑子弟有地方學習及發展事業。海外建國計劃可以保存香港的文化實力、財力和精銳人口，將來支援香港，香港革命成功或與中國協定，成為自治領之後，可以與香港本部建立邦聯關係。」[1]<br />\n<br />\n我以前都講過吓呢個問題，以下講吓我嘅意見：<br />\n<br />\n一、 關於選址，揀英聯邦國家係最啱嘅，因為東南亞好多地方已經有人滿之患，要佢哋容納一大批異類，確實好困難。而且以取得自治州開始，大有鵲巢鳩占嘅意味，一定會遇到好大阻力。況且好多呢啲小國都怕咗中共，一早就投咗共，又點會做呢啲中共唔想見到嘅嘢呢？環太平洋島國地方太細，不足以立國。英聯邦國家話晒都係遠在天邊嘅英國主持大局，睇返近排同英國同美國越行越近，將來對中共只會更加強硬，唔會再睇中共面色做事。<br />\n<img src=\"https://4.bp.blogspot.com/-F7kxf5ytnYc/WNZ5QvHUtLI/AAAAAAAAAQo/3q-VZvvcov4l6YKThp6QDYAJ-qyw652EgCLcB/s320/16465750_1877093415867990_1107294366214389760_n.jpg\" data-thumbnail-src=\"https://i.lih.kg/thumbnail?u=https%3A%2F%2F4.bp.blogspot.com%2F-F7kxf5ytnYc%2FWNZ5QvHUtLI%2FAAAAAAAAAQo%2F3q-VZvvcov4l6YKThp6QDYAJ-qyw652EgCLcB%2Fs320%2F16465750_1877093415867990_1107294366214389760_n.jpg&h=7f7c2ab9&s={SIZE}\" /><br />\n二、英聯邦國家之中而又氣候溫暖嘅，以澳洲地方最大。我比較屬意西澳洲，嗰度氣候乾燥，草都冇條，人都唔多個，可以避免同已經居住喺度多年嘅人爭地方而引起衝突。而最好嘅方式，係向澳洲政府租借廢礦場，呢啲地方，根本冇人住。同澳洲政府磋商，以每年稅收若干百份比作租金，如果虧損就免租一年。喺澳洲建立租界，對澳洲亦有好處，除咗租金收入之外，單單對本土農產品嘅需求已經十分可觀，而其他建設時帶動嘅工商業景氣，亦可以為澳洲經濟注入龐大動力。想像吓每年香港生產總值嘅百份之二有幾多？建造一個全新城市產生嘅生產總值有幾多？我諗對澳洲亦有相當吸引力。<br />\n<br />\n三、喺廢礦場重建香港，係無中生有，所有嘢重新規劃，可以避開香港而家難以解決嘅問題，例如垃圾焚化爐選址爭拗。由一開始已經建造北歐或日本水平嘅焚化爐，做好垃圾分類同回收工廠，喺問題未出現前就將佢解決。其他如供水、供電、交通、污水處理等，由規劃呢步就解決咗，呢個就係由空白一片開始嘅好處。而且廢礦場就有大量石材可用，就地取材，毋須遠路運輸。城市規劃方面，由於係白紙一張，咁就可以趁呢個機會重建維多利亞城為舊城區，體現香港獨有文化，又可以以此作招徠發展旅遊業。由於人口唔會好似而家香港咁多，所以大部份建築都可以得三四層，唔似香港而家咁有壓迫感，重可以專起維多利亞式同愛德華式建築，重現百年前香港最靚嗰面。另外，廢礦場通常有個巨坑，可以改造為蓄水池，發展淡水養殖業。<br />\n<br />\n四、礦場一般以鐵路運輸礦石去沿岸碼頭，租界應包括原有呢啲設施。以鐵路連接碼頭，有啲九廣鐵路嘅意味；再在城中建造電車路，就似十足港島嘅布局。火車迷、電車迷到時唔單止剩得個睇字，而且可以大展拳腳，以六十年代嘅技術已經可以應付日常需要，火車、電車最緊要好玩，單單好玩，已經吸引人嚟睇嚟坐。岸邊可以建立海水化淡廠，既可以提供食水，又可以提供食鹽。亦可以發展海產養殖業，建造人工魚礁，既提供海鮮供飲食業之用，又可以供人潛水觀賞。<br />\n<br />\n五、人口來源除咗經審查嘅香港人之外，亦歡迎海外華人申請，尤其係舊香港人、老華僑。要提防中共特務滲透破壞，一概唔批持中國護照者入境。<br />\n<br />\n全盛時期嘅古希臘城邦，人口不過幾十萬，而且唔少係奴隸。拉斯維加斯亦係喺沙漠無中生有。雖然而家發夢發到西澳洲，但係唔好睇少白日夢嘅威力，「天下大事，皆作於細」，好多驚天動地嘅事，都係由一個一閃而過嘅念頭開始。"},{"pid":"a0ca9f692eb447ef3eaaf6172894dbb75e5ab049","tid":171958,"uid":53705,"like":0,"dislike":0,"score":0,"citedBy":0,"replyTime":"2017-03-25T15:39:14.000Z","msg":"英國同美國越行越近, 唔代表會對中共強硬<br />\n<br />\n你以為呢個國家真係好似捉棋咁, 分哂陣營咩<br />\n<br />\n英國 係食緊中美兩國茶禮<br />\n<br />\n一方面親近美國<br />\n另一方面收中國錢,出賣香港"},{"pid":"7560db1ebedb0ab7636608e620675d076f0ca1e3","tid":171958,"uid":40216,"like":0,"dislike":0,"score":0,"citedBy":0,"replyTime":"2017-03-25T15:41:37.000Z","msg":"癡線，澳洲仲唔夠多香港人？<img src=\"/assets/faces/normal/dead.gif\" class=\"hkgmoji\" />"},{"pid":"35877fe301f48dc0997a6b18ca1684e7b3829cf8","tid":171958,"uid":35776,"like":0,"dislike":0,"score":0,"citedBy":0,"replyTime":"2017-03-25T16:00:44.000Z","msg":"廢礦場養重金屬魚<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"6c8c4958cd4487a6846c66bd6a3d598a16370a6e","tid":171958,"uid":22675,"like":0,"dislike":0,"score":0,"citedBy":0,"replyTime":"2017-03-25T17:17:54.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}