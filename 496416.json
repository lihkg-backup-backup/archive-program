{"tid":496416,"cid":1,"subCid":0,"title":"今年聖誕節終於有人陪啦😍","createTime":"2017-12-11T16:13:50.000Z","updateTime":"2017-12-11T16:13:50.000Z","uid":129493,"like":1,"dislike":1,"uniUserReply":1,"replies":[{"pid":"92d34a796baad1494f6a792d9aeb3fd3a8a46bf7","tid":496416,"uid":129493,"like":0,"dislike":0,"score":0,"citedBy":0,"replyTime":"2017-12-11T16:13:50.000Z","msg":"是咁的，小弟22歲...無拍過拖...本身鐘意打下機同玩模型...而家係做OFFICE BOY... <br />\n<br />\n我同佢係交友APPS識..傾左一個星期WTSAPP...佢同我講好想做我老婆呀..咁我地就係WTSAPP拍左兩日拖..就出嚟見面...嘻嘻..佢個樣Ok 呀.. 佢一見到我..就話好掛住我..同埋送左粒金莎俾我話係情人節禮物..之後佢同我去左影貼紙相..影左好多好多....差唔多影左$2000 蚊...之後佢問我有乜情人節禮物送俾佢..我問佢想要乜..佢話想要Iphone X...之後我就同佢出左部iPhone x...重買左個HELLO KITTY case俾佢..佢好開心呀...之後去左食日本野..食左$800.... <br />\n<br />\n尋晚真係好開心!我覺得佢好純情呀~佢全程都唔敢拖我隻手...佢同我講,情人節會帶埋我送俾佢果部IPhone x出來同我一齊玩自拍....我好開心好期待呀.....原來拍拖係呢d感覺..真係好sweet....等我重係yahoo bid左幾隻PS4 game諗住成個二月係屋企收埋打..我尋晚返到屋企..上yahoo同個賣家講 :我有拖拍啦..我唔需要你隻game啦..我唔會出來交收的了..之後果幾個賣家即刻俾劣評我..嘿..班死毒男真係呢...我果刻完全feel到佢地酸到出汁啦....我訓前打左俾佢..不過佢無聽電話...可能訓左..我嘟嘴自拍sd左個WTSAPP俾佢,同佢講miss you;) good night...之後佢sd左個WTSAPP俾我話 : ok thx..... <br />\n<br />\n嘻嘻嘻...雖然尋晚用左成份糧..不過ok la....拍拖緊係咁架啦....下次出嚟問埋佢個名同問佢FACEBOOK先... 祝大家都搵到自己愛的人呀! 加油豬唷 ;)<br />\n<br />\nPs 我今年真係有囡囡哦<img src=\"/assets/faces/normal/hehe.gif\" class=\"hkgmoji\" />"}]}