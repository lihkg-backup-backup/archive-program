{"tid":2399897,"cid":1,"subCid":0,"title":"係台灣經歷到神嘅帶領，令我走過呢條漫長嘅路","createTime":"2021-02-08T13:18:51.000Z","updateTime":"2021-02-08T13:18:51.000Z","uid":379615,"like":3,"dislike":1,"uniUserReply":1,"replies":[{"pid":"24efa3fe9c54f5150b51d7bfac87ec510ab045fb","tid":2399897,"uid":379615,"like":0,"dislike":0,"score":0,"citedBy":0,"replyTime":"2021-02-08T13:18:51.000Z","msg":"經歷咗一個學期嘅磨練，亦係當中經歷到神嘅帶領。一開始情緒好差，差到重度抑鬱症病發，校方甚至要求我休學返香港。<br />\n直到有一日普通生物學實驗落堂後，呢個故事比神改寫咗。果堂實驗堂有個大四學長黎做助教，因為佢有讀教程，做實驗堂助教係必須。當日用顯微鏡睇細胞，咁我有唔明果陣就舉手問助教，佢就過黎解答我嘅問題。佢聽得出我嘅口音，就問我係邊度嘅人，之後隔咗陣就問我係咪某月某日係學校專責導師介紹佢認識個位學妹。我記得當日果見到位學長有啲唔開心，專導帶完我入去學輔中心之後有關心下佢，事後睇番系學會嘅group先知原來有個讀博士班嘅，生科系學長為情自殺。<br />\n我同學長落堂之後有傾咗差唔多2個鐘頭，因為當日實驗好快做完，距離晚餐又有啲時間。我就同佢講係台灣適應嘅情況，仲有講係台灣搵緊教會。我先知原來佢都係基督徒，返緊學校附近嘅一間長老教會。佢當日又咁啱約咗果間長老教會嘅牧師食晚餐，佢就順便問下牧師俾唔俾我都過埋去一齊食。果位牧師都歡迎我過去食野，順便認識下呢間教會。<br />\n去到教會，我先係見到牧師A（牧師B嘅老婆）。我就同A講我想搵廣東話崇拜嘅教會，A就話係台灣未必有。過咗一陣，B都入黎，佢都知道我想搵廣東話崇拜嘅教會，就話濟南長老教會最近有廣東話崇拜，建議我過去果間教會。佢有介紹果邊嘅黃春生牧師俾我識。<br />\n當日離開之前A為我祈禱，祈完禱之後A話俾我聽：「你的心裡很孤單、找不到方向，就算這樣去唸數學系也不會開心。這是神告訴我的。」（意思大概係咁）我聽完之後差啲喊咗出黎，因為真係講得好啱，而且呢次真係我信主8年後第一次經歷到神。<br />\n我跟住就返濟南長老教會，係入面都認識到一大班香港人，搵到果種歸屬感，最近我仲有係教會參與唔同嘅事奉工作。<br />\n除咗教會之外，係學校遇到肯花格外嘅時間教我嘅老師同助教都幫咗我好多，有個助教肯實驗落堂之後花半個鐘時間同我慢慢講解我唔識嘅部分，亦有老師肯課後花1個鐘時間教我唔識嘅理論。<br />\n係啱啱過去呢個學期真係好辛苦，但我最終都可以ALL pass，亦無辜負咗肯付出時間同心機嘅老師同助教嘅心血。<br />\n我覺得有樣野幾可惜嘅係我唔知幾時可以返我熟悉嘅香港。我的確有啲思鄉，好掛住每一個真香港人。"}]}