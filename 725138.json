{"tid":725138,"cid":12,"subCid":0,"title":"【新手】《如果你有一把槍》","createTime":"2018-07-01T13:50:14.000Z","updateTime":"2018-07-02T13:30:22.000Z","uid":118538,"like":0,"dislike":1,"uniUserReply":2,"replies":[{"pid":"ea2beeb59dd3e1e3564879d756031b698cb67c89","tid":725138,"uid":118538,"like":0,"dislike":0,"score":0,"citedBy":0,"replyTime":"2018-07-01T13:50:14.000Z","msg":"社會禮崩樂壞，接近壓力爆煲邊緣，生活上一些小事，隨時儲埋一次過爆發，有人選擇做運動，健康之餘又可以釋放壓力，有人大吃大喝，與其不開心倒不如吃餐好氹自己。當然，亦會有人走歪路傷害他人，甚至殺人，但世界無絕對的對錯，如果你有一把槍，你會做啲咩？<br />\n<br />\n《如果你有一把槍》<br />\n<br />\n早上6時30分，耀眼的陽光射入阿聰的房間，電腦桌上的鬧鐘隨之響起，阿聰又要展開沉悶的生活。同一般香港人一樣，阿聰是一個普通打工仔，朝九晚六，每日循規蹈矩返工，無咩事就準時收工，對於追求安穩的阿聰來說，是不錯的工作，只是薪水好像港女的胸部一樣，遠落後於世界水平，無得揀，好過無咁囉。<br />\n<br />\n在觀塘上班的阿聰是會計文員，今日照常返工，搭74X吃完個包，有點睡意，諗住同周公小聚，但無奈後方的中佬由上車開始已在傾電話，滔滔不絕，戴住耳筒都無法掩蓋中佬雄亮的聲音，「唔係呀屌你，都唔知點撚樣做嘢嘅，等我返嚟先搞啦﹗」阿聰滿心歡喜，以為中佬準備收線，可以搵一搵周公傾心事，「你知唔知呀，上次我同咗條仆街講，叫咗佢咪撚再咁同個客講，佢又唔撚聽，你自己衰好啦，咪搞到我嘛&hellip;&hellip;」中佬完全無意欲收線，周遭乘客都不敢出聲，只能默默聽中佬屌鳩同事。<br />\n<br />\n「屌你老母，傾撚完未呀，好撚嘈呀，晨咁早嘈喧巴閉﹗」阿聰站起來屌鳩中佬，有型有款，旁邊OL報以欣賞眼神。當然，阿聰並無咁做，只是心裡屌鳩中佬，幻想中佬撩交打，然後自己攞支槍出嚟，指住中佬個頭：「我叫你收聲呀，係咪傾呀﹗」中佬被阿聰用槍指住，嚇到呆咗，眼定定望住阿聰，慢慢掀個收線制，「傾啦，唔係傾咁好開心架咩，傾啦嘛，屌你老母﹗」Leon上身嘅阿聰吸引晒上層乘客的目光，威風八面，巴士無因此減速，始終這是阿聰的幻想，現實總是叫人唏噓，阿聰繼續閉起雙眼聽住歌強逼自己入睡，繼續踏上無盡旅途。<br />\n<br />\n《續》"},{"pid":"eefb8e72ec1f9b945e7b4add1e8cdd7cf5f39f9f","tid":725138,"uid":118538,"like":0,"dislike":0,"score":0,"citedBy":0,"replyTime":"2018-07-02T10:46:12.000Z","msg":"由細到大，阿聰一直被教導要以禮待人，免得過都避免與人爭執，做好自己本份就夠，多一事不如少一事，搵多兩個錢好過。久而久之，28歲的阿聰變成大家口中的「港豬」，每日返工放工，食瞓屙，「屌」？無女朋友的阿聰只會「屌」自己隻手，又放不開道德枷鎖，找「一樓一」或PTGF解決生理需要，平衡生活痛苦，平日放工無人約，都會回家吃飯。<br />\n<br />\n「多一千幾百嚟使都好呀，幾時再加多啲呀？」阿聰放工回家，又到交家用時間，「做警察幾好呀，人工又高，陳師奶個仔都係大學畢業，而家做咗督察，個個月幾萬蚊，做咩你唔去考啫？」聰媽幾乎每三個月盲同阿聰誚同一番說話，「得啦&hellip;&hellip;」阿聰習以為常應酬聰媽，因他心知與聰媽嗌交，盞雙方面左左。<br />\n<br />\n「點解我加人工要分啲俾你？加人工係我返工努力得返嚟，又嫌我人工低，到加人工時又要俾多啲你，即點撚樣啫，我細個嗰陣問你攞幾蚊都牙痛咁聲，而家又嫌我啲家用少，我細個你都無俾我咁多啦。」阿聰很想反擊聰媽，但依舊熟練地將說話藏於心底，默默吃完飯就回到房間。<br />\n<br />\n聰媽是一個控制慾很強的人，家中大小事她都要理，當然包括阿聰的生活，可謂典型的管家婆，作為孝順仔的阿聰對聰媽說話都言聽計從，兒時聰媽希望阿聰讀好書，將來考大學做專業人士，成為人中之龍。聰媽曾為阿聰安排私補，但阿聰的學業成續卻未有起息，證明阿聰並非讀書材料，喜歡踢波、聽歌、睇戲、發白日夢，經歷會考及高考失敗，考入野雞大學，勉強成為大學生，投廾社會後仕途亦未如人意。"},{"pid":"b3284c5eaa8289b0bbc8255a5161c66f3479dea7","tid":725138,"uid":140830,"like":0,"dislike":0,"score":0,"citedBy":1,"replyTime":"2018-07-02T12:57:11.000Z","msg":"排版可唔可以好啲？<img src=\"/assets/faces/normal/chicken.gif\" class=\"hkgmoji\" />"},{"pid":"c3a7a44bbdfb253e4fc2c8e6eec4c5cc348ce06e","tid":725138,"uid":118538,"like":0,"dislike":0,"score":0,"quote":{"pid":"b3284c5eaa8289b0bbc8255a5161c66f3479dea7","tid":725138,"uid":140830,"like":0,"dislike":0,"score":0,"citedBy":1,"replyTime":"2018-07-02T12:57:11.000Z","msg":"排版可唔可以好啲？<img src=\"/assets/faces/normal/chicken.gif\" class=\"hkgmoji\" />"},"citedBy":0,"replyTime":"2018-07-02T13:30:22.000Z","msg":"第一次POST，諗住大家咁睇會OK<img src=\"/assets/faces/fifa/frown.gif\" class=\"hkgmoji\" />"}]}