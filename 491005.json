{"tid":491005,"cid":30,"subCid":0,"title":"自己控制唔到嘅『改變』係最黑人憎嘅","createTime":"2017-12-06T06:08:04.000Z","updateTime":"2017-12-06T06:58:12.000Z","uid":28854,"like":6,"dislike":0,"uniUserReply":2,"replies":[{"pid":"4efe99f7bed61d09d49223c38a9647267b35fe55","tid":491005,"uid":28854,"like":0,"dislike":0,"score":0,"citedBy":0,"replyTime":"2017-12-06T06:08:04.000Z","msg":"相信大家都唔會鐘意自己生活，比人打亂同影響。無論番工突然要OT，讀書突然要測驗，我地都會好憎果種突如其來嘅感覺。最黑人憎嘅，一定係有一個人，走入你生命，建立左一套存在嘅模式，跟住當你好習慣左佢嘅存在嘅時候，佢就突然推翻哂建立嘅野，走左去。而你人生，就一直存在好多呢啲人，當佢地成為左你嘅支柱嘅時候，就會抽身離開你。你嘅生活，就會好似少左啲野咁。就好似熱奶茶少左奶、西多士冇牛油一樣<img src=\"/assets/faces/normal/dead.gif\" class=\"hkgmoji\" /> 。<br />\n<br />\n 你可能會話，人生冇話冇左邊個唔得，你都可以繼續生存，繼續過落去。但，你總會感覺到，生活，好似冇左動力；人生，好似冇左安全感；諗到想做嘅野，再搵唔到人陪你做落去。<br />\n<br />\n每朝打開電話，再冇人同你講早晨；遇到咩有趣嘅事，再搵唔到人分享；有啲咩想呻，打開電話，原本果個位，已經唔存在。從前你地經歷嘅野，比起夢一場，更加唔實在。你地去過嘅地方，已經搵唔番果種會心微笑嘅感覺。最後剩番嘅，就得番你自己，同埋一個比人插左幾十刀嘅心。<br />\n<br />\n果陣，你會認為，最了解佢嘅人，就係你；佢，亦都會最了解你。有陣時，你會覺得，佢究竟係咪識讀心。明明你咩都冇講過，佢已經知你想點。你會以為，咁樣，就會一世。<br />\n<br />\n你會唔明白，點解世界可以變得咁快；人心可以變得幾咁恐怖。細個果陣，你會以為，只要捉得緊啲，呢世，就唔會放手。大個左你就會知道，一個人，恨心上黎，根本咩都救唔番。因為，唔鐘意你唔需要好長時間，一剎那，就已經可以。佢，已經成為左其他人嘅佢，你以為你無可取締？少年，你太年輕了。你以為你就係全世界？佢成為左你生命入面無可取締嘅佢，但你，對佢黎講，只係生命中轉壞左嘅齒輪，唔鐘意，咪換左佢<img src=\"/assets/faces/normal/sosad.gif\" class=\"hkgmoji\" /> 。<br />\n<br />\n時間可以沖淡一切，對佢黎講，個時間係一剎那。對你黎講呢？<br />\n生命入面，好多『改變』，係你控制唔到嘅。雖然你好憎，但呢個，就係大家都會面對嘅事。嘗試下唔好再聯絡佢，令佢係你生命入面消失，唔好比機會自己捉緊佢。因為，你呢一刻，只係浸親想亂捉啲野，倒不如，比自己學識下游水。<br />\n呢一刻唔學，到下一刻，你又想咁樣落去呀？<img src=\"/assets/faces/fs/smile.gif\" class=\"hkgmoji\" />"},{"pid":"353211d87e44e10ff02d003ec46115ee0be5353b","tid":491005,"uid":106037,"like":0,"dislike":0,"score":0,"citedBy":0,"replyTime":"2017-12-06T06:45:04.000Z","msg":"<img src=\"/assets/faces/normal/donno.gif\" class=\"hkgmoji\" />"},{"pid":"c9a43db212f4f5cbfb7e81daa061efb563138732","tid":491005,"uid":28854,"like":0,"dislike":0,"score":0,"citedBy":0,"replyTime":"2017-12-06T06:58:12.000Z","msg":"<blockquote><img src=\"/assets/faces/normal/banghead.gif\" class=\"hkgmoji\" /></blockquote><br />\n<img src=\"/assets/faces/normal/angry.gif\" class=\"hkgmoji\" />"}]}