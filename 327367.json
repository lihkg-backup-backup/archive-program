{"tid":327367,"cid":7,"subCid":0,"title":"方太最初登場就遇上壞爐 只靠口述捱過直播7分鐘","createTime":"2017-07-18T16:50:27.000Z","updateTime":"2017-07-19T07:10:35.000Z","uid":1886,"like":11,"dislike":1,"uniUserReply":0,"replies":[{"pid":"80a8231ebe96fe3836be95575cfa5f4a322d0dbd","tid":327367,"uid":1886,"like":0,"dislike":0,"score":0,"citedBy":0,"replyTime":"2017-07-18T16:50:27.000Z","msg":"<div style=\"text-align: center;\"><img src=\"http://static.apple.nextmedia.com/images/e-paper/20170716/large/1500208659_8836.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20170716%2Flarge%2F1500208659_8836.jpg&h=6a60baa6&s={SIZE}\" /></div><br />\n<br />\n方太（任利莎）成名喺麗的時代，先後喺過《午間小叙》、《下午茶》同《方太生活廣場》等午間節目教煮餸 ，當時喺超群廚藝中心任教嘅方太，因為幫老闆頂替贊助嘅直播電視節目，誤打誤撞成為烹飪節目主持，情況就好似港姐冠軍陪人去面試，最後贏埋冠軍一樣。當時好多曾超羣旗下嘅教師去完麗的嘅節目都投訴，話未整完個菜就俾人cut咗，最後曾超群搵方太出馬，當時都仲算係新人一名嘅方太都有啲驚：「班同事其實想害人『叫佢去啦』，咁老闆叫到都要去，冇辦法。」<br />\n<br />\n<div style=\"text-align: center;\">全文：<br />\n<a href=\"http://hk.apple.nextmedia.com/enews/realtime/20170717/56963787\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Fenews%2Frealtime%2F20170717%2F56963787&d=4IccKxcDMBkg%2FQisIQ2xTcmDuOf2Rd%2FwnGcLKIjXoko%3D&h=111c99f7\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Fenews%2Frealtime%2F20170717%2F56963787&h=f9323b44\" target=\"_blank\">http://hk.apple.nextmedia.com/enews/realtime/20170717/56963787</a></div><br />\n<br />\n估唔到第一日出街就蝦碌，直播出街嘅節目冇得停，方太諗番起當時情況都覺好笑：「第一次上電視台你知唔知幾大鑊？撻唔着火呀，出緊街㗎。有試過，原來係最後一啖氣。撻唔着火個人茅晒，直播出緊街未夠鐘。惟有喺個節目講『真係唔好彩，今日係我第一次上電視，我準備好充足，但係點知個爐有問題。你哋睇烹飪節目多嘞，從來都冇睇過人用口講，我哋大家一齊用口教煮餸。』咁就捱咗7分鐘，返到公司俾老闆鬧到死，好在當時佢位心腹老工人在場，證明我真係試過個爐。」<br />\n<br />\n再做多一排，有一日麗的有個監製搵方太：「個監製叫周偉才，後來做咗港台台長，佢話想搵我主持個烹飪節目。佢要我一星期做5日，叫我開價。嗰時幫超群上節目，每次120蚊，咁我開200一個show，蠢到死，唔識開價，佢一口應承咗，就咁做到1999年，做咗20幾年。」人工一路加，到臨離開易手後嘅亞視，當時人工已經翻幾十翻，不過方太只係笑笑口唔肯講幾錢：「啲人話當時我同董驃，係亞視最高人工<img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> 。」而當時董驃已經收緊10,000蚊出一集賽馬節目，方太應該都差唔多。一個月計20集烹飪主持，條數都好襟計。原來當初搵方太，係想佢教整鮑參翅肚，點知方太話：「我話如果教呢啲我唔做，我想教啲易整好食，又有營養，最後佢哋都同意。」<br />\n<br />\n<div style=\"text-align: center;\"><img src=\"http://static.apple.nextmedia.com/images/e-paper/20170716/large/1500214430_c118.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20170716%2Flarge%2F1500214430_c118.jpg&h=01c319fc&s={SIZE}\" /><br />\n<span style=\"font-size: small;\">原本電視台希望方太教煮鮑參翅肚，但方太卻想教巾營養嘅餸菜。</span></div><br />\n<br />\n方太之後問番監製點解咁多導師淨係搵佢，原來個監製話覺得方太教人煮餸認真之外，好多人都會留一手，但方太就真心想電視機前嘅觀眾學識：「冇保留咁教晒畀人，咁我真係想人識煮，點解要收埋啫？」高峰期方太除咗香港一星期5日出鏡，仲要主持新加坡一個飲食節目同一本雙周刊，每個月大大話要諗100個餸，所以每次外出食飯、出埠見到特色菜都會記低，試過鬧過一次笑話：「有次我將食譜寫咗係疊紙巾放係手袋，喺飛機去洗手間，唔小心用咗&hellip;&hellip;成個行程寫嘅菜就咁冇咗。」<br />\n<br />\n<div style=\"text-align: center;\"><img src=\"http://static.apple.nextmedia.com/images/e-paper/20170716/large/1500214428_9fe9.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20170716%2Flarge%2F1500214428_9fe9.jpg&h=e4022392&s={SIZE}\" /><br />\n<span style=\"font-size: small;\">方太教煮餸，毫無保留，因為佢真係想多啲人識。</span></div><br />\n<br />\n問到方太出街食飯有冇着數？佢笑笑口話：「冇㗎，唔可以唔收錢，我亦唔會接受。如果人哋送咩送咩畀你，我咪貼士畀番相應嘅錢，唔可以攞着數。」佢話有時啲老闆會過嚟打招呼。講到近年「廚神」湧現，佢話冇乜留意，不過最欣賞就係李家鼎：「行家一睇就知得唔得，鼎爺真係叻嘅，有機會都想見吓佢，佢除咗刀功，煮同講嘅嘢都好有根據。」至於其他廚師，方太就話因為唔識，所以唔講。<br />\n<br />\n同丈夫維持咗33年嘅婚姻，最自豪嘅除咗事業就係湊大咗2仔3女，大女珍妮仲曾經係麗的力捧花旦，之後息影嫁咗畀法國大使，跟老公周圍飛，目前係北京定居；二女遺傳咗阿公同老竇從軍嘅事業，自細志願就係做警察，加入警隊，離職前任職機動部隊指揮官。因為掃黃工作出色，有「殺雞警司」稱號，老公亦係退休警司。"},{"pid":"e2a55fc362e46db0aea928a494fe5577d52d8046","tid":327367,"uid":1886,"like":1,"dislike":0,"score":1,"citedBy":0,"replyTime":"2017-07-18T16:54:21.000Z","msg":"<div style=\"text-align: center;\"><span style=\"color: violet;\"><span style=\"font-size: x-large;\"><strong>方太初出道教煮餸俾人蝦 巧遇一班大廚提升技巧</strong></span></span><br />\n<br />\n<img src=\"http://static.apple.nextmedia.com/images/e-paper/20170716/large/1500208734_f0d4.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20170716%2Flarge%2F1500208734_f0d4.jpg&h=017cd792&s={SIZE}\" /><br />\n<br />\n<a href=\"http://hk.apple.nextmedia.com/enews/realtime/20170717/56963866\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Fenews%2Frealtime%2F20170717%2F56963866&d=4IccKxcDMBkg%2FQisIQ2xTcmDuOf2Rd%2FwnGcLKIjXoko%3D&h=36c767a9\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Fenews%2Frealtime%2F20170717%2F56963866&h=0fe85095\" target=\"_blank\">http://hk.apple.nextmedia.com/enews/realtime/20170717/56963866</a><br />\n<br />\n<img src=\"http://static.apple.nextmedia.com/images/e-paper/20170716/small/1500214170_a2d3.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20170716%2Fsmall%2F1500214170_a2d3.jpg&h=5eed8f98&s={SIZE}\" /><br />\n<span style=\"font-size: small;\">唔少媽咪都係方太fans。</span></div><br />\n<br />\n方太方任利莎，肯定係幾代香港人嘅集體回憶，由麗的年代嘅《下午茶》到亞視嘅《午間小叙》、《方太生活廣場》主持烹飪節目，唔少媽咪都從中偷過師，即係話好多人都間接食過方太煮嘅餸。方太爸爸係高官，屋企有3位廚師，佢接受訪問時話：「以前屋企好大，廚房喺大屋旁邊一間小屋，細路仔嘅時候成日過去玩，睇吓睇吓都識啲。到我14歲時嚟香港，每日煮飯，我啲阿媽同阿哥家姐永遠唔會幫手，得我阿爸煮。你知以前煮飯要燒碳，透火嘅時間好煙好辛苦，我唔忍心。咁每次我煮，阿爸都會喺旁邊教話『唔係咁』，佢食慣好嘢，慢慢我就知點煮好食。」<br />\n<br />\n得到當高官嘅阿爸親傳，方太嘅家鄉菜自然有返咁上下水準。方太話到最細嘅囡囡阿寶都已經讀小學時，開始想搵份工幫補下收入，佢話：「有個習慣到現在都改唔到，就係每日都要睇報紙。有日睇報紙見到請兼職烹飪助理，諗吓係屋企煮咗咁多年飯，都應該識啩。原來請人嘅係香港電燈公司嘅家政中心，見我嘅喺鄧蓮如個妹鄧蕙如。」之後佢跟一個澳洲學過廚藝嘅華人女主任，可能就係呢位女主任改變咗方太嘅命運，方太話：「做咗半年，我教嘅上海菜班爆晒棚，叫佢加人工，我都覺好應該，點知嗰位廚師話：『你冇學歷又唔係澳洲返嚟，你只係一個part-time』。返到屋企越諗越委屈，我做中菜使乜去澳洲(學)？」個心唔忿氣，方太寫咗封信去對家嘅超羣廚藝中心自薦，曾超群二話不說招攬咗方太入去。<br />\n<br />\n但作為新人，自然俾人蝦，方太話：「一個女人都難搞，入面計埋我有7個女人，佢哋話你新人，我哋菜單有教嘅你唔准教。明明有味『紅燒獅子頭』係上海菜，佢哋話教咗，所以我冇得教。好，最後我全部教晒麵食、饅頭、水餃，全部手藝嘢，5毫子斤麵粉，材料扣極都有限錢，一開班全部爆棚。」<br />\n<br />\n如是者喺堂堂爆滿之下，方太有一日又接到一個不可能的任務，因禍得福令佢嘅廚藝更上一層樓，聽落都幾似啲武俠小說情節。當時行船風氣盛行，但要攞船員牌就要一張證書畀海事處登記，所以好多人都會去曾超群嘅中心學煮餸，其實係想要張證書。當時有一班學生，個個老師上完一堂之後都唔肯教，方太最後就被委派去執手尾：「一教就知原來個班個個都係大廚，最渣嗰個都二廚，我啲同事係人哋面前演嘢，咪俾啲廚師玩死你。我一睇個情形就明，佢哋想要張證書落船做嘢。」方太第一堂就同班大廚講，自己好多嘢都唔識，不如你哋教我，班大廚一聽就好開心，方太話最記得有一堂請教佢哋點樣炒鮮奶唔黐鑊，有位廚師就走出嚟示範，方太變咗學生，有錢收又有嘢學，令佢兼收京、滬、粵菜之長。<br />\n<br />\n事後曾超羣都好奇怪點解個個搞唔掂嗰班，得方太搞得掂。有次佢突擊檢查，班廚師好抵死幫方太解圍話：「Miss唔係夠鐘落堂咩？你要趕返去睇《網中人》&hellip;&hellip;」"},{"pid":"7d95e28be1d3f17a2f647798c41bb327aa17f520","tid":327367,"uid":36673,"like":0,"dislike":0,"score":0,"citedBy":0,"replyTime":"2017-07-18T17:35:19.000Z","msg":"篇訪問寫得幾好"},{"pid":"e6c013b59d814a3d6d691fb467716627cb363c8f","tid":327367,"uid":10334,"like":0,"dislike":0,"score":0,"citedBy":0,"replyTime":"2017-07-18T17:54:44.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"2195ecc2430f7c0d358b1d9972306d22c7650ade","tid":327367,"uid":49391,"like":0,"dislike":0,"score":0,"citedBy":0,"replyTime":"2017-07-19T05:41:15.000Z","msg":"港女應向方太學習,唔好成日諗出街食"},{"pid":"68be228e2fd60fa87660951eda5e561b2a48067a","tid":327367,"uid":51720,"like":0,"dislike":0,"score":0,"citedBy":0,"replyTime":"2017-07-19T06:56:08.000Z","msg":"仲記得90年代初期嘅雙週刊，叫《方太世界》（Lisa's World，雜誌社叫養德堂）<img src=\"/assets/faces/normal/wink.gif\" class=\"hkgmoji\" /><br />\n而更早嘅雜誌（80年代中後期），叫《方太與你》（「與」字用簡體，雲遜出版社）<img src=\"/assets/faces/normal/smile.gif\" class=\"hkgmoji\" />"},{"pid":"3dce46f76658475dfe433428ae2633fc32c6ea5b","tid":327367,"uid":56989,"like":0,"dislike":0,"score":0,"citedBy":0,"replyTime":"2017-07-19T07:01:00.000Z","msg":"第一張圖。。<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />仙人咩 屌你"},{"pid":"3fd2f4211b69f1fb0796198ccc3b44d9e6f69e84","tid":327367,"uid":56989,"like":0,"dislike":0,"score":0,"citedBy":0,"replyTime":"2017-07-19T07:01:11.000Z","msg":"<blockquote>第一張圖。。<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />先人咩 屌你</blockquote>"},{"pid":"87ce4260f1667dc6c2d2cd0a9620e9fe03cbe823","tid":327367,"uid":29609,"like":0,"dislike":0,"score":0,"citedBy":0,"replyTime":"2017-07-19T07:10:04.000Z","msg":"<blockquote><blockquote>第一張圖。。<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />先人咩 屌你</blockquote></blockquote><br />\n<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"9111956d66163606601e77346a46a62cdd3f4e49","tid":327367,"uid":51720,"like":0,"dislike":0,"score":0,"citedBy":0,"replyTime":"2017-07-19T07:10:35.000Z","msg":"<blockquote>港女應向方太學習,唔好成日諗出街食</blockquote><br />\n人哋要即食快捷，邊會似以前咁要大費周章煮餸？<img src=\"/assets/faces/normal/z.gif\" class=\"hkgmoji\" />"}]}