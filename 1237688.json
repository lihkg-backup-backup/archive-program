{"tid":1237688,"cid":5,"subCid":0,"title":"見到有巴打話頂唔住，有感而發","createTime":"2019-06-17T15:22:21.000Z","updateTime":"2019-06-17T15:22:21.000Z","uid":3272,"like":2,"dislike":0,"uniUserReply":1,"replies":[{"pid":"8489fefac904c894555545eb0c4e31f28cbcfe5c","tid":1237688,"uid":3272,"like":0,"dislike":0,"score":0,"citedBy":0,"replyTime":"2019-06-17T15:22:21.000Z","msg":"由高登到連登，玩咗forum十幾年，一直我自豪自己係乜登會員，因為覺得夠膠，夠創意，但我從來冇諗過一個討論區可以召集咁多人嘅力量，由文宣、勇武、現場直擊報導等，全部都係由一班素未謀面嘅網民發起。我亦由事不關己，去到俾連登同家人感染，上星期買物資、琴日上街，覺得自己係香港人，唔可以繼續俾溫水煮。<br />\n呢一個星期，我每日返工都睇post，老實講，開始有D麻木，但係我諗到一班仲喺前線抗爭緊嘅義士，一班無人lead住嘅網民都咁努力，我就覺得自己更加要幫手，我不斷游說同事支持，一有長輩圖就send，叫佢地幫手send出去，自知能力有限，但希望人人做多少少。<br />\n香港人已經忍咗廿年，今次能夠咁齊心去做好一件事，絕對係香港人嘅驕傲，巴絲覺得攰好正常，香港人工作繁忙，冇可能兼顧咁多事情，但大家唔好放棄，團火一齊繼續燒，而需要休息一下，放鬆一下，呢度仲有其他巴絲撐住，大家互相扶持，互相補位。<br />\n香港人，加油💪🏻"}]}