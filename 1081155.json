{"tid":1081155,"cid":5,"subCid":0,"title":"逃犯條例　遊行　區選","createTime":"2019-03-28T06:05:48.000Z","updateTime":"2019-03-28T06:05:48.000Z","uid":138233,"like":0,"dislike":0,"uniUserReply":1,"replies":[{"pid":"a3ee49ecf120a383b7f2cfe4992445e2d84e5361","tid":1081155,"uid":138233,"like":0,"dislike":0,"score":0,"citedBy":0,"replyTime":"2019-03-28T06:05:48.000Z","msg":"（1）其實任何事都可以話係「香港之死」，如果香港竟然曾經存在過。<br />\n<br />\n我冇眷戀過殖民地時代，雖然懷念冇咁多遊客的香港，過渡期文化創作力旺盛的香港。<br />\n<br />\n而《逃犯條例》修訂，基本上就係「香港之死」呢個級別的威力。係廿三條的 super multiplier。<br />\n<br />\n我唔係遊行界，以前在L公司，都係必須去才會去。不過其實冇咩人知道點解 lol，其實係因為 athletic reason。<br />\n<br />\n長期庸人自擾，訓得唔好，身心健康太差；得閒跑下步和鳩屎 sit up 一下，拉下筋已好好。投入的遊行，要拎野、要行、要拎住啲野行、要嗌口號，真係要用元氣的，消秏大過遠足好多。<br />\n<br />\n但我會去週日的遊行。資料是這樣︰<br />\n<br />\n「反對修訂引渡條例」遊行<br />\n日期：2019年3月31日（日）<br />\n時間：下午2時半集合，3時起步<br />\n路線：灣仔盧押道&mdash;-&gt;公民廣場<br />\n<br />\n（2）點解《逃犯條例》的修訂要下週三首讀咁趕，急到賴屎？<br />\n<br />\n唯一解釋到的答案，或者是今明兩年都選舉。<br />\n<br />\n所以，國歌法、《逃犯條例》修訂，甚至東大嶼申請撥款，都要火速行事，趕在七月前完成。至於三隧分流，看來政府被逼收回，垃圾徵費亦有一定可能拖過夏天。<br />\n<br />\n區選常有迷思，就是不要太政治化。但事實上，最政治化的年份，最政治化的選區，民主派成績最好。立法會選舉也比區選成績好，其中一個原因，正是政治化的條件才能 call 到更多選民出來。<br />\n<br />\n政治化當然不能吸引所有選民，也得有不錯的社區服務，和有效的地區議題的 campaigning。但政治化起碼可以創造選舉氣氛。<br />\n<br />\n目前整個香港社會的政治難度之一，就是部分選民，不再相信選舉是有意義的政治表達工具。再加上區選的格局，地區各種空間的私有化及門禁，令政治（不論全港或地區）變得越來越困難。<br />\n<br />\n國歌法、《逃犯條例》修訂、東大嶼，我們能夠令建制派在未來兩場選舉中，為此負出真正代價嗎？<br />\n<br />\n我當然極不樂觀。但這不是反過來解釋我們不應努力嘗試的原因。<br />\n<br />\n（3）政府為商界讓步，排除了最後的阻力。<br />\n<br />\n餘下最有力的 legal point，有朋友已提出，其實在香港似乎是頗 academic 的，就係人權&mdash;&mdash;將所謂逃犯（其實好可能係未定罪），送往完全沒有人權可言的國家，絕對是違反兩公約的責任。<br />\n<br />\n但香港的法律框架在兩公約的落實方面，係好弱。DQ 案已睇到幾咁不堪一撃，人權永遠要「subject to」其他野，例如國家安全 etc。當然都有賴區慶祥等人，但離譜的法官，又豈止佢一個。<br />\n<br />\n其實任何事反對政府，或者就只有民意一途。來不及還來不及，週日有得行都行下啦，到時見。<br />\n<br />\n轉自立場新聞：<a href=\"https://www.thestandnews.com/politics/逃犯條例-遊行-區選/\" data-sr-url=\"https://r.lihkg.com/link?u=https%3A%2F%2Fwww.thestandnews.com%2Fpolitics%2F%E9%80%83%E7%8A%AF%E6%A2%9D%E4%BE%8B-%E9%81%8A%E8%A1%8C-%E5%8D%80%E9%81%B8%2F&d=pW%2BpET2SRZmQ0hv433X7AJ0arUk5yypfOu6hIjalRP8%3D&h=78058517\" data-ef-url=\"https://embed.lih.kg/frame?u=https%3A%2F%2Fwww.thestandnews.com%2Fpolitics%2F%E9%80%83%E7%8A%AF%E6%A2%9D%E4%BE%8B-%E9%81%8A%E8%A1%8C-%E5%8D%80%E9%81%B8%2F&h=e283a792\" data-auto-link target=\"_blank\">https://www.thestandnews.com/politics/逃犯條例-遊行-區選/</a>"}]}