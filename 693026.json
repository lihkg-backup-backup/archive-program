{"tid":693026,"cid":12,"subCid":0,"title":"末日日記","createTime":"2018-06-07T06:37:03.000Z","updateTime":"2018-06-11T04:27:44.000Z","uid":177734,"like":0,"dislike":0,"uniUserReply":2,"replies":[{"pid":"219f3bc72bcd6515fc2dfe5c8ca97235f9812e8f","tid":693026,"uid":177734,"like":0,"dislike":0,"score":0,"citedBy":0,"replyTime":"2018-06-07T06:37:03.000Z","msg":"第七日，天色陰暗。<br />\n<br />\n只從世界末日發生一星期後，開始接受左個世界得番自己一個係生存緊。最少係香港範圍入面未試過遇到其他生還者．．．<br />\n生活方面．．．其實係應該叫生存先啱，每日既任務都係要尋找足夠既資源生存落去同埋搵下有冇其他生還者。基本上就同以前係戲院睇過既劇情冇分別，只係主角變左做自己。<br />\n希望聽日有機會番到去新界，唔知屋企已經變成點。<br />\n<br />\n末日生還者。<br />\n<br />\n<br />\n自從末日發生之後，一合埋眼都會諗起一切既開始．．．<br />\n係一個休閒既下晝食完lunch扮緊工既時候，突然傳來一陣不知明既震動，眼前一黑後一醒番就見到自己身處既環境出現左變化。地點冇被移動，只係周圍既環境變到好舊好殘破咁。一諗到呢到就會睇番以前寫既日記，諗番以前既生活，有幾無聊有幾浪費人生，唔通呢個係世界對我既懲罰﹖揭下揭下本日記又揭番去新世界既第一日個頁‧‧‧"},{"pid":"1fa7c8a04720329983603088fd749b880c896fa5","tid":693026,"uid":177734,"like":0,"dislike":0,"score":0,"citedBy":0,"replyTime":"2018-06-07T06:39:06.000Z","msg":"扮工個陣諗<br />\n冇大綱冇結構<br />\n故事原型係參考一套末日漫畫<br />\n<br />\n求插求建議"},{"pid":"62b45e223d310c883cf5b26dd86891f6c225f3ac","tid":693026,"uid":100347,"like":0,"dislike":0,"score":0,"citedBy":0,"replyTime":"2018-06-09T21:00:21.000Z","msg":"留名 我有追的"},{"pid":"53c747357b8ee88e141d7388808b205ee50e93a6","tid":693026,"uid":177734,"like":0,"dislike":0,"score":0,"citedBy":0,"replyTime":"2018-06-11T04:27:44.000Z","msg":"第一日，心神恍惚。<br />\n<br />\n今日經歷左人生以來最大鑊既一日．．．地震後我仲未意識到係發生左咩事，淨係知一醒番仲係office位到，四周圍既建築物好已經荒廢左好多年，lunch time坐係隔離位既同事們都唔見哂。基於安全意識下，我首先去左檢查電源仲用唔用到，但係貌似成棟大廈都冇哂電，如果要落番去地面離開既話就要行53層樓梯，咁行法對於係肥宅既我間直係同筋肉擂台冇咩分別．．．但係唔走又冇辨法，因為office同成棟建築物都好唔安全，今晚想留係到過夜既話可能隨時會倒塌咁，所以都係決定離開先，沿路再睇下會唔會搵到其他人。<br />\n<br />\n平時公司最多物資既地方就緊係pantry啦，但係依家已經唔係〝平時〞了。放杯面、飲品既櫃都爛哂，微波爐、雪櫃等既電器都用唔到，睇黎想係公司搵到物資應該係唔可能了．．．唯有沿途落去既時候摷下其他office有冇物資。<br />\n估唔到第一次行公司條走火梯會係呢種情況下，連火警演習都未玩過既我已經係樓梯口遇到第一個難題了．．．一般逃生時唔會用既防火捲閘竟然比人放左落黎。雖然有部分結構已經損毀，但係冇電既情況下想打開佢都有啲難度，最後又要番去office睇下有冇工具可以用。好彩大廈工程部同公司office係同一層，希望入面有大型工具夠力打開道閘。最後比我搵到個小型萬用工具包，都仲有幾樣工具係用得著，另外搵到支斷左一部分既鐵筆同埋一個爛左一邊揹帶既背囊，自己做少少改裝就可以用番單邊黎揹。最後用支爛鬼鐵筆隊左勁耐先開得到度閘。<br />\n<br />\n--------上半完--------"}]}