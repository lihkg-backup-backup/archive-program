{"tid":1411255,"cid":1,"subCid":0,"title":"［求入］我有啲野想講","createTime":"2019-08-05T03:17:45.000Z","updateTime":"2019-08-05T03:17:45.000Z","uid":249310,"like":0,"dislike":3,"uniUserReply":1,"replies":[{"pid":"c0d3e8e06b962d651b0d89a92ba19ae17fe3e5d6","tid":1411255,"uid":249310,"like":0,"dislike":0,"score":0,"citedBy":0,"replyTime":"2019-08-05T03:17:45.000Z","msg":"以下，只不過係我個人見解，可能我講既野唔岩聽，但係希望你地平心靜氣睇埋篇文先，諗一諗究竟宜家香港發生緊咩事，我地可以點幫。去到呢個位，差唔多成兩個月，有人問我地一班後生仔攰未？講真，真係攰。宜家政府擺明唔會回應5大訴求，咁點解我地唔集中火力係某啲訴求，迫使政府正面回應而唔係每次帶我地遊花園。<br />\n我覺得我地其實最主要訴求應該係成立獨立調查委員會，望住班警察打人逗人，而無受到任何處分或者調查，呢樣先係令人最氣憤，所以必須成立獨立調查委員會。<br />\n第一個訴求要求撤回逃犯條例，政府講到明終止並不再重啟，用既字眼唔同，其實最終意義都係一樣，我地，係咪真係要執著呢個字眼問題。<br />\n第二就係林鄭，佢話到明係呢個艱苦時間絕對唔會辭職，直至引領香港度過左今次危機。諗深一步，點解我地唔暫時停止運動，可能比一個月時間佢地，睇下佢地有啲咩回應，比較政府作出每一個決定之前都要深思熟慮，諗曬宏觀微觀角度。比曬時間佢地，如果一個月之後如果再無任何調查結果或者改善，我地先再行動，咁道理就會係我地方面，而唔係被稱為唔識諗既後生仔。<br />\n今朝出地鐵站，見到有兩個後生仔攞住塊牌每個車門90度鞠躬道歉，真係好感動，見到佢地比人鬧，好心疼。香港，係我地既家，無錯我地要自己救，但係係擾攘左兩個月之後，政府顯然無打算直接回應我地既訴求，咁，我地係咪應該改變一下方針，調整一下我地最著重想政府回應既訴求，迫使政府去直接回應。<br />\n希望我講既野岩聽。<br />\n香港人，共勉之。"}]}