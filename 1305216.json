{"tid":1305216,"cid":5,"subCid":0,"title":"唔還手無所謂，唔好企定定畀人打吖","createTime":"2019-07-10T20:24:51.000Z","updateTime":"2019-07-10T20:24:51.000Z","uid":21460,"like":0,"dislike":0,"uniUserReply":1,"replies":[{"pid":"174aa4b05dc4bfbdf0907497cd8955477cd9807b","tid":1305216,"uid":21460,"like":0,"dislike":0,"score":0,"citedBy":0,"replyTime":"2019-07-10T20:24:51.000Z","msg":"警察同廢老與暴徒無異就個個都知，如果有心理準備同情況許可（人數差）的話，我哋係絕對應該還手，以武力制服呢班滋事嘅仆街，靠自己維持治安，亦都保障到人身安全。<br />\n<br />\n當然，我明白呢啲或許只係紙上談兵，現實入面好多人都未有真正行使武力嘅心理準備，可能會臨場熬底（包括我），所以我都唔好意思批判人，但我覺得行得出嚟，仲要係長期抗爭，就應該以安全至上。就算唔還手，至少都畀返啲掙扎，點都要扯甩班狗渣渣林走佬。<br />\n<br />\n當然，走佬都唔係話走就走，第一個條件係畀人圍畀人捉實嗰時唔好怯。你可能話我鍵盤戰士，事後孔明乜乜物物，但呢啲嘢除咗口頭講畀你聽之外都好難幫到你，始終膽係靠自己練的。就算你真係細膽未ready嘅，去發夢之前都可以熟習下周圍環境，plan下走佬路線，儘量跟住自己友唔好孤伶伶，個心定啲之餘，亦自然少啲機會瀨嘢。<br />\n<br />\n真係畀人捉，畀人圍嗰時，你要記住面前嗰班唔係普通人，係暴徒，威脅到你人身安全嘅暴徒，對付佢哋唔需要留情，良心唔係用喺呢班人身上的。要走嘅話，肢體衝突無可避免，但好多時我覺得各位巴絲打唔還手未必係因為體格上或者人數上嘅差異，可能係因心態未ready，所以你要記住，<span style=\"color: red;\">你還手只係要保障人身安全，對方係暴民，對佢使用適當武力絕對合理</span>，唔好任由對方打咁死蠢，逃走嘅契機要由自己爭取，唔好奢望路人救你。<br />\n<br />\n以上情況當然只係少人嘅情況先用，多人嘅你想吹雞救人，圍返啲狗轉頭都得，任你玩。呢篇嘢唔啱睇嘅留個負評block下我無所謂，但我想同各位講多次，<span style=\"color: red;\">想長期抗爭就要keep住個勢，任何行動都應該以自己安全為上</span>，同路人越多越好，烈士唔係個個做到的，我都想信無人希望你行到呢一步。<br />\n<br />\n香港人加油。"}]}