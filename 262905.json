{"tid":262905,"cid":12,"subCid":0,"title":"【新手】 依個世界，每一個人都有一種超能力","createTime":"2017-05-29T14:38:13.000Z","updateTime":"2017-06-04T23:35:45.000Z","uid":117627,"like":6,"dislike":2,"uniUserReply":0,"replies":[{"pid":"ceaf3bb25347e457d3311d9b3cdc90b1e06b0bb1","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T14:38:13.000Z","msg":"開始之前，希望各位巴打畀個機會新手先。<br />\n<br />\n事緣我啱啱畢業啦，有少少時間，好想圓下自己個寫故夢，希望各位巴打大力支持。<br />\n<br />\n一星期六更，嗰日更唔到我會提早通知，每100正評加更一篇，反應再好啲嘅我再睇下點加更啦吓。<br />\n<br />\n各位巴打，你嘅正評係我嘅動力啊！<br />\n<br />\n依家開始！"},{"pid":"577f70736d6e3c46cef14110694c472dbc4a1b5f","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T14:41:37.000Z","msg":"地球，其實一直都存在八個大洲，分別係&mdash;&mdash;非洲、亞洲、南極洲、澳洲、歐洲、北美洲、南美洲......同埋，一片不為人知嘅&mdash;&mdash;<br />\n <br />\n「岸舟洲」。<br />\n <br />\n岸舟洲，顧名思義，就係岸邊一隻隱形嘅船一樣，喺地球人眼中，好似岸邊嘅一隻船咁咁唔超眼。可能佢哋會經過依到、透過望遠鏡望到依片大陸，但係永遠都無人會留心依到、永遠都無人會將依個地方畫入去佢哋嘅地圖裏面。<br />\n <br />\n喺依片大陸上面，每個人都有一種獨一無二嘅超能力。不過依啲超能力，就好似其他地球人口中所講嘅潛能一樣，有啲人搵到出嚟，有啲人嘅潛能潛到地核咁深，有啲人嘅超能力好有用，有啲天生就係無撚用。<br />\n <br />\n依片大陸，喺我出世之前，整整經過咗一百五十六年嘅聯邦管治，由「超能人聯盟」同「低能部落」以條約共管，組成「超低能聯合國」。岸舟洲嘅事，就由兩邊共同協商。<br />\n <br />\n以下講少少岸舟洲嘅地理知識畀大家知道：<br />\n <br />\n北岸舟以前係「超能人聯盟」嘅屬地，有一座叫做「張漁城」嘅城池，作為整個北部嘅核心區域。張網捕漁、農工發達，就係依座城池名稱嘅由來。<br />\n <br />\n南岸舟，就係以前「低能部落」嘅領土，南方有一座全大陸最大嘅城池，名之為「角庫城」。聚一國之財富，偏安一隅，商業繁盛，大陸之冠，角庫城之典故也。<br />\n <br />\n而岸舟洲中部，就係由兩國共同建立嘅一座「超低能學院」，佢係喺一百五十六年前嘅「第二次超低能大戰」結束之後逐步建成，以表南北親善之意，為兩個族群提供學術交流嘅場所，亦都同一時間成為「超低能聯合國」嘅新首都，成為依一百五十六年嚟嘅政治中心。南北嘅超能技藝、能人異士，盡匯聚於此。<br />\n <br />\n故事，由我十六歲嗰年開始。<br />\n <br />\n***"},{"pid":"c84c8cef1466e7a2d311c70a87fce1450c4db2d6","tid":262905,"uid":87507,"like":0,"dislike":0,"score":0,"citedBy":0,"replyTime":"2017-05-29T14:43:54.000Z","msg":"實扑<img src=\"/assets/faces/normal/smile.gif\" class=\"hkgmoji\" />"},{"pid":"34cee5c1e9f22aa6850270cc6a3dcbba485d8b8a","tid":262905,"uid":52703,"like":0,"dislike":0,"score":0,"citedBy":0,"replyTime":"2017-05-29T14:47:05.000Z","msg":"加左速先<img src=\"/assets/faces/normal/kill.gif\" class=\"hkgmoji\" />"},{"pid":"ebc7acca4e709fcb1bcbd0c3598b548a13b490e6","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T14:47:30.000Z","msg":"***<br />\n <br />\n我全名，叫無勇。<br />\n <br />\n係南岸舟最南部一條小農村，「屯牛鎮」一個小農戶嘅一個普通細路。<br />\n <br />\n「阿勇！食飯喇！」<br />\n <br />\n喺廚房拎粥出嚟嘅依個人，係我媽媽。佢著住條圍裙，一頭長長嘅啡色頭髮，少少波浪，頭頂綁住一條頭巾。係一個好溫柔嘅女人。<br />\n <br />\n「唔該媽咪。」我拉過佢手上嘅碗。<br />\n <br />\n坐喺客廳，環顧四周，牆壁係爸爸一手一腳辛辛苦苦用木砌成，連屋頂都係，用釘將一塊塊木釘好，有時落雨嘅時候會漏水，但總算叫做有一個家。<br />\n <br />\n只係，爸爸喺好多年前收到一封信，一出去之後就無返過嚟。<br />\n <br />\n媽媽將手上嘅粥放到我嘅面前，溫柔咁對住我笑，摸摸我個頭，然後佢望住我食粥，咩都無同我講。<br />\n <br />\n依種感覺，從未有過，媽咪望住我嘅眼神，同以前佢望住我嘅每一日都好唔同。<br />\n <br />\n正因如此，先令我覺得不安。<br />\n <br />\n「阿仔啊。」首先開口說話嘅係佢。<br />\n <br />\n「嗯。」<br />\n <br />\n「我琴日同村長討論過...」<br />\n <br />\n然後，我就大約知道佢要同我講啲咩嘢。始終，我今年都十六歲。<br />\n <br />\n阿媽佢繼續講，「我哋條村，今年打算保送你入超低能學院。」<br />\n <br />\n當時我聽到嘅時候，心情非常矛盾，因為，我知道的確會有咁嘅可能，但係，實在又知道無乜可能會送我入去。"},{"pid":"cbd77b8ffaebaaa96b50e90489cc875d50d95706","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T14:51:05.000Z","msg":"「但係，我啊...」我指住自己，撐大一雙眼，望實阿媽。佢耷低頭，我諗，佢都好清楚我想講啲乜。<br />\n <br />\n超低能聯合國一直行《公平教育法》，意義在於想「超能人」同「低能人」都有平等接受教育嘅機會。所以，喺收生標準方面，並唔係用學生嘅資質、或者啲咩嘢考試嚟分，而係用「保送制度」：每一年，每一條村莊，或者城市，都可以跟據佢哋嘅人口，按比例咁保送一啲學生到超低能學院就讀。<br />\n <br />\n「嗯，我哋知道。」媽媽回答。<br />\n <br />\n「咁點解...」但係，我始終都係難以置信，「點解會係我？」<br />\n <br />\n媽媽微笑問我，「你唔想去咩？」<br />\n <br />\n「唔係啦！我緊係想去！個個人都會想去。」可以進入學院，係依片大陸上面每一個人嘅光榮，我反駁佢，「但係...」<br />\n <br />\n所以，為咗一條村嘅尊榮，每條村都會派出佢哋最有天份嘅細路送入學院，希望可以光宗耀祖。而我哋依條屯牛鎮，人口加加埋埋，一年都只能夠分到一個超低能學院嘅學額。<br />\n <br />\n「我無超能力嫁...」一直以嚟，係一直以嚟，「由出世開始我就無超能力。」<br />\n <br />\n媽媽又微微一笑，摸下我個頭，「唔係，你係有嫁...喺依片大陸上面，每一個人都會有超能力。」<br />\n <br />\n「我無嫁。」我搖搖頭，「我唔係幾歲細路啊，你唔洗呃我。」我好坦白咁同佢講，「超能力係遺傳嫁...依件事我好早之前就聽村長講過...阿爺無超能力、阿爸無超能力...我都唔會突然間有。」<br />\n <br />\n媽媽沉默不語。"},{"pid":"cec7263de3692fde5f02cdc815eeda648b2597e8","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T14:53:58.000Z","msg":"「唔係咁嫁。」佢依舊摸住我個頭，同我講，「天生我材必有用。」<br />\n <br />\n「算啦。」我捉住媽媽嘅一隻手，輕輕將佢推開，「不如將個機會畀隔離屋嘅牛仔...或者貓妹...如果將個學額畀佢哋，佢哋都一定會出息過我。」<br />\n <br />\n「你唔洗講喇。」媽媽放開手，退開一步，雙眼望實我嘅雙眼，喺佢眼球中，我幾乎見到自己一臉惶恐嘅倒影。<br />\n <br />\n「我哋已經決定咗，今年嘅學額，會送你入去讀書。」<br />\n <br />\n***<br />\n <br />\n就算我入到學院，最後只會丟人現眼。所以先更加諗唔明，點解村長會聽我阿媽講，最後會決定送我出去。<br />\n <br />\n知道我會被送入學院嘅消息之後，整個夜晚我都瞓唔著覺。<br />\n <br />\n依個世界，超能力層層分級，雖然每一樣超能力都可以透過唔同嘅使用方法，唔到嘅熟練度，嚟達到唔到嘅效果。但係，每一個人嘅超能力係啲咩嘢，由一出世嗰一刻就定咗落嚟，無論如何都唔會變。"},{"pid":"f8d0332aa4cf633c2ac26e29ccd37123d2c115f9","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T14:58:00.000Z","msg":"超能力可唔可以代代保存質素，完全取決於遺傳，以及運氣。<br />\n <br />\n正因如此，A級超能力嘅人，就只會同有A級超能力嘅家族結婚生仔。如果唔係，就會對佢哋成個家族嘅血脈都有影響，假設A級同B級家族結姻，咁佢哋嘅後代，永遠最高就只會有B級嘅超能力。<br />\n <br />\n為咗區分級別，每個家族都會以佢嘅超能力為姓，好似超低能聯合國首相姓「心」，表示讀心術；陸軍上將姓「時」，就係控制時間咁解。依啲都係被學院公認為A級嘅超能力。<br />\n <br />\n我哋家族姓「無」，就即係代表，我哋係一個連能力都無嘅家族，所以，成個世界只有最低等嘅家族，先至會考慮同我哋聯婚，可憐可悲。而且，凡係獨生嘅仔女如果要同我哋無家子弟結婚，都會被佢哋嘅家長極力反對，甚至，佢哋會將之視為一個家族嘅滅亡。<br />\n <br />\n無家，喺依片大陸上面，係一個被詛咒嘅家族。"},{"pid":"26e3495c1c0d4f90c3bca2d3239918947e9125e9","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:01:01.000Z","msg":"一出世就注定你係咩人，依個世界，就係一個咁嘅世界。好似我一個咁樣咁樣嘅人，根本無未來可言，活着都係多餘。<br />\n <br />\n一諗到依到，瞓緊覺都會不自然咁喊。<br />\n <br />\n對世界全然絕望，孤獨終老，天煞孤星，依條應該係我最好嘅路。<br />\n <br />\n呼一口氣，搖搖頭，最後決定唔好再諗依啲事。都係聽朝同牛仔、貓妹佢哋講吓依件事，跟住再睇下有無彎轉啦。希望，最後唔係由我嚟代表屯牛鎮去超低能學院。<br />\n <br />\n***<br />\n <br />\n第二日，我急不及待就想去搵我嘅好朋友，同佢哋講我要入學嘅事。<br />\n <br />\n「牛仔！貓妹！」<br />\n <br />\n嗰日下晝，我好似平時一樣，走到我哋三個人嘅「秘密基地」。嗰到係屯牛鎮旁邊嘅一片小森林，喺嗰到嘅正中間，我哋夾手夾腳一齊起咗間小木屋出嚟。<br />\n <br />\n「牛仔！貓妹！」我一路咁跑過去，一路咁嗌，喺好遠處已經可以見到佢哋，但佢哋都無理到我。<br />\n <br />\n佢哋兩個人，面向住木屋，背對住我。<br />\n <br />\n我對佢哋揮手，「喂也！你哋聽唔聽到啊！」<br />\n <br />\n下個星期，我就要正式入學，好想可以講我可以入到學院嘅事畀佢哋知道。<br />\n <br />\n佢哋一回頭。<br />\n <br />\n我定喺到。<br />\n <br />\n「做...做咩啊？」我問。<br />\n<br />\n感覺到，我塊臉正由白轉青。"},{"pid":"66f4d0e46b40ce4ab332412405ff8c449a588f4d","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:06:07.000Z","msg":"<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"a26de3986c9beebf97d955036da1f230bc2e36c2","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:10:43.000Z","msg":"<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"94b8fa62f1ed558ea9f2b38a0317b1bcb81df983","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:28:31.000Z","msg":"睇嚟，屯牛鎮會將我保送入學校嘅事，已經傳晒去依到每一個人嘅耳中。<br />\n <br />\n「你仲嚟做咩啊？」佢哋異口同聲咁問，眼光裏面，充滿住怨恨。<br />\n <br />\n牛仔頭頂慢慢伸出一對角，目露兇光，正對住我，右腳不斷咁向後踢、向後踢，喺地上揚起沙塵。貓妹嬲到紅起塊臉，喺懷中變出一隻野貓，野貓直盯住我，對我張牙舞爪。<br />\n <br />\n「你做過嘅嘢，我哋知道晒喇！」佢哋齊聲鬧我。<br />\n <br />\n佢哋兩個，以前都未試過對住我用超能力。如今竟然會搞到咁...<br />\n <br />\n「我咩都無做過啊...」<br />\n <br />\n牛仔：「你仲唔認？！」<br />\n <br />\n貓妹：「成條村知道晒你做過嘅事喇！」<br />\n <br />\n「到底發生啲咩嘢事啊...」聽到佢哋咁講，我一頭霧水，「你哋到底聽到啲咩啊...」<br />\n <br />\n「你哋無家，竟然咁夠膽收買村長，哄佢畀個學院嘅位你？！」「你哋好卑鄙啊！」佢哋鬧我，鬧鬧下，佢哋就鬧到哽咽，好似想喊一樣。"},{"pid":"55471ee4bc99d540bc28b5b5c63adaffcc930037","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:28:53.000Z","msg":"「我真係無啊...我都唔知道點解會係揀咗我，」我伸出一雙毫無力量嘅手，「我根本就無超能力，琴日我有同媽媽講過嫁，我有問佢點解個位唔係畀你哋嫁！」<br />\n <br />\n「咁點解你仲要霸住個位吖？！」貓妹淚眼汪汪咁問我，一手捧住貓。牛仔右腳向地一踩，呯一聲響，「你唔好喺到貓哭老鼠喇！」<br />\n <br />\n「你打得贏我哋，我哋就畀你去！」<br />\n <br />\n牛仔大鬧一聲，手掂住地下，然後牛嘅皮膚、手、腳、牛頭，一切包覆佢全身，好似身體裏面住咗另一隻牛一樣，佢全然變成一隻牛，正對住我，後腳踏地加速。<br />\n <br />\n佢直衝向我，我勉強閃身先至避開到佢5CM嘅距離，好彩走入森林，牛要繞過樹幹，搵一條直路，先至可以正對住我衝鋒過嚟。<br />\n <br />\n「係啊係啊！」貓妹附和牛仔，喺佢懷中，又變出好多好多隻貓仔，向我直撲過嚟。<br />\n <br />\n每一隻貓仔，都只係手掌咁大，白色，毛茸茸，反而仲有啲可愛，一啲攻擊力都無。但係，佢哋一堆咁撲向我嘅手腳，限制仲我嘅活動。<br />\n <br />\n我用力甩開佢哋，佢哋又一波一波咁緾我手腳。"},{"pid":"ad8b98f406647931c743c1ed3e4eb5539840698f","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:29:29.000Z","msg":"蠻牛繞咗一圈，我同佢之間，又露出一條直線，佢加速得越嚟越快。我身上無超能力，同一個普通人毫無分別，如果畀佢迎面一撞，一定必死無疑。<br />\n <br />\n我向前飛撲，勉強逃出蠻牛嘅直線，但一沉百踩，貓群又重重撲向咗我，將我壓實。<br />\n <br />\n「放開我啊！」我放聲呼救。<br />\n <br />\n起勁咁伸手踢腳，但被太多隻貓圍攻，動作再大都於事無補，始終無辦法解決佢哋。成個身體都被貓壓喺地上，連眼睛都只能夠喺貓同貓嘅縫隙間，見到一隻向我衝嚟嘅牛。<br />\n <br />\n我合實雙眼。<br />\n <br />\n「停手！！」遠處傳嚟村長嘅聲音。<br />\n <br />\n貓群散開，牛仔由一頭蠻牛變返做一個正常嘅人。<br />\n <br />\n村長伸出手，將我扶起。<br />\n <br />\n「村長啊！」牛仔同貓妹一齊嗌。<br />\n <br />\n村長對於佢哋之後要講啲咩嘢，心知肚明。<br />\n <br />\n「你哋唔洗講喇，」村長摸住佢下巴一大把長長嘅鬚，「我已經決定咗。」<br />\n <br />\n「點解啊？」牛仔搶上一步，走到村長跟前問道。"},{"pid":"24fa67d372bb545c2d3def745f484982c52e04a9","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:29:44.000Z","msg":"村長一回頭，將我拉走，無答到佢哋嘅問題。<br />\n <br />\n「我根本就無超能力，入到學院都無用格！」我反駁村長，希望村長可以回心轉意，「不如你送牛仔、或者貓妹入去啦！」<br />\n <br />\n村長乾咳一聲，「夠喇！」佢大叫，一聲叱喝，古鐘一樣沉穩。<br />\n <br />\n佢拉住我手，我回頭望，望向貓妹以及牛仔一臉唔服氣嘅表情，以及望向佢哋一齊轉身背住我嘅身影。<br />\n <br />\n然後，我甩開村長嘅手，只係靜靜地，跟喺佢嘅後方，一直咁插住袋，耷低頭行。<br />\n <br />\n「唓&mdash;&mdash;」我向路邊吐啖口水。<br />\n <br />\n心裏面就諗：嗰間咩超低能學院，我去嚟有咩用吖！！<br />\n <br />\n***"},{"pid":"e5f528ab5520bc884982355708e86165c2683b87","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:30:23.000Z","msg":"最後一日留喺屯牛鎮，比想象中我更加不受歡迎。往年，出發去超低能學院讀書嘅學生，都會被視為全村嘅希望。夾道歡送、舉鎮歡騰......<br />\n <br />\n「佢就係嗰個無家嘅細路啊？」沿途嘅人，一見我行過，就竊竊私語。<br />\n <br />\n「係佢啦...佢哋聽聞畀咗好多錢村長啊...」<br />\n <br />\n一路上，同我一齊行去火車站嘅，係村長、以及我嘅媽媽，得佢哋兩個。其他人都係夾道當我哋動物咁睇，細細聲咁談論住我哋，好似我哋都聽唔到咁。<br />\n <br />\n「唓，無家...」有人輕蔑咁講起我哋嘅事。<br />\n <br />\n有人輕蔑咁講起我，「入學院有鬼用咩...佢連少少超能力都無啊...」<br />\n <br />\n我加快步伐，只係想盡快去到火車站。<br />\n <br />\n村長喺我背後，拍住我膊頭，「慢慢行，」佢叫我，「由得佢哋講。」「大方啲。」<br />\n <br />\n我步伐越行越快，村長終於拉住我，又直拍向我背脊，叫我要挺起胸膛。<br />\n <br />\n「我都係唔想去喇。」我話。"},{"pid":"0be1480941a287191d36c1c15f75c58de1504f19","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:30:42.000Z","msg":"「你就忍耐一下啦，忍耐一下就得嫁喇。」媽媽對我千呵萬囑。<br />\n <br />\n「佢哋講得啱嫁...我去嚟都無用。」<br />\n <br />\n媽媽佢講嘅依句說話，我今後都記住，「終有一日會證明佢哋係錯。」<br />\n <br />\n「終有一日，會證明佢哋係錯。」月台前面，佢嘅背後，就係月台門口傳嚟嘅光，佢黑色嘅剪影，佢一句話，我永遠都記得，「終有一日，會證明佢哋係錯......」<br />\n <br />\n「......你唔係一個無用嘅人。」<br />\n <br />\n火車無幾耐就嚟到，送我走嘅，就只係得我嘅媽媽、以及村長，依一幕我好記得。佢哋送我走嘅時候，背景音樂係其他人對村長抗議嘅聲音。<br />\n <br />\n「私商授受！」<br />\n <br />\n「假公濟私！」<br />\n <br />\n「村長下台！」<br />\n <br />\n「下台！」<br />\n <br />\n「下台！」<br />\n <br />\n「下台！」<br />\n <br />\n我忍唔住問，「村長，真係要搞到咁樣，你都要送我去咩？」<br />\n <br />\n「係。」佢好肯定咁答，「你一定要走。」"},{"pid":"24fdc5b7db8cc747191a015e30e7733fafb4fef8","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:31:06.000Z","msg":"媽媽推住我走，「你上車先啦，唔好望喇。」<br />\n <br />\n我一步一步畀佢推向後，轉身，我就上咗火車。<br />\n <br />\n「記住啊！你係有超能力嫁！」媽媽向我大嗌，佢抺抺眼淚，然後佢轉身。<br />\n <br />\n佢哋背向我，一步一步咁行出月台，一眼都無再望過我。火車鳴笛，開走，「轟隆」、「轟隆」，「嗚&mdash;&mdash;嗚&mdash;&mdash;」<br />\n <br />\n至於，媽媽同村長佢哋之後點，我就見唔到喇。<br />\n <br />\n***<br />\n <br />\n由南岸舟出發，要搭好長一段鐵路，先可以到達中部嘅超低能學院。黑色車頭，噴出一串長長嘅黑煙，煙逆住車行駛嘅方向飄去，車轆「轟隆轟隆」聲響過不停。<br />\n <br />\n陰天底下，火車駛過田野，一望無際，麥隨風擺動，風吹過時候，好似經過一個波浪一樣。<br />\n <br />\n拓住個腮，挨喺窗邊，只係知道自己要去到一個叫做「超低能學院」嘅地方，除此以外，我一無所知。<br />\n <br />\n「細路，火車舒服嗎？」我對面位，坐住一個阿伯。<br />\n <br />\n唔知點解，喺我印象裏面，啲搭車無嘢做嘅阿伯硬係好鍾意搭嗲。"},{"pid":"b5ae0726bce8fef37bc5545b8a9bd7cdafc0dec7","tid":262905,"uid":117627,"like":0,"dislike":0,"score":0,"citedBy":0,"replyTime":"2017-05-29T15:56:33.000Z","msg":"<img src=\"/assets/faces/normal/bye.gif\" class=\"hkgmoji\" />"},{"pid":"926e44f08d4a5cf84c3a8c74643230759eb9cb20","tid":262905,"uid":2565,"like":0,"dislike":0,"score":0,"citedBy":0,"replyTime":"2017-05-29T16:09:01.000Z","msg":"<img src=\"/assets/faces/normal/oh.gif\" class=\"hkgmoji\" /> 咁似我以前一篇爛尾故嘅"},{"pid":"42983b822f43ff888eb8d6b81428f0fac3b56714","tid":262905,"uid":38790,"like":0,"dislike":0,"score":0,"citedBy":0,"replyTime":"2017-05-29T16:49:20.000Z","msg":"留名<img src=\"/assets/faces/normal/angel.gif\" class=\"hkgmoji\" />"},{"pid":"051f274024ddc6d8c096500720c7d6730b7710b5","tid":262905,"uid":116925,"like":0,"dislike":0,"score":0,"citedBy":0,"replyTime":"2017-06-04T23:35:45.000Z","msg":"留名"}]}