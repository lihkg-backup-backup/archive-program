{"tid":652629,"cid":6,"subCid":0,"title":"有關「訓練計劃」嘅小分享","createTime":"2018-05-04T03:53:04.000Z","updateTime":"2018-07-04T17:53:03.000Z","uid":160867,"like":3,"dislike":0,"uniUserReply":2,"replies":[{"pid":"24b604552cf31ccfc0845fd25d2f57209a2d2c8d","tid":652629,"uid":160867,"like":0,"dislike":0,"score":0,"citedBy":0,"replyTime":"2018-05-04T03:53:04.000Z","msg":"問大家幾個問題先。<br />\n<br />\n<strong>1.\t點解要整計劃？</strong><br />\nTraining plan 的作用不外乎係透過合理、合適的安排，令訓練者在周期內得到最大嘅進步。當然，合適嘅Training plan 仲可以令訓練者更加有動力去訓練，少左偷懶唔做嘅情況。如果你連點解要training plan嘅原因都唔清楚，咁點解你又要去搵training plan 呢？<br />\n<br />\n<strong>2.\tWhat is your goal?</strong>[/b]<br />\n目標可以有好多，大路嘅有減肥、增肌，比較小眾嘅有健力、舉重、運動專項訓練等。你嘅目標係咩？係減肥？如果係「減肥」的話，你希望係減輕體重，還是減低體脂率？兩者達到嘅手法可以好唔同。如果係減輕體重，你希望係用幾多時間，減輕幾多重量呢？你想減嘅同時保留肌肉量？你點樣檢查到自己減嘅係水分，肌肉定係脂肪呢？<br />\n可以睇到，好簡單一個「目標」，其實仲可以細分好多種，可以寫得更加具體。你真係諗清楚咩係你既訓練目標？如果冇目標，咁做咩要training plan 呢？<br />\n目標係好重要好重要，好多人以為昵個係自己目標，但原來只係羨慕人地，結果練練下先發現原來唔係，白費工夫。<br />\n<br />\n<strong>3.\t你真係明白「計劃」入面所有嘅細節？</strong><br />\n好多訓練者(包括以前嘅我)都會照抄高手或者明星嘅訓練計劃。「咦，the rock 一日食7餐，我又食7餐先」，「個plan寫5組1下，所以就做5組1下」。咪住先，點解你會1日食5000卡，點解會做3組12下，或者5組1下？你真係明白計劃裡面既每一個細節？<br />\n網上好多各式各樣嘅計劃，手到拿來，但係佢地真係符合你嘅訓練目標？如果你係減肥嘅，點解會安排「5組1下」作為訓練主項？每個Training plan嘅設計，都會有佢地嘅思路，以達至想要嘅目標。如果只係照抄照搬，而唔明白當中嘅思路原理，咁距離高階訓練者將會越來越遠，遇到問題都唔會識得自己adjust。<br />\n<br />\n講咗咁多原因嘅問題，而家講下設計一個適合自己嘅計劃時要考慮D咩。<br />\n<br />\n<strong>首先，訓練經驗。</strong><br />\n如果你係個新手(1年以下的訓練時間，每星期平均3-4次訓練)，請唔好追求太進階嘅計劃。咩係進階？大重量(&gt;90% 1RM)、高難度動作(舉重類，進階body weight類)、或者係大量superset、對神經系統負荷高嘅，都係「進階」。<br />\n<br />\n<strong>其次，訓練知識。</strong><br />\n知識好虛，具體D講即係動作做唔做得岩，飲食上知唔知咩食物有咩營養，點樣取捨食物等。當然，「訓練知識」真係博大精深，學極都學唔完，但做得岩所有訓練計劃內嘅動作係基本。<br />\n<br />\n<strong>第三，現實生活。</strong><br />\n現實生活包括你訓練既場地，器械齊全？多唔多人？如果你個場最重得30磅啞鈴，你會唔會係計劃安排「85% 5 sets of 3 reps DB Bench Press」？或者你train個陣好Q多人，仲會唔會係咁設計 superset，giant set 比自己做？<br />\n除左訓練環境，你唔會唔考慮埋工作/學業？如果你知道黎緊好多野做，好大壓力，仲會唔會安排好harsh嘅diet plan 比自己？<br />\n你每次train嘅時間有幾耐？<br />\n每個星期可以安排幾多日去訓練？<br />\n<br />\n<strong>第四，比賽。</strong><br />\n玩得健美，健力比賽嘅人都識架啦，所以我唔多講。只要運動員，香港都唔多，有嘅都係有教練支援，所以都係唔多講。比賽嘅難處在於時間，要係比賽前一段時間內為比賽做出最好嘅準備，所以點安排各個周期都係非常大嘅學問。<br />\n<br />\n<strong>最後，你會點樣檢查自己嘅目標呢？</strong><br />\n時間上，力量上，體重上，身體成分上，運動表現上，都要諗諗。如果冇檢查目標嘅一環，就好難知道計劃係唔係有效可行，而且訓練動力都會下降。<br />\n<br />\n跟住會簡單講下一個計劃會包含D咩。<br />\n<br />\n首先，一定係weight training plan 同meal plan。大家都知「食、訓、操」有幾重要，訓教斷估唔使plan，但食同操就要。<br />\n<br />\n操先，訓練重點係令自己進步，進步嘅原理就係「progressive overload」。我可能講得唔好，有興趣嘅可以自行google。簡單講，即係通過訓練對身體施加負荷，好好休息，然後身體為了適應壓力而變得更強(超補償)。根據昵個原理，一般出現問題既有三種。第一種係負荷太低，身體根本唔覺有壓力，冇超負荷自然冇超補償，冇進步。第二，負荷太強，或者太頻密，身體回復需要時間，個段時間身體會比較虛弱，如果太chur就會冇左超補償，變成過度訓練，力量會更加弱。第三，飲食同休息唔夠。<br />\n<br />\n係昵到建議新手一開始可以集中訓練「動作」，唔好追求重量。唔好忽視累加效應，長期做錯動作，效率差之餘仲會受傷，而且改動作並唔容易。所以第一步一定係做岩個動作。調輕重量，然後留意動作幅度、發力位置。有冇多餘既關節出力？有冇部分比較緊，或者係左右有冇唔平衡？做熟左個動作，然後先慢慢加重，下數大概係8-12下左右，練番少少肌耐力同Mass，打好個底。Split 方面可以跟返最基本上下split、推拉腳split，胸背腳膊手split，一星期3-4次對新手已經足夠。<br />\n<br />\n老手方面，可以用分幾階段：先係低強度，高訓練量；跟住中強度，中訓練量；最後就係高強度，低訓練量，咁樣為1個周期，周期之間可以休息一後時間或者deload。每個周期都可以比上一個周期加D難度，包括重量，下數，速度等，令身體慢慢進步。<br />\n<em>(P.S. 好多人包括我都會用簡單嘅線性思維去諗「訓練」昵樣野，但其實成個訓練都係一個複雜嘅system，包括身體，日常生活，生物時鐘，睡眠，飲食好多難以掌控嘅因素。例如：有時你會發現有一排進步得好快，有一排就會慢D，但原因可以有好多。好多plan會叫你定期加重量，每星期深蹲加5kg。一年52個星期，姐係我一年後可以深蹲至少260KG? 我都想，但其實冇可能。)</em><br />\n<br />\n訓練計劃要講真係有排都講唔曬，昵到係少少心得，希望同各位訓練者，特別係新手分享下，少D走彎路。大家如果用得著我已經非常開心，當然我講嘅都未必岩得曬，歡迎理性討論。"},{"pid":"5f34989ed7cc04aaeda6b0870c1e43dda8013c04","tid":652629,"uid":45190,"like":0,"dislike":0,"score":0,"citedBy":0,"replyTime":"2018-07-04T17:53:03.000Z","msg":"<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"}]}