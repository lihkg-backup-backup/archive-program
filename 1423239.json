{"tid":1423239,"cid":1,"subCid":0,"title":"屯門85檢討 新手教學 屯門既麻煩睇一睇","createTime":"2019-08-06T13:17:05.000Z","updateTime":"2019-08-06T17:59:09.000Z","uid":300860,"like":13,"dislike":0,"uniUserReply":3,"replies":[{"pid":"7304460c8f892d8a5bcab1a52218cca14aa600d6","tid":1423239,"uid":300860,"like":0,"dislike":0,"score":0,"citedBy":0,"replyTime":"2019-08-06T13:17:05.000Z","msg":"1. 心態問題<br />\n各區都打緊狗屋 但屯門下就仲搞緊集會  係得柏麗有人提議行街 太少屯門人主動做野 等到外邊手足黎封路先有屯門人跟風<br />\n<br />\n心態決定一切  出得黎就準備好會隨時開波 2個月黎食左咁多教訓 仲咁溫和做咩 真係想幫手既記住你地唔黎郊遊打卡 係遊行集會之外既手段發聲 撚狗係一個手段 目的始終都係迫政府回應訴求<br />\n<br />\n留意到有啲屯門人好自豪咁打卡 曬自己出左黎幫手 有幫手係好  但我想講實在係太多新手唔知要做咩 行行企企就算<br />\n<br />\n唔知要點幫手就主動問 積極響應勇武既行動 配合佢地 抱住事不關己以及和理非心態既人 唔該留返係屋企<br />\n<br />\n講多次 呢個係遊行集會之外既手段發聲 --- 撚狗<br />\n<br />\n2.服飾問題<br />\n呢度唔係講你有冇gear 係再基本啲 係指有人短褲短裙小背心 係我眼中跟本係街坊look 請呢種人唔好再出現扮發夢 一出煙就跑走 製造恐慌 長衫長褲起碼冇咁驚tear gas<br />\n<br />\n3.兵種介紹及其應對法<br />\n<br />\n對方兵種:<br />\n 藍衫白衫既圓盾狗<br />\n      稀有度 0/10 危險度0/10<br />\n           應對法係屌走佢地<br />\n<br />\n  防暴狗<br />\n      稀有度 5/10 危險度 4/10<br />\n特點係冇速度 厚血 配合畜龍危險度會大幅上升<br />\n           應對法有幾種<br />\n係前線以外發現既 通知所有人傳俾前線 前線會做決定<br />\n<br />\n見到前線有但冇上盔 唔撚洗怕 對侍下姐<br />\n上盔表示準備放tg<br />\n<br />\n見到黑旗保持淡定 維持陣線 附近有水向前傳 有煙都好咪撚走咁快 拉住前面既人 一二一二退 因為前方大煙未必睇到野 要你指方向<br />\n<br />\n見到橙旗 唔該打醒十二分精神 做好退既準備 留意前線指令 齊上齊落<br />\n 做咩都好要Keep返住齊上齊落就ok了<br />\n<br />\n  畜龍<br />\n      稀有度10/10 危險度10/10<br />\n呢種最麻煩 因為配合防暴狗既推進可以殺好多玩家 令防暴狗既威力都跟住上升 但單體實力唔高 見有落單可以試下收佢皮 佢地擅於製造恐慌<br />\n<br />\n   應對法 聽到前方大叫跑既話 唔該你跑 特別係發呆既朋友 唔好阻撚住前面走 唔好做人型路障 好多手足被你間接害死<br />\n<br />\n當然係聽到見到要跑先跑 唔係老西都跑 突擊完之後可以既話重組戰線<br />\n<br />\n仲有個啲散水狗 影相藍屍 暴力藍屍 遠離佢地或者屌走佢地<br />\n<br />\n己方兵種<br />\n 呢度主要介紹返你地有咩可以做<br />\n<br />\n哨兵: 如果你係街坊look 0 gear 我推薦你做 守係其他路口確保冇狗係其地路線 留意有冇被狗包 一旦發現有狗隻出沒 回報前線 tg又好 直接過去都好 情報愈快 決定愈快 琴晚既情況係就係太少哨兵 導致怕被狗包 所以又走左一大班人<br />\ntg fc要相為證 冇人有時間過濾假情報<br />\n<br />\n其他唔講咁多了 開一開遮 傳下物資拆下野傳下指令 組返條物資鏈 有咩做咩啦 都係要主動少少<br />\n<br />\n呢度唔教前線既野<br />\n<br />\n4. 行為問題<br />\n岩先都講左 走得太快 冇齊上齊落 見到煙就返歸<br />\n<br />\n另外就係成地雜物咁會影響到其他人既撤或退 希望保持路面乾淨 包括水樽 遮都係 清好啲路面 我地冇人想挽障礙賽<br />\n<br />\n再黎就係物資方面 呢度講緊散場個陣既物資 部分物資例如豬嘴己經限制入口 少一個就少好多 見到地下有物資既 汁返起佢 下次用 或者你唔想用就下次俾想要既人 咩物資都係 樣樣都係錢 次次見到唔回收 下次係咪你俾錢補返啲物資<br />\n<br />\n千萬唔好覺得唔係自己既野就唔好意思拎走 出得就自己人 冇野唔好意思 幫手拎得幾多拎幾多 下次用返<br />\n<br />\n5.總結<br />\n教唔到咁多了 相信你都睇唔完咁多 希望郊遊打卡人士留返係屋企 真心幫手既積極啲 清楚有咩要做 前線都未講野 後排就散 我地屯門人粒膽係咪要細到咁<br />\n<br />\n第一次就話經驗唔夠 過左今次 希望會有改善 不再浪費人力物力<br />\n<br />\n最後是集思廣益 大家俾d意見<br />\n物資站應該點分佈 同埋 撤退路線 未必人人識路 特別係外援後屯門既手足"},{"pid":"cffd9444cdb6df22cf03a7568c8f9a5367fce01a","tid":1423239,"uid":202447,"like":0,"dislike":0,"score":0,"citedBy":0,"replyTime":"2019-08-06T17:54:35.000Z","msg":"推"},{"pid":"a23361f553f8ab88a5935171c8170375e71d018d","tid":1423239,"uid":134503,"like":0,"dislike":0,"score":0,"citedBy":0,"replyTime":"2019-08-06T17:59:09.000Z","msg":"推"}]}