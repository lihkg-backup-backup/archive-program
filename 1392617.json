{"tid":1392617,"cid":5,"subCid":0,"title":"冷氣軍師，想俾人屌就入黎","createTime":"2019-07-31T20:56:41.000Z","updateTime":"2019-08-01T18:46:53.000Z","uid":296046,"like":23,"dislike":14,"uniUserReply":15,"replies":[{"pid":"3ea6ff55995c3ff75c44650ab76b453eb655682f","tid":1392617,"uid":296046,"like":0,"dislike":0,"score":0,"citedBy":0,"replyTime":"2019-07-31T20:56:41.000Z","msg":"冷氣軍師，想俾人屌就入黎<br />\n<br />\n 我無出黎遊行過，主要係我唔buy資本主義三權分立議會代議制度，咁你哋嘅目標係雙普選同我嘅理念唔係好同，所以我無出，呢啲就題外話無謂多講，不過我都唔抗拒雙普選，唔太算同路人，只能算係同情者，因為高牆同雞蛋，我一定係揀雞蛋嘅，鋤強扶弱係基本人性，如果話無出過去就收皮啦嘅唔需要俾負評亦唔需要回覆由佢沉，我信緣份，有緣睇到嘅就睇，啱聽嘅就参考下，我係呢一個月左右因為呢個運動先留意連登，到而家日日都睇po，睇你哋嘅事態發展，只係默默睇，accout都無開，所以我唔算係連登仔，只係忍咗好耐實在忍唔住想鬧人，先開accout寫啲嘢<br />\n<br />\n我覺得你哋有幾個好大嘅思想陷阱，<br />\n<br />\n第一， 自大<br />\n例如覺得藍絲都係無腦，就會衍生出藍絲係講唔聽嘅，再得出「要歸邊嘅已經歸咗邊，唔使理呢啲人」嘅結論，各位，你哋係搞緊群眾運動呀，群眾係最緊要，一定要拉攏其他人企去你果邊<br />\n<br />\n我條數咁計，十歲以下未夠獨立思考能力加老到無咩活動能力响老人院甚至醫院，我當一百萬人（每年幾萬個出生人口＊１０＋８０歲以上），呢班人係真係唔使理亦理唔到，深藍／既得利益者／當權者我當一百萬，呢班都唔會郁唔到，深黃又係一百萬（我知選舉時係六四比，為方便計齊頭），中間呢四百萬人都可以拉咖，上次對外宣稱二百萬人遊行，政府仍然可以認為數目或有誇大，所以佢可以假設果次只係深黃或加埋淺黃盡出而已，你話二百萬人遊行（佢話一百或者幾十，點都好）都無用，咁三百萬？四百萬？唔好話拉唔到，已經用晒辦法，諸如此類，有咩建議最後先講，<br />\n<br />\n地鐵不合作你哋都係拗都而家都未拗完，問題就係究竟你哋覺得拉唔拉得到，拉到又有無用，有人話拉唔到所以唔使理佢哋（而拉唔到背後嘅邏輯就係佢哋無腦），有人話拉到都無用所以唔使理佢哋<br />\n<br />\n我就話拉得到，我俾嘅證據就係七二一元朗事件<br />\n<br />\n警黑咁明目張膽周街打人唔處理，除咗因為係普通人都會有影響，亦都因為件事係錯晒，無得拗嘅（例如相比雙普選嘅效益後果，藍絲未必認同就仲可以拗）所以全民討伐，有眼見嘅多咗幾多人出聲，連政府部門都發聲，證明咗唔同議題係可以郁到中間好多人企响反政府呢一邊，果啲人可能覺得得罪中央無運行，可能覺得普選完都係好似美國日本台灣咁對佢無吸引力，唔需要同我解釋裡面嘅邏輯有乜問題，我好清楚，亦唔需要反駁我因為我都唔同意佢哋嘅諗法，我亦唔知究竟有幾多原因幾多理由，我只係隨便寫啲常聽到嘅理由，我想講嘅只係唔好當人哋無腦，唔好覺得佢哋聽得多建制講睇cctvb就洗晒腦，佢哋有佢哋嘅原因，反正我想講嘅只係記住佢哋係拉得郁嘅<br />\n<br />\n咁拉得郁的話咁你哋拉唔拉？我建議你哋拉囉，尋晚葵芳你哋識話街坊好好，咁應該感受到多咗支持嘅好處，好似塔利班咁，有民眾掩護，打遊擊先有得玩，點解可以多啲支持唔要？<br />\n<br />\n要嘅咁你話地鐵不合作運動應唔應該搞？我建議唔搞囉，點解要推走可以拉攏嘅人？又有一種意見話贏咗就係民意，所以唔使理，唔係咁咖，共產黨起家都要講啲願境，將來會點好點好，土地改革，乜乜柒柒先多人支持，唔係點贏？你哋有啲咩offer俾人？咁人哋唔支持你就反返轉覺得呢啲人唔會支持，所以搞九人？我完全知道你哋嘅邏輯，唔使解釋俾我聽，亦都唔使解釋俾果啲受影響嘅人，因為佢哋既然受影響，就有直接嘅感受，佢哋唔會認同你嘅講法，淨係覺得你應該去搞果啲人唔係搞我，咁你哋就成功將佢踢咗去對家喇，請記住你想人幫手係要站响對方嘅站場去諗，而唔係自己，呢個都係自大同自私嘅表現<br />\n<br />\n中間嘅人唔係你哋嘅敵人，政府先係，係咪？梁天琦封信話要爭取呢啲人支持既然咁多個like，即係你哋都同意啦？咁點解做嘅時候唔係咁呢？地鐵不合作運動，基本上就算阻到我我係唔介意，但係你哋要爭取最多人支持你哋，點解要玩呢招？<br />\n<br />\n而家明明政府送咗元朗呢個大禮俾你哋，點解唔盡量爭取佢哋支持？如果話你哋係想要人支持嘅，我解釋唔到點解今日打風一張相背脊貼住&ldquo;咁鐘意返工８號風球請你一定要返工＂可以幾千個like，我想問果啲返工嘅人係咪就係你嘅敵人？你一邊怪點解啲人唔支持一齊全民罷工，一邊又將呢啲人當敵人推去對家係想點？究竟你哋想拉攏定樹敵？自己諗清楚！<br />\n<br />\n元朗呢單嘢你哋已經响上把位，你哋知唔知？定係因為你哋一路都係弱勢，一到強勢時唔知點做好？呢一排咁多人支持你哋應該令你哋睇到究竟要唔要民意，民意係咪廢，如果你哋嘅主流意見仍然係覺得唔使嘅就祝你哋好運<br />\n<br />\n<br />\n第二，懶<br />\n點解衝定撤可以拗咁耐都未拗完？７２７之前一輪一致性地&ldquo;尊重前線決定＂，&ldquo;不割蓆＂，&ldquo;冷氣軍師收皮啦＂呢啲就係懶，懶用腦<br />\n<br />\n當時話冷氣軍師淨係識叫人退係拖累咗前線嘅部署，咁前線唔退拖累咗個運動，作為運動嘅一份子點解無資格出聲？我唔係叫你哋做分裂撚，我係問點解無資格出聲？個資格係乜？當時無人講，到而家拉咗咁多人又一面倒話要轉遊擊<br />\n<br />\n有po曾經話守嘅目的係要清場一次難過一次，然後好多人表示明白，但係我唔明，我真係唔明，二十七號我咁講，點知第二日就四十幾人俾人拉咗，我認為你哋嘅定位有問題，有po話前線點樣爭取咗暫緩，响立法會宣讀，引到元朗事件等等，我都唔認同，我認為係背後呢二百萬（或許有些報大，當時幾十萬？百幾萬？）先重要，係呢個龐大數字爭取到果啲嘢，政府／中央一直要話只係少部分人（若果你哋再推走啲潛在支持者就真係正中下懷喇），但係幾十萬百幾萬人出黎一個高空鏡頭無得呃，無錯，佢仍然呃得到大陸人，但係我哋唔需要亦唔想知佢哋點諗，一國兩制，right？但係呃唔到香港人，又係果句，唔好當人傻嘅，若果有朝一日四百萬人上街呃到邊個？差佬一路唔強行清亦都係因為背後呢百幾萬人，唔係因為怕咗前線係咪？<br />\n <br />\n２８號都證明咗佢哋要清其實唔難，但係佢哋之前只係避免咁做，所以一次難過一次係唔work亦都無意義，當我睇到呢個解釋第一個念頭就係再引申落去，一次難過一次咁點？我當如你哋所願，差佬清唔到場，第二朝你哋仲可以响條路度咁點？阻住市民開舖返工買餸，又將啲人推俾對家？當然你唔認同我上面第一點要爭取人支持的話就唔會覺得有問題，<br />\n<br />\n好喇而家開始有人話要有目標先守，錯！！！你哋係無嘢需要守，咁前線應該做乜？我會話前線嘅作用係俾訊息俾姿態出黎，俾政府知我哋係唔怕呢啲嘅，唔係一放狗掉粒蛋出防暴我哋就驚，俾大眾一個鼓勵，唔好怕，俾中間派知你哋係願意犧牲捱彈捱打，從而佔據道德高地，至於政府犯錯，藉此加強宣傳只係附贈品，既然係附贈品咁當然係可遇不可求，所以唔係主要目的，因為見到有po寫目的就係收呢啲料，我認為呢個諗法都有問題<br />\n<br />\n若果以呢個邏輯，咁應該幾時退？只要顯示到呢啲訊息其實已經可以退，例如狗狗舉旗要清場唔係會使用武力，你哋可以開咪話&ldquo;因為你哋係非法地唔俾我哋嘅合法遊行示威表達訴求，為咗表示對你哋非法行為嘅不滿，所以我哋係唔會依你指示立即散去，我哋會响三十分鐘自行和平散去，我要求你哋响呢段時間不能使用武力＂咁其實已經將訊息顯示咗，我覺得已經夠，當然唔係話次次咁，任何玩法都可以，事先決定今日玩兩場，當然係私底下講唔係網上，佢清就走去第二個場，壞處可能係狗狗坐車，你哋始終搭公共交通工具，相對上比較蝕同埋車費會係負擔，又或者先撤，去食個tea兩個鐘頭再返返同一個地點，而家你哋話be water，呢點唔係問題，但係重點唔係究竟點遊擊，而係先認清個定位係乜，而家我覺得前線只需要擺到呢啲姿態就夠，咁食下蛋玩下橡膠其實已經退得，之前嘅守係徙咗手足，假使就朝一日真係去到要火拼都係咁做，諗清楚係為咗乜，例如真係點樣引一小隊人圍攻<br />\n<br />\n但係而家一句五毛，一句分化撚，一句冷氣軍師，一句兄弟爬山各有各做，不割蓆就無喇，呢啲口號係有用，可以團結人心，唔係唔講，都真係要講，但係前提係要俾理由出來，俾咗理由之後大家要用腦，係咪真係有用，如果真係不割蓆，我係中聯辦就搵個人扮黃絲，去無差別攻擊鄉民報復，咁割唔割？我唔會分咩和理非／勇武，我只講兩個字：道理，請用道理說服我，唔係用有無上前線，其實呢樣即係訴諸權威，你哋個個大學生基本邏輯無理由唔知，唔好怕提出黎，我見只要有人提一啲唔係主流嘅意見，永遠係先打定預防針，我唔係話乜乜乜，我唔係要分化，我唔係要怪邊個，不過。。。有道理咪講出黎，係咪真係咁驚自己友無分辨能力？係咪五毛係咪分化撚係咪有道理唔會因為打句底就有分別<br />\n<br />\n我一直相信有理走遍天下，我亦相信你哋係有足夠思考能力，但係你哋係懶，我知道星期日搞咗一大壇嘢返去會好攰，唔想諗咁多都正常，係嘅就唔好覆住，用幾日時間淨係接收資訊，諗清楚週中先回都未遲，諗咩呢，究竟呢個行為係咪幫到個運動，如果一開始係咁就唔會嘈咁耐守定撤<br />\n<br />\n無大台你哋一直標榜，呢點係無問題嘅前提係大家質素要夠，但係若果個個都咁懶，就容易俾人帶風向，我相信樣樣嘢如果大家都真係思考過嘅，得出嘅結論都會係一樣"},{"pid":"67097f1028343f2ebe86b117d198a34dd17028c0","tid":1392617,"uid":296046,"like":6,"dislike":2,"score":4,"citedBy":0,"replyTime":"2019-07-31T20:57:02.000Z","msg":"最後講幾樣建議啦，<br />\n<br />\n首先係開po提建議或者回覆，都清楚寫低理據，最近有po開始講唔好屌，對外係嘅，觀感差好遠，或者有人對雙普選有保留就係因為係咁屌，佢諗到時就係俾呢啲人去搞？俾啲高質形象係好嘅，對內屌就唔係咩問題嘅如果係你哋嘅一貫方式，係有助向心力嘅，不過都係屌之餘俾埋個理由<br />\n<br />\n而家既然有元朗呢一個契機俾你哋用盡呢班人，你哋竟然仲有po係覺得元朗係支線？中環先係主線？點解唔集中火力搞元朗警署班友？搞得成有幾個效果，第一，班狗會覺得原來會瀨嘢，可以令佢哋篤灰，第二，同情示威者嘅差佬有機會做返人唔做狗，第三，有返白警有利之後嘅示威活動，第四，當你哋拉到呢啲淺藍嘅成功地達到某啲嘢，就會有咗連繫，往後佢哋睇你哋嘅眼光同思考方式就會唔同，可以比較體諒你哋，咁如果郁得到元朗嘅往後就梗係繼續黎查落去啦，防暴點樣濫權使用過份武力之類，其實同你哋五大訴求無乜衝突，我明你哋想全部都做，不過我建議以而家嘅時機集中火力响元朗事件，警黑勾結上面，做到一步就可以下一步，如果你哋先將主題啄住警黑我相信人數會更高，但係上次你哋都係主打五大訴求，如果主力係元朗嘅就唔使將成班警察團結埋一齊，可以圍各地警署，迫無份响元朗嘅人表態割唔割，不過經過７２７７２８過咗去返唔到轉頭，呢招就行唔通啦<br />\n<br />\n咁仲有咩可以做呢？主力警黑的話可以搵下有無人响各區有地方借出黎擺攤啦，將啲明顯罪證擺出黎，見唔到有武器果啲呢，我知道已經有樣嘢叫連儂牆，但係主力係警黑係分別，果啲凶七仔哥哥呀，凶記者協助暴動呀，亂查人身份證又凶人阻差辦公呢啲擺果度，你哋識講好多人睇cctvb佢哋未必睇過咖，擺私人地方又唔使怕擺街俾人搞，俾啲普通市民藍絲大叔阿嬸知道佢哋點樣有機會做受害人，先唔好提普選，吸收咗佢哋先<br />\n<br />\n再黎呢搞啲比較易做到嘅，全民戴頭盔，有幾多人真係會特登買去支持？尤其係講緊本身中間或淺藍或淺黃，容易做嘅戴口罩，再搵人返工時間响地鐵站派口罩，唔使人買，淨係要人戴，主題淨係警黑，咁就容易俾人參與，參與過先容易要人再有咩行動，或者响屋村派黑布叫人支持查黑警就掛响窗，個行動夠簡單先會多人參與，將啲多人掛嘅拍低响屋村連儂牆show出黎，俾啲成功感佢哋，原來可以做到咁樣，先會有正向作用，等佢哋更加積極，貿貿然就叫人罷工遊行示威就會有相對難度，而家因為民情高漲都仍然有機會搞，但係你哋都識講係長期鬥爭，要做到唔可以只靠一啖氣，力量係得咁多，一次過谷咗落罷工，倒不如吸納多啲人支持自己<br />\n<br />\n先搞咗獨立調查委員會，唔好話無用唔收貨，又係果句啦，香港人唔係白癡，唔會話你交個人就算數，所有資料一公開，民眾就有火，對件事會有幫助<br />\n<br />\n唔好迫人罷工，不合作運動呢啲，只要唔係自願，性質已經唔同咗，俾唔到個訊息仲推走潛在支持者，唔好擔心搞唔成，總有一日搞得成，睇下元朗之後香港人係幾咁嬲，走得埋一齊以後就有計傾<br />\n<br />\n暫時係諗到咁多，係咪五毛係咪分化你自己判斷喇，忠言逆耳，未必啱聽咖，唔睇都睇咗喇自己諗，天祐香港啦，努力，加油"},{"pid":"4088b7c8aa16b1f1d926da344763a0501e18f900","tid":1392617,"uid":67292,"like":1,"dislike":0,"score":1,"citedBy":1,"replyTime":"2019-07-31T21:13:07.000Z","msg":"唔係樣樣野認同，但認同勇武係需要戰略，死守或死攻都係會失敗。"},{"pid":"0987274c1321df43a9d4b6c42873c9ac411ded0b","tid":1392617,"uid":260012,"like":1,"dislike":1,"score":0,"citedBy":0,"replyTime":"2019-07-31T21:26:56.000Z","msg":"你了解到咩叫講群眾聽得明嘅語言<br />\n你就會了解到 你呢篇野係對左錯人嘅講<br />\n因為呢次運動係冇大台 冇一個領袖<br />\n所以你浪費心機 <br />\n睇得明你講嘅野有幾多個<br />\n講出去又有幾多個<br />\n做又有幾多個<br />\n冇大台 姐係代表政府收買唔到咁多人<br />\n政治係污糟 係因為好多野要妥協<br />\n如果政府派條友同你地講<br />\n整個委員會 拉哂班散仔好難<br />\n呢家淨係可以要盧偉聰下台<br />\n究竟又有幾多人收貨<br />\n可能好多人收貨呢<br />\n可能有人希望捉多幾個指揮官就收貨呢<br />\n根本協商唔到<br />\n姐係要捉哂 政府又唔會咁做<br />\n所以如果有大台 你係應該同個領袖講<br />\n贓官自知有病 不敢公然為非 清官則自以為不要錢 何所不可 剛愎自用<br />\n背實向聲 貴遠賤近 謂己為賢 闇於自見 人性如此<br />\n了解人性 先可以說服人"},{"pid":"32388971e07e1f091b3f287b5e42f2d7d68efcb4","tid":1392617,"uid":58841,"like":3,"dislike":1,"score":2,"citedBy":0,"replyTime":"2019-07-31T21:36:38.000Z","msg":"其實由你第一段「啱聽嘅就参考下，我係呢一個月左右因為呢個運動先留意連登，到而家日日都睇po，睇你哋嘅事態發展，只係默默睇，accout都無開，所以我唔算係連登仔，只係忍咗好耐實在忍唔住想鬧人，先開accout寫啲嘢」<br />\n<br />\n你已經搞錯哂個大前提<br />\n只要你落過場<br />\n你就發現連登意見往往同現實係相反<br />\n<br />\n630個日有連登仔放流料話有鬼 可能有人搞事 勇武好衝動<br />\n然後我特登收工走去立法會望<br />\n人生第一次訓街訓左半個鐘<br />\n之後我單拖坐左係龍和道望足5個鐘<br />\n望到6點幾走左 返屋企訓一陣又出黎發夢<br />\n我可以話<br />\n前線 物資部 FIRST AID真係比任何一個連登仔都理性<img src=\"/assets/faces/normal/bye.gif\" class=\"hkgmoji\" /><br />\n有時呢<br />\n唔好以為連登＝主流意見<br />\n連登只係一個資訊版<br />\n親眼見到同聽到 搵多方面資訊再分析先係事實"},{"pid":"7e714c6e0b225d58d7897d7d82dae9b87bd39d0d","tid":1392617,"uid":58841,"like":2,"dislike":0,"score":2,"citedBy":0,"replyTime":"2019-07-31T21:43:10.000Z","msg":"同埋我想講關於前線無共識同戰略呢個問題<br />\n首先現場戰況係瞬息萬變<br />\n仲要有唔同人係度<br />\n1 情侶黨 齋企唔知做乜<br />\n2 花生友<br />\n3 大男人前線<br />\n4 想做大台既後排<br />\n我可以話你知每次遊行出既叫人散/留既POST根本無現場既人知道<br />\n每次都係要靠情報TEAM透過TG谷度講"},{"pid":"4de12478b8b8cb0e1be820323ae904155ad8dc01","tid":1392617,"uid":106291,"like":0,"dislike":0,"score":0,"citedBy":0,"replyTime":"2019-07-31T21:56:29.000Z","msg":"連登依家係主流民意<img src=\"/assets/faces/normal/angel.gif\" class=\"hkgmoji\" />"},{"pid":"8bd93af986378f27b8a2022a7b772676b1e2f9f5","tid":1392617,"uid":266239,"like":1,"dislike":0,"score":1,"citedBy":1,"replyTime":"2019-07-31T21:58:12.000Z","msg":"英雄所見略同<br />\n可惜前線似乎同警察瓜葛太多，仇警太深<br />\n未必聽得入耳"},{"pid":"c8ce90f0cc389d5e4780ead1c75b7c1ceb56e076","tid":1392617,"uid":44391,"like":0,"dislike":0,"score":0,"citedBy":0,"replyTime":"2019-07-31T22:25:05.000Z","msg":"此回覆已被刪除"},{"pid":"ddc78fea85bb5cfe237c07d9e686f3c6ab0a873b","tid":1392617,"uid":44391,"like":0,"dislike":0,"score":0,"citedBy":0,"replyTime":"2019-07-31T22:28:18.000Z","msg":"此回覆已被刪除"},{"pid":"3be25eef25c4aba35c4367def96bc7c90df0c349","tid":1392617,"uid":916,"like":0,"dislike":0,"score":0,"citedBy":0,"replyTime":"2019-07-31T22:30:26.000Z","msg":"最尾果幾個提議幾好<img src=\"/assets/faces/lm2/touch.gif\" class=\"hkgmoji\" />派黑口罩派黑布黑衫"},{"pid":"15d08ba237c6f38f0af18024740469abe3c155db","tid":1392617,"uid":8833,"like":0,"dislike":0,"score":0,"citedBy":0,"replyTime":"2019-07-31T22:32:41.000Z","msg":"太多字 不了"},{"pid":"dace5ac645e944c3fb5e146c26e3e8632f6d8a75","tid":1392617,"uid":82829,"like":0,"dislike":0,"score":0,"citedBy":0,"replyTime":"2019-07-31T22:33:27.000Z","msg":"留名"},{"pid":"f69b2b5061dc3f13a9dc34ac492221435ef9d8d7","tid":1392617,"uid":264911,"like":0,"dislike":0,"score":0,"citedBy":0,"replyTime":"2019-07-31T22:38:56.000Z","msg":"推"},{"pid":"5fba237e57dd2928286bd4e47e0298e446b97b00","tid":1392617,"uid":274513,"like":1,"dislike":0,"score":1,"citedBy":0,"replyTime":"2019-08-01T07:47:32.000Z","msg":"點解我地一樣野都爭取唔到<br />\n<br />\n同埋不斷有手足比人拉？<br />\n<br />\n咪就係因為好似樓主講<br />\n<br />\n唔撚用腦，得個衝，相反意見即刻山閘唔聽<br />\n<br />\n好認同樓主講，其實唔使晒口水咀炮，因為連登仔太自大唔聽人講野，運動失敗果日，大家就會醒<br />\n<br />\n岩啦，唔使負評同互屌架，反正民意你地都唔care, right?"},{"pid":"14e27851eae4d9ffc68e264608e9c0533b5db7af","tid":1392617,"uid":274513,"like":0,"dislike":0,"score":0,"quote":{"pid":"4088b7c8aa16b1f1d926da344763a0501e18f900","tid":1392617,"uid":67292,"like":1,"dislike":0,"score":1,"citedBy":1,"replyTime":"2019-07-31T21:13:07.000Z","msg":"唔係樣樣野認同，但認同勇武係需要戰略，死守或死攻都係會失敗。"},"citedBy":0,"replyTime":"2019-08-01T07:51:37.000Z","msg":"勇武得黎唔用腦叫送頭同叫春，不過算啦，連登仔咁叻，一定有自己想法<img src=\"/assets/faces/normal/hoho.gif\" class=\"hkgmoji\" />"},{"pid":"9678359a4eb0202d86d0cdd5a246c4d16d5c6a3a","tid":1392617,"uid":30503,"like":0,"dislike":0,"score":0,"citedBy":0,"replyTime":"2019-08-01T07:52:31.000Z","msg":"久違了的字海"},{"pid":"3fd98030b03932a043066d74c3235c4247c0610b","tid":1392617,"uid":30503,"like":0,"dislike":0,"score":0,"citedBy":0,"replyTime":"2019-08-01T07:53:34.000Z","msg":"推推"},{"pid":"59cd55eafbafb0c0cb9db86b508b26bf8b9574a5","tid":1392617,"uid":269578,"like":0,"dislike":0,"score":0,"citedBy":0,"replyTime":"2019-08-01T07:55:22.000Z","msg":"我哋呢D老野，掌握唔到連登套溝通方式 <img src=\"/assets/faces/normal/sosad.gif\" class=\"hkgmoji\" /><img src=\"/assets/faces/fs/smile.gif\" class=\"hkgmoji\" />"},{"pid":"6332aed58ae539f287a9b6fc871c77c78dcb48c8","tid":1392617,"uid":72068,"like":0,"dislike":0,"score":0,"citedBy":0,"replyTime":"2019-08-01T10:01:26.000Z","msg":"雖然你1999, 不過都認同, 你唔應該推人去對家<br />\n做事對番準政權, 走到既時間要走<br />\n大家都好似忘記咗不留血, 不受傷, 不被捕"},{"pid":"8ecd91fc38f49d3f3d25f760afc9689aedcf12e1","tid":1392617,"uid":82829,"like":0,"dislike":0,"score":0,"citedBy":0,"replyTime":"2019-08-01T18:46:53.000Z","msg":"Pish"}]}