{"tid":1243497,"cid":1,"subCid":0,"title":"90後既對現今社會既肺腑之言","createTime":"2019-06-19T13:14:19.000Z","updateTime":"2019-06-19T13:14:19.000Z","uid":259177,"like":6,"dislike":1,"uniUserReply":1,"replies":[{"pid":"83e87cf000a0e7f4902f8907f4e9bd1f79f8f18c","tid":1243497,"uid":259177,"like":0,"dislike":0,"score":0,"citedBy":0,"replyTime":"2019-06-19T13:14:19.000Z","msg":"90後青年肺腑之言:<br />\n<br />\n我唔知道我係唔係暴徒<br />\n有人話 有武器就係暴徒<br />\n有人話 令到社會無秩序就係暴徒<br />\n有人話 警察叫左清場都唔走<br />\n係暴徒<br />\n<br />\n每次出完去 番到屋企<br />\n都要解釋一輪 我點解要出去<br />\n佢地唔係支持修例<br />\n但話我唔應該咁野蠻<br />\n用封死條路 來威脅政府<br />\n或者 我真係好野蠻<br />\n我1993年出世<br />\n以前細個嘅香港 我生活得好開心<br />\n周圍唔會好似而家咁多人<br />\n條街唔會有普通話人無理取鬧<br />\n唔會有咁多人有精神病<br />\n打開報紙唔會見到日日咁多人跳樓<br />\n以前放左學 媽咪會帶我去公園玩<br />\n以前生活壓力無咁大<br />\n好多媽咪都唔洗番工<br />\n有好多時間陪小朋友<br />\n小朋友讀書好開心<br />\n唔洗同人爭學位 學校唔會為左爭排名瘋狂chur學生<br />\n而家日日信箱都收到樓盤廣告 示範單位<br />\n但住緊劏房嘅家庭 排幾年都未有一個公屋單位<br />\n點解香港而家攪成咁<br />\n唔好話咩9/6 12/6 平時生活都已經似打仗<br />\n點解比人打比人拉 都要出尼<br />\n因為我地已經無野可以輸<br />\n平時上baby kingdom見到好多媽媽<br />\n佢地生唔到bb 卵子/精子形態差、高齡<br />\n好多40幾歲 流產過幾次 都不斷搵方法想生bb<br />\n你可能會話 生唔到咪唔好生 生左出尼有問題害左個小朋友<br />\n你有無諗過 點解要攪成咁 一對夫婦 想有自己下一代 有咩出奇 有咩問題 有邊個唔想有仔趁嫩生<br />\n話人口老化 鼓勵生育 兩公婆番工番到狗咁都唔夠錢上樓 點生？ 到上到樓都已經40幾 係邊個問題？<br />\n然而 香港有一班人 手揸幾層樓 貴租放出去 有幾多係講純正廣東話 用我地辛辛苦苦搵番尼嘅錢 去比佢地嘅小朋友出國讀書<br />\n係香港 你想接受優質教育 要「sponsor」學校 如果唔係 就接受國民教育<br />\n我好慶幸我好幸福 我嘅父母比到好好嘅生活質素我<br />\n但我好內疚 因為我無信心 比到一樣嘅生活質素比我嘅下一代<br />\n然後係呢個時候同我講 我就快連自由都比唔到佢地 我真係接受唔到<br />\n我接受唔到 佢地第日要擔心自己會唔會講錯野比人拉 所有政府嘅施政都要硬食 表達就要比警察打<br />\n香港以前唔係咁<br />\n樓價高企 我忍<br />\n番工工時長但最低工資每小時37.5 我忍<br />\n醫療系統因爲大量新移民不勝負荷 我忍<br />\n香港人連想放假享受下自己地方 但地方已經比大量「遊客」霸佔 只好選擇留係屋企 我忍<br />\n交通費加價 我忍<br />\n有錢人暢通無阻行西隧過海 窮人繼續塞紅隧<br />\n你話：西隧私人架喎 我想講 103萬人遊行完 都可以話繼續二讀三讀 唔好同我講無辦法<br />\n我地愈來愈似乞衣咁等每一年施政報告/財政預算案 睇下自己有無得受惠 而我果4000蚊重未收到<br />\n有人話 唔中意咪移民囉<br />\n我想講嘅係 有班人 手已經攞住英國/美國國籍 就講埋啲風涼話 你有錢 恭喜你 可能你而家擁有嘅野 係你嘅付出得番尼嘅 但好多人無你咁好彩 就算努力左 都唔一定有回報 你覺得公平咩<br />\n我地想去個旅行都要搶平機票 左儲右儲 家長幫小朋友逃學去避開peak season捱貴機票<br />\n有人話 遲早都一國一際啦<br />\n我想講嘅係 而家先過左50年不變嘅22年 而家要我放棄埋果28年 我唔甘心<br />\n有人話 做咩都無用架啦<br />\n我想講嘅係 有無用我唔知 但試都唔試就叫我放棄 我唔係啲咁嘅人 <br />\n所以我要用任何方法去試<br />\n我想要嘅 唔係咩英國收番香港 唔係咩香港獨立 <br />\n我淨係想要番 以前嘅香港<br />\n一個未被污染嘅香港<br />\n香港係我地屋企 如果連自己都放棄 就無人會幫我地<br />\n<br />\n多謝每一位行過出黎既真香港人<img src=\"https://na.cx/i/wpadH7v.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FwpadH7v.png&h=e38d6e42&s={SIZE}\" />"}]}