{"tid":1216419,"cid":1,"subCid":0,"title":"【真吹水】長遠打算","createTime":"2019-06-13T10:03:17.000Z","updateTime":"2019-06-13T10:52:07.000Z","uid":173936,"like":1,"dislike":1,"uniUserReply":1,"replies":[{"pid":"b5f0124e966e49ede9e6a4073507c0b52c32a55c","tid":1216419,"uid":173936,"like":0,"dislike":0,"score":0,"citedBy":0,"replyTime":"2019-06-13T10:03:17.000Z","msg":"就咁嘅，呢幾日都睇咗好多新聞，亦都因為咁樣而睇咗好多一啲歷史上嘅革命事件<br />\n<br />\n點解香港呢幾次個下場都係被政府清場，仲可以被政府恥笑，除咗係因為群龍無首之外，會唔會有一個原因，就係我哋始終唔似其他革命咁樣，本住推翻政權嘅目的而去做，所以最終係失敗。<br />\n<br />\n就算係單純地希望現時港共政府嘅司政可以貼近民意都好，始終我哋冇一啲有力嘅武器或者力量可以同佢對衡到，以逼使佢聽我哋講。例如係我哋手上面可能有超過七成市民嘅支持，又或者有邊啲商家係支持我哋之類，所以點解政府完全唔怕，其中一個原因可能係因為咁樣。<br />\n<br />\n長遠啲，如果要去到推翻港共政權的話，現時最缺乏嘅就係一個有領導能力嘅領導。講緊唔係點樣帶領大家去安排戰略之類嘅，而係一個可以組成臨時政府嘅領導人。如果可以組成到一個臨時政府嘅話，話唔定有機會可以令到佢哋覺得受到威脅，就算唔成功推翻政權都可能令佢哋會有一定嘅恐懼先。如果反到嘅話，喺真空嘅時間亦都可以即時霸住個位先，唔使比人乘虛而入。<br />\n<br />\n好坦白講，我做咗讀書機器咁多年，我都係去到好後期、真係近呢幾年上到大學先至開始去研究一啲政治或歷史上嘅問題。諗嘢可能係真係會簡單咗啲，咁但係眼見呢幾日咁樣嘅狀況，再睇下呢個有恃無恐嘅政府，其實除咗現有嘅遊行集會、聯署甚至係已經升咗級嘅佔領之外，會唔會有更多嘅嘢可以做到呢？<br />\n<br />\n咁所以都想拋少少意見出嚟，睇下大家又會唔會有啲咩睇法，互相交流一下。就算真係傾唔到啲咩都好，比個機會我學習下都係一件好事<img src=\"/assets/faces/normal/biggrin.gif\" class=\"hkgmoji\" /><br />\n<br />\n<span style=\"font-size: small;\">（要插嘅話細力啲<img src=\"/assets/faces/normal/sosad.gif\" class=\"hkgmoji\" />。同埋，唔好搞我後面）</span>"},{"pid":"723924bfe876709c5454fb9f92d6bf8e2839f115","tid":1216419,"uid":173936,"like":0,"dislike":0,"score":0,"citedBy":0,"replyTime":"2019-06-13T10:52:07.000Z","msg":"嗯..... 輕推一下？"}]}