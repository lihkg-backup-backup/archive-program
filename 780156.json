{"tid":780156,"cid":5,"subCid":0,"title":"梁美芬促以行政手段限制學校及需領牌機構傳播港獨！","createTime":"2018-08-15T03:18:52.000Z","updateTime":"2018-08-15T03:18:52.000Z","uid":79563,"like":0,"dislike":8,"uniUserReply":1,"replies":[{"pid":"ba82d501a767026c3ebbd16ebeaca28fb8ce715b","tid":780156,"uid":79563,"like":0,"dislike":0,"score":0,"citedBy":0,"replyTime":"2018-08-15T03:18:52.000Z","msg":"<img src=\"https://static.appledaily.hk/images/e-paper/20180815/large/1534301662_399d.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20180815%2Flarge%2F1534301662_399d.jpg&h=e4515670&s={SIZE}\" /><br />\n<a href=\"https://hk.news.appledaily.com/local/realtime/article/20180815/58565119\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20180815%2F58565119&d=nOKVOrQ%2BeJKlB8hxaAzPoWxr1Wzy5cvmMlqj7aCMUDs%3D&h=fc9a59ce\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20180815%2F58565119&h=c97b4269\" target=\"_blank\">https://hk.news.appledaily.com/local/realtime/article/20180815/58565119</a><br />\n<br />\n港府高調炮轟香港外國國記者會（FCC）邀請民族黨陳浩天演講「播獨」，(陳浩天重申不鼓吹暴力 無實際行動)身兼基本法委員會委員的立法會議員梁美芬今早在電台節目指，FCC舉動如同政治挑釁，港府應研究有否法例可援引以阻止有關活動，否則應從行政措施着手，「冇法律就要研究23條，行政上可以去信FCC，（要）好認真講，佢（港府）係業主，唔會希望（機構）辦活動係危害國家安全」，亦稱要制定政策防止學校有類似活動。法律界議員郭榮鏗則反駁指舉辦有關活動不存在法律問題，形容只是超越了所謂「紅線」，並指去信以行政方法處理如同恐嚇，擔心公私營機構及學校均會同受牽連，「政府權力好大，新聞機構到大學全部都可以搞你」。<br />\n<br />\n梁美芬於電台節目批評，FCC趁港府打算取締民族黨的時刻，邀請該黨召集人陳浩天演講是挑釁中央的行為，「佢唔係被動報道(新聞)，係衝住個黨喺大家認為要被取締、攝一個罅，特登衝住呢段時間，政治上做緊非常挑釁嘅事」，認為特區政府應扮演一國兩制下保障主權的角色， 「(現時猶如)23條未立你奈我唔何，我哋而家未有具體法律唔畀佢（機構）提供平台（予人宣傳港獨），政府冇辦法，一定要研究（23條）」。<br />\n<br />\n被問到是否邀請港獨人士發表言論的機構便要被取締，梁回應指，港府需要研究，並舉例指「教育局要有政策，唔應該畀人講港獨嘅嘢」，包括舉辦論壇時，「要睇（安排）係咪公道 （有不同意見發表機會）」。至於其他需領取廣播牌照的公營機構，港府是否應在相關條例加以限制，梁未有正面回應，只稱「法律處理唔到就要研究」，強調不能接受現時港府「大開中門」，任由他人提供平台予人鼓吹港獨。<br />\n<br />\n同場的郭榮鏗反駁指，中央、特區政府及建制派都將矛頭指向FCC，「即係話佢政治不正確」，意在封殺一切有關言論，違反香港核心價值。他批評建制派明顯是要「迫政府做多啲」，對於梁美芬建議先從行政手段，去信警告FCC，他認為情況「無得停，開咗一個閘」，將會製造寒蟬效應，其他公營及私營機構亦人人自危，「用一切手段去收緊，唔係影響新聞自由係乜呢？」<br />\n<br />\n他又直斥署理特首張建宗昨回應FCC事件時未有闡明FCC違反甚麼法例，「做錯嘢差人去做嘢，你指唔到佢違法，你又出嚟鬧佢唔啱」，又形容港府發表聲明表示立場「都係錯」，將焦點轉移至主辦方FCC，但FCC已一早表明演講者立場並不代表會方，並擔心政治紅線愈劃愈多，「今日港獨，第日肯定搞埋自決，條線係邊到，劃咗係邊？」<br />\n<br />\n郭指出，國際法有訂明言論及結社自由有界限，但僅限於在公開吹暴力、違反人權及基本民主的情況，他認為民族黨面臨取締一事，預料有人會提出司法覆核，日後將由法庭處理，反問目前邀請有關港獨人士演講「係咪一個問題呢？」認為情況只是建制派眼中的問題，超出對方的紅線。他慨嘆現時香港「畀一部分人決定乜嘢唔可以討論」，形容情況「迫到香港人冇得揀」，令年輕人對一國兩制失去信心，亦令國際社會對懷疑香港，他擔心港府會受建制派及中央壓力而繼續打壓邀請港獨人士演講或討論的機構，但希望特區政府「有啲智慧有啲腰⻣」。"}]}