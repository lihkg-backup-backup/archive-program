{"tid":1245266,"cid":5,"subCid":0,"title":"胡志偉 Wu Chi Wai 重申：要求撤控所有示威者","createTime":"2019-06-20T08:39:14.000Z","updateTime":"2019-06-20T08:39:14.000Z","uid":142903,"like":7,"dislike":0,"uniUserReply":1,"replies":[{"pid":"5f951590adc16f7c37862a86a3d70f4d7a7185f4","tid":1245266,"uid":142903,"like":0,"dislike":0,"score":0,"citedBy":0,"replyTime":"2019-06-20T08:39:14.000Z","msg":"小編明白大家既資訊都係透過媒體得知，所以特登將志偉今朝個訪問對答逐字打番出黎，希望大家俾少少時間睇一睇，志偉雖然長氣，但佢立場從來冇變，都係要求撤控所有示威者架！<br />\n<br />\n//2019-06-20 在晴朗的一天出發訪問：<br />\n<br />\n主持：都有聽眾問嘅就係，咁如果真係有個別人士真係有掟磚、有掟鐵枝，真係有傷到警察，咁係咪都要放過呢？<br />\n<br />\n胡志偉：我喺唔同嘅場合都有回應；<br />\n<br />\n第一，如果同一個情況放喺暴動罪嘅情況裏面，係講緊一個10年以上嘅刑責，但如果你只係因為係一個騷亂當中有一啲過激嘅行為，咁就應該因應返相對嘅罪名，譬如話假設真係有衝擊警方，（主持：普通襲擊？）係普通襲擊又或者襲擊引致受傷都好，咁都係一個係特定範圍裏面嘅罪名，咁就唔應該係暴動罪嗰種嘅條件。<br />\n<br />\n我哋見過一啲嘅狀態，譬如係暴動罪嘅結構裏面，唔單止係講嗰五位被捕嘅朋友係當中受到用暴動罪嘅牽連，可能你、可能小弟、又或者岑子杰都會係一份子，好多好多喺過程中和平嘅朋友都會成為一份子，因為個暴動罪係覆蓋緊一個非法集結嘅場景，所以大家都會好擔心。<br />\n<br />\n主持：總結胡志偉即係要處理嘅，但係就唔係用暴動罪<br />\n<br />\n之後主持再問<br />\n<br />\n主持人：比較嚴重嘅行為都要撤回？<br />\n<br />\n胡志偉：而家呢個情況，政府要同社會修補撕裂，我希望分開兩個部份，考慮法理嘅部份，我希望政府係需要情理兼備，情方面，如果政府係想同整個社會修補撕裂reconnect嘅話；<br />\n<br />\n第一，佢要通過撤回所有檢控、停止搜捕作為同社會reconnect 嘅起步點；<br />\n<br />\n第二，佢需要全面展開一個獨立調查嘅過程；<br />\n<br />\n呢個係相當於六七暴動嘅狀態，政府需要重新審視究竟呢個社會發生緊乜嘢事，從而令到政府可以有一個真正嘅反思，否則我會好擔心呢啲嘅錯誤會重複出現，事實上過去22年政府就係冇咗反思嘅能力，佢只係以為只要加強鎮壓嘅能力，咁就可以要維護到統治。 //"}]}