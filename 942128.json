{"tid":942128,"cid":12,"subCid":0,"title":"《精神病愛情日記》","createTime":"2018-12-15T12:06:55.000Z","updateTime":"2019-05-11T09:27:13.000Z","uid":210201,"like":3,"dislike":0,"uniUserReply":2,"replies":[{"pid":"a9244bab861f21950cc80a1700d0bcdb16369280","tid":942128,"uid":210201,"like":0,"dislike":0,"score":0,"citedBy":0,"replyTime":"2018-12-15T12:06:55.000Z","msg":"一個集合愛情，友情，校園既故事。<br />\n<br />\n第一章：意外<br />\n「白子翔！夠鐘返學啦！」呢把叫聲，往往都可以令我個人神經緊張，就好似做士兵聽到警鐘一樣。唉，點解暑假咁快就完，我通宵打機，鍾意幾時訓就訓同埋同Friend踢波既日子咁就結束。<br />\n <br />\n「得啦，得啦。」極度唔願意起身既我，就好似比張被綁住咁，內心既掙扎亦都隨即展開。<br />\n「唔好返啦，開學禮咋嘛，返去都係聽校長up幾句，根本就浪費時間。」<br />\n「唔好聽佢講啊，第一日就唔返，係咪想被班主任針對你啊？」<br />\n「怕咩喎，同班主任講病左咪得囉。」<br />\n「今日返學只係返半日，又可以見到你班兄弟，留個好印象比班主任都好啊。」<br />\n <br />\n啊！好煩啊，究竟返唔返好呢&hellip;<br />\n <br />\n「白子翔！你好起身啦下！」我即刻成個人彈起左，之前所謂既內心掙扎，亦無法抵擋老媽子得權威。<br />\n <br />\n刷完牙，洗完面，著起件難得燙得筆直既校服就出左門口。係屋企出門到返學搭二十分鐘巴士就到，每次搭巴士，都係我補眠既最好時機&hellip;<br />\n <br />\n「啪！」哇，塊面點解咁痛既，已經感覺到紅晒，究竟邊個咁心狠手辣。<br />\n「起身啦，白紙。」原來係我老死，無錯，我啲Friend都係叫我白紙，就連老師都改唔到口。<br />\n「乜我又差啲訓過龍啊？到站未啊？」<br />\n「係啊，你再唔行就真係唔洗落車啦。」<br />\n <br />\n我望下個錶，7:59:39！咁大鑊！巴士站距離學校門口170米，而我平時跑100米速度係12秒34，最後個70米，就7秒39，如果無咩意外，我諗我可以順利達陣，我純熟咁束起衫袖，chok一chok個書包，準備起跑既姿勢，就好似我運動會攞一百米冠軍既姿態一樣，我既雙眼，而家好似充滿左一團火咁；我無視身邊一切既人，花草樹木，所有野，起勢咁跑，跑啊跑，去到最後學校門口前既幾級樓梯，我心感不妙，上左摩打既雙腳，根本停唔到落黎，但係我前面，前面有個女仔啊！<br />\n <br />\n「哎呀！」我地兩個同時倒地，好彩既係，個女仔既書包救我地一命，無撞穿個頭，但係就擦傷左少少。<br />\n「你捨得起身未啊&hellip;」個女仔好怕羞咁同我講，到而家我先發覺，原來我壓住左個女仔，而且差啲錫左埋個女仔到。<br />\n「噢，Sorry啊。」我即刻起返身，隨即亦都扶起佢。<br />\n「咦，你膝頭擦傷左喎，我扶你醫療室啊？」<br />\n「唔洗啦！」呢把聲唔係來自我眼前呢個女仔，而係佢後面既惡魔。<br />\n「等office既staff扶佢啦。」<br />\n「白子翔，你又遲到啦，第一日返學就遲到，仲要整傷個女仔，你今年中五啦，唔該你醒醒定定啊，你再敢係學校亂黎，我一定唔放過你啊，都唔知點解你咁既成績，操行，家底都可以入到黎我地學校。」呢個咁鬼囉嗦既，就係學校既訓導老師，你可能會問，乜我入左間我勁既學校咩，的確都幾勁下，不過準確啲黎講，係全港最勁既中學，不論成績，運動，咩校內校外比賽，差唔多都係由我地包辦，呢間就係愛丁堡中學。<br />\n <br />\n唉，明明我都已經用盡全力跑返黎架啦，咁都話我遲到。我唯有死死氣咁行返去課室，不過話時話，個女仔我好似未見過咁，好生面口，可能係今年轉校生，頭先睇佢都幾靚，紮住個馬尾，份人怕怕羞羞，對眼靚到成個水晶球咁，個嘴唇有啲薄，皮膚又白雪雪咁，諗起佢個傷口有疤痕就慘，希望唔好有事啦。<br />\n <br />\n <br />\n入到課室，大家都好準時，得返最後個個位未比人坐，而坐係我隔離既正正係頭先個女仔。<br />\n「咦，你唔係去左醫療室咩，點解仲快過我，不過頭先既事對唔住啊，真係無心整傷你。」<br />\n「我無野啊，頭先我搭𨋢上黎架。」佢依然係帶著一份羞澀，低著頭同我講野。<br />\n「係呢，你叫&hellip;」<br />\n「咳咳&hellip;」班主任聽到我地兩個傾計，即刻睥住我。<br />\n「你個色狼係咪仲要咁大聲講野。」色狼？我係色狼？<br />\n「咩色狼啊，miss，你唔好屈我喎。」<br />\n「今朝你借啲意跌倒壓落人地到，你估我地唔知咩，而家全校都知架啦。」<br />\n「我！&hellip;」我即刻怒睥住奇樂樂，肯定係呢條友爆晒俾人知。<br />\n <br />\n「你今日死硬。」我即刻做左個口型比佢睇，佢亦好似知衰唔敢望過黎係到扮Miss講野。<br />\n「好啦，夠鐘落去聽校長講野啦。」<br />\n <br />\n咁啱坐係我隔離既就係唔少心比我整親既新同學，係時候認識下佢先得。<br />\n「係呢，你叫咩名啊？」<br />\n「我叫李語嫣啊，咁你真名係咩啊？」語嫣？咁似金庸武俠小說啲角色既。<br />\n「其實白紙係我真名黎架，我全名係白子翔，啲同學叫慣我做白紙，你都可以咁叫我架。」<br />\n「嗯。」再望真啲，其實佢真係幾靚，呢種靚好純潔，頭髮既香氣已經可以勾走人既心，加上佢清甜既聲線，楚楚可憐既樣貌，真係千載難逢既女子。<br />\n <br />\n「希望咁多位，同學，可以，係，新既學年&hellip;」有時真係唔係好明點解啲校長啊，副校長講嘢要窒下窒下咁，搞到人地唔想訓覺都難。<br />\n「最後，我地請最後一日既學生會會長上台致詞，有請，黎天胤」哇，好轟動既掌聲，真係好似雷鳴電閃咁款，不過又難怪既，學生會會長又靚仔，運動，成績又勁，如果我係女仔我都會著迷，不過作為男仔既一份子，只會招人妒忌，加上，佢係足球隊隊長&hellip;<br />\n <br />\n「喂，白紙傳波！」天胤大聲呼喊我，但我並無理到佢，踢到學界決賽，全城觸目，甚至電視直播既比賽，咁好既表演機會，點可以放過。<br />\n <br />\n我左右兩三下插花由右邊底線cut返上去禁區頂，當我準備起腳既時候，我比人粗暴攔截，對方亦都紅牌離場，隊長天胤亦都走埋黎，但係佢唔係黎睇我既傷勢。<br />\n「點解你頭先唔傳波比我啊，我前面無人，空晒啊！」天胤既雙眼好似想殺人咁款，認真踢波既佢，真係好恐怖。<br />\n「對唔住，頭先我睇唔到。」<br />\n「我叫得你咁大聲你都聽唔到咩？！」天胤捉住我衫領，球證，隊友亦都沖左埋黎。<br />\n「喂，算啦。」奇樂樂亦到勸走天胤。<br />\n <br />\n「最後一個罰球機會，而家1-0既敗局，愛丁堡中學究竟有無機會扭轉局勢呢！」場邊正由五加謙評述呢場賽事。<br />\n <br />\n「天胤，比我射。」我慢慢走到去皮球面前。<br />\n「唔得，你啱啱俾人鏟，隻腳未咁快復原，等我操刀。」<br />\n「信我，平時你唔記得我罰球幾準啦咩？你由分組賽到四強都係比我操刀，信埋我呢一次，我一定可以入到。」<br />\n「好，如果你入唔到，我要你離開足球隊。」我當時個心即刻沈一沉，感覺肩負住好多嘢，個心根本專注唔到，但係我唔可以衰比天胤睇，更加唔可以影衰學校，我硬著頭皮，邀實牙關，準備好射姿，一射，清脆既「叮」一聲，中楣彈出&hellip;<br />\n我隨即跪左係到，球證既笛聲亦都劃破長空，雨點竟然隨即落下，我亦都無晒力氣起身，只聽見單純既腳步聲。<br />\n「白子翔，我希望你遵守承諾，下年唔好比我係足球隊見到你。」當我聽到呢句之後，眼淚真係如雨下，感覺所有嘢都離我而去&hellip;"},{"pid":"9d2a48d45ca3f27a8dfb87a3bcc418237812bac9","tid":942128,"uid":210201,"like":0,"dislike":0,"score":0,"citedBy":0,"replyTime":"2018-12-15T12:26:33.000Z","msg":"第二章：夢鄉<br />\n「白紙。」感覺到身邊有人搖一搖我。<br />\n「放學啦。」望下個錶，話咁快就中午十二點，過去問下奇樂樂食唔食lunch先。<br />\n<br />\n「喂，奇樂樂，你食唔食lunch啊？」<br />\n「我&hellip;我唔食啦，我有野做走先。」講野口窒窒咁，平時叫佢食飯都唔會托手踭，真係奇怪。<br />\n既然佢唔得閒，咁不如搵語嫣同佢食飯，認識多啲佢都好。<br />\n但當我轉頭已經望唔到語嫣。<br />\n<br />\n既然係咁，我唯有返屋企自己煮飯吃啦，食完飯，見無野做，上IG，FB打語嫣個名睇下搵唔搵到佢先。<br />\n「無既？」我已經用金睛火眼去掃屏幕上每一個叫語嫣既人，但係叫語嫣既人少之又少，根本無可能搵到，唉，放棄，聽日直接問佢好過，訓陣先&hellip;<br />\n<br />\n「白紙&hellip;」<br />\n「白紙&hellip;」有一把好溫柔既聲叫緊我個名，把聲&hellip;好熟。<br />\n開始有啲白光射入我對眼到，當我漸漸擘大眼，我見到一個身著純白連身裙，若隱若現，佢個樣，我唔能夠睇得好清楚，當我想行過去，先發覺自己被鎖鏈綁住，我不斷掙扎，不斷大叫救命，但係無人理睬，係我面前既女子亦無動於衷，就好似唔識郁咁&hellip;<br />\n當我準備用盡全力一揮既時候，我發覺點解隻手好似有啲痛，而且打中啲野。<br />\n「衰仔，訓覺發夢仲要打落阿媽到，係咪想死啊。」原來我發緊夢&hellip;<br />\n「你啊，再成日唔溫書，成日掛住訓，打機，搞到成績好差既話，我幫你搵個補習老師啊。」補習？唔得！我呢世人最憎就係補習。<br />\n「阿媽啊，你明知我最唔鍾意補習架啦，你比時間我，你知你個仔幾聰明架啦，只係未發力姐。」<br />\n「就係知你唔鍾意補習先逼你，咁可以令到你乖乖地溫書，仲有啊，你個啲係小聰明，大個左就無用架啦，咩未發力，咁你係咪等到公開試前一日先發力啊。」唉，講到讀書永遠都係悲劇收場。<br />\n「放心啦&hellip;」我未講完就比老媽子打斷左。<br />\n「無啊，你如果第一次測驗6科都高唔過65分，就幫你搵個補習老師。」<br />\n「65分？你知唔知65分幾難攞啊&hellip;」<br />\n「無得傾啊，我話係就係啦。」<br />\n唉，真係欺人太甚&hellip;究竟點先可以6科都攞到65分啊&hellip;<br />\n<br />\n翌日返學<br />\n「好，各位同學早晨，新學期我地會教大家&hellip;」<br />\n「新學期，大家中五啦，距離殘酷既公開試只係剩低&hellip;」<br />\n「既然大家都中五，我會每個禮拜都比小測大家&hellip;」<br />\n唉，個個老師都講埋咩公開試，咩地獄式訓練，真係聽到都覺得煩。<br />\n<br />\n見悶悶地，撩下語嫣傾計先。<br />\n「語嫣，係呢，點解你會轉過黎呢度既？」<br />\n「係我屋企人幫我轉架，之前我讀個間係白白馬佳田中學。」白白馬佳田？即係成日同我地愛丁堡爭奪全港第一中學名譽個間？<br />\n「咁你都幾犀利喎，讀過晒全香港最勁個兩間中學。」<br />\n「哈，聽書啦你。」佢真係好有趣。<br />\n<br />\n「叮噹，叮噹&hellip;」全校學生最期待既聲音終於都出現了，等我即刻返屋企打同奇樂樂打兩舖機先。<br />\n「咦，語嫣？你住邊架。」<br />\n「我住銅鑼灣附近。」<br />\n「哦，我都係喎，不過我住係嗰啲唐樓到，你呢。」<br />\n「嗯&hellip;我有車啦，再講啦。」<br />\n望住一架白色寶馬駛左入學校禁區位置，語嫣慢慢行過去，而隨即有一個身穿黑西裝既，身形高挑，健碩既男仔出黎為佢開門。<br />\n我望一望車裏面，裏面係反光玻璃，完全睇唔到，但係估唔到語嫣原來係咁有頭有面，係好多同學既目送之下，「白馬」踏上佢既征途&hellip;而我就繼續係到等巴士&hellip;<br />\n<br />\n返到屋企，攞起部電話，先發覺自己唔記得問語嫣IG同佢FB，唉，真係失敗。<br />\n<br />\n牆上既日曆一頁一頁咁撕落，距離測驗既日子越黎越緊，對我黎講，呢個就係一個審判我洗唔洗補習既法庭。<br />\n而我呢一兩個月都唔係無溫書既，只不過&hellip;<br />\n<br />\n當我揭開本文言文精讀，電話就震左一震，係奇樂樂問我打唔打機。<br />\n一開始我都好堅決同佢講要溫書，佢就話最多打完出黎一齊溫，何況我地兩個住得好近。<br />\n「喂，都打左兩個鐘，不如去中央圖書館溫書？」我係語言系統到問奇樂樂。<br />\n「都打到成9點啦，都眼訓啦，你溫啦，我訓覺。」唉，死仔，又話溫書，最後呃完我打機又唔溫。<br />\n「你條友&hellip;算。」<br />\n<br />\n佢唔溫就算，我自己溫，打翻開頭先本精讀，但係無幾耐，我又進入左夢鄉&hellip;<br />\n「白紙&hellip;」<br />\n「白紙&hellip;」又係個一把好溫柔既聲音，究竟係咪語嫣呢。<br />\n<br />\n「你係邊個，點解你會係我個夢裏面。」我發覺，今次已經無再被鎖鍊鎖住，但係全身依然動彈不得。<br />\n「你唔需要知道我係邊個，我需要你幫我一個忙。」<br />\n「幫你一個忙？」<br />\n「幫我殺左李語嫣。」咩話？<br />\n「痴線，你都傻傻地，點解要我殺左佢。」<br />\n佢隨即將一個畫面投影出黎。<br />\n畫面係&hellip;語嫣被一個人綁住，全身赤裸，但係十分朦朧，只係感覺到佢無著衫，但係實際好似被野模糊左咁。<br />\n突然之間一個黑衣人手持帶荊棘既鐵鍊開始瘋狂鞭打語嫣。<br />\n「停手啊！唔好再打啊！點解你要傷害佢啊！」我激動到手上既青筋暴露晒出黎。<br />\n<br />\n「咳&hellip;咳咳&hellip;」點解咁濕既？而且我個鼻，對眼，都好似入左水。<br />\n「咩事&hellip;」<br />\n「你無野嘛，阿仔，嚇死人咩，無端端係到叫，你又發惡夢啊？」原來係阿媽將盤水淋落我到，我先醒左。<br />\n「你呢排做咩成日發惡夢啊，洗唔洗帶你睇醫生？」<br />\n「睇咩醫生啊，我無病無痛喎，可能我打機打得太多姐。」我隨便作左個藉口出黎。<br />\n「哈，你都知呢，既然你咁講，你每個禮拜淨係可以星期六日先可以打機，其他日子同我乖乖地溫書啊。」<br />\n「下&hellip;」唉，勢估唔到挖左個坑比自己。<br />\n<br />\n當我清醒返，回想頭先咁恐怖既夢境，我明白一樣野，個個女仔，唔係語嫣，語嫣無可能叫我殺自己，除非佢係痴線&hellip;<br />\n既然唔係，點解會有一個樣貌咁相似，就連聲到咁似既人係我個夢裏面，而且究竟點解要我殺左語嫣&hellip;實在一頭霧水。<br />\n算，夢始終都係夢，根本無可能發生，都係當無事發生過好啲。<br />\n<br />\n測驗既日子終於黎到<br />\n無錯，一兩個月就係咁樣過左，個次之後，再無發過類似既夢，我都制止左自己唔打機，盡量努力溫習，皆因，我真係好討厭補習。<br />\n「測驗時間9:30-11:30，現在開始&hellip;」<br />\n「測驗時間8:55-10:55，開始&hellip;<br />\n一個又一個既測驗，我都頂硬上，雖然6科都攞65分真係好困難，甚至，係無可能，但係我都唔會放棄。<br />\n<br />\n「好啦，一個禮拜既測驗正式完結，今日派卷。」呼，最緊張既時刻要黎啦。<br />\n「我會由高分派起。」最殘酷既遊戲，正式開始。<br />\n「李語嫣，92分，犀利，轉校第一個測驗就咁高分，我睇好你架。」92分？！語嫣竟然有92分，究竟佢係一個咩人&hellip;<br />\n「多謝老師。」<br />\n「吳暢舜，67分。」第二個就已經77分，睇黎無咩機會了&hellip;<br />\n「周衛鬯，都係67分，做得唔錯。」<br />\n「劉柏葉，66分。」66分啦，究竟有無神蹟呢。<br />\n「林美香，65分。」<br />\n「白...」係我個名，無錯啦，係我個名，得我姓白架咋，快啲叫我啦。<br />\n「白子翔，65分，估唔到你都會溫書喎，繼續努力。」太好啦，第一份65分誕生左，我已經將所有既激情，喜悅收埋，但係仍不自禁咁露出一絲驕傲既笑容。<br />\n<br />\n「語嫣，你好勁啊，點樣考到92分架。」大家都開始起哄。<br />\n「安靜。」Miss用測驗卷打左幾下落張台到。<br />\n「人地天資聰敏，亦都好努力溫習，大家應該以佢為榜樣。」<br />\n「車，咪又係靠屋企，唔係有錢既話，佢會入到黎呢間學校咩。」說話咁陰毒，唔洗睇都知係李知心。<br />\n大家聽完呢句，都好好奇，唯獨係老師面色一沉，好似不知所措咁。<br />\n「好啦，唔好講咁多野啦，我地繼續派卷。」<br />\n<br />\n「語嫣&hellip;」我拍一拍佢。<br />\n「咩事？」佢竟然係帶著甜笑望住我，但係隱約，有一種酸，就係佢眼眶中洩露左。<br />\n「你無野嘛，唔洗理佢講野，佢侍著係校董個女，生得比人靚，多朋友，多兵就亂禁up，真係唔好理佢講咩。」<br />\n「唔緊要&hellip;呢啲說話，我都聽過唔少&hellip;」聽過唔少？究竟，語嫣經歷過啲咩。"},{"pid":"8cec6c54831a22f078c48c7cde8e3dd7d0f297b4","tid":942128,"uid":210201,"like":0,"dislike":0,"score":0,"citedBy":0,"replyTime":"2018-12-15T12:56:18.000Z","msg":"推"},{"pid":"aa40e253e604f4d6305ff139267b1f5cc9a57bb0","tid":942128,"uid":210201,"like":0,"dislike":0,"score":0,"citedBy":0,"replyTime":"2018-12-15T13:50:37.000Z","msg":"見語嫣都無再講嘢，我都廢事撩佢，直到放學&hellip;<br />\n<br />\n「好啦，落堂啦，大家放學啦。」<br />\n<br />\n「語嫣，想問你啲野？」<br />\n<br />\n「咩事？」佢臉色平淡，再無露出以前閃耀既笑容。<br />\n<br />\n「你唔開心可以話俾我知，呢個係我電話。」我將自己電話寫左memo紙<br />\n到。<br />\n<br />\n「多謝你，我走先啦。」應該都係會比樓下久等既白馬接走。<br />\n<br />\n<br />\n「李語嫣，請你宣讀以下誓言。」<br />\n<br />\n「我，李語嫣，作為英國皇家家族後裔，定會遵守以下守則，違反則以死謝罪。」<br />\n<br />\n1.不會私下談戀愛」<br />\n<br />\n2.只接受父母命定的男子為夫」<br />\n<br />\n3.承繼皇族家業」<br />\n<br />\n4.必定遵守父母命令」<br />\n<br />\n5.願意被剝奪自由，為英國皇族誓死效忠。」<br />\n<br />\n6.不准洩漏身分，否則格殺勿論。」<br />\n<br />\n7.完成皇族最終命令。」<br />\n<br />\n「語嫣，過黎爹地到。」<br />\n<br />\n「爹地。」<br />\n<br />\n「乖女，你要做個出色既人，將我地失去既野，攞返黎啊。」<br />\n<br />\n<br />\n唔知語嫣會唔會Whatsapp我呢，見佢今日個面色真係唔係幾好，好似唔<br />\n<br />\n係幾開心咁，最衰都係個個李知心。<br />\n<br />\n「叮！」係咪語嫣呢？<br />\n<br />\n「語嫣：Hi」<br />\n<br />\n「我：Hi，語嫣，你無事嘛，見你今日面色唔係幾好。」<br />\n<br />\n「我無咩啊，只不過&hellip;」<br />\n<br />\n「語嫣，我幫你報仇，李知心咁樣話你，我都好唔服氣。」<br />\n<br />\n「唔好，其實，佢講既並非完全錯晒。」<br />\n<br />\n「？」<br />\n<br />\n「我可以打比你嘛？」<br />\n<br />\n「可以啊。」<br />\n<br />\n「喂？白紙。」<br />\n<br />\n「語嫣。」<br />\n<br />\n「我諗你有好多疑問，希望我盡量為你解答啦。」<br />\n<br />\n「嗯，好啊。」<br />\n<br />\n「我屋企人的確唔係普通人，佢哋係香港一啲集團既主席，至於咩集團，<br />\n<br />\n我就儘量避免講了。」<br />\n<br />\n「但係我想你明白，我唔係靠屋企人入黎呢間學校，而係我憑我既成績同<br />\n<br />\n一啲獎項入黎。」估唔到，語嫣都有強勢既一面，原來佢都好維護自己既<br />\n<br />\n身分，甚至係屋企人，果然係一個好女仔。<br />\n<br />\n「咁你有咩獎項啊，我都好好奇喎。」為左離開凝重既話題，都係講返啲<br />\n<br />\n輕鬆野好啲。<br />\n<br />\n「無啊，我參加過跳舞啊，彈琴，呢啲都無話咁特別。」其實語嫣心裏<br />\n<br />\n面，如果唔係家族所催逼，亦唔會學跳舞，學彈琴，仲有好多好多佢唔願<br />\n<br />\n意學既野&hellip;<br />\n<br />\n「好犀利，仲識彈琴，得閒可唔可以彈下比我聽啊，我好鍾意聽純鋼琴演奏架。」<br />\n<br />\n「可以啊，你想聽咩，我唔係識好多歌架咋。」<br />\n<br />\n「唔緊要啊，你識唔識彈River Flows in you？」<br />\n<br />\n「我識啊，我彈比你聽，我隔黎有部琴。」<br />\n<br />\n「好啊，可以現場聽鋼琴演奏。」<br />\n<br />\n電話裏面隨隨想起一個一個美妙既旋律，一句一句打入我既心裏面，好舒<br />\n<br />\n服，雖然隔著無影既牆，但係呢刻既感覺，我同語嫣，好近，好近。<br />\n<br />\n<br />\n鋼琴聲亦完美落幕。電話裏面歸回平靜，我亦都隨即多謝語嫣為我彈奏。<br />\n<br />\n「多謝你啊，語嫣，好好聽。」<br />\n<br />\n「我希望以後仲有機會彈比你聽啦，夜啦，我要訓啦，聽日再見啦。」<br />\n<br />\n「嗯，再見。」當我聽到語嫣話以後有機會彈比我聽既時候，個心即刻軟<br />\n<br />\n化，我攤係張床到，不禁微笑左一下。<br />\n<br />\n<br />\n「李語嫣，作為英國皇家家族唯一後裔，你必須接受一系列的訓練。」<br />\n<br />\n「請問，你是否願意接受？」<br />\n<br />\n「嗯。」語嫣毫無表情咁表達。<br />\n<br />\n「呢三個月，你會專注係練琴，每日練習12小時，其他時間只准閱讀有<br />\n<br />\n關鋼琴既書本，影片。」<br />\n<br />\n「明白未？」<br />\n<br />\n「明白。」<br />\n<br />\n每日唔係彈蕭邦，莫札特，就係李斯特，舒曼等等，日夜雙眼充斥的只有<br />\n<br />\n一堆無情的音符，而更加無情既，係佢既父母。<br />\n<br />\n「李語嫣，請你準確地彈出第十六號鋼琴奏鳴曲&hellip;」<br />\n<br />\n「李語嫣，請你準確地彈出第四十一號交響曲。」<br />\n<br />\n「李語嫣，請你準確地彈出Sonata for Two Pianos in D major。」<br />\n<br />\n「李語嫣，請你&hellip;」<br />\n<br />\n晝夜不停地彈奏，雙手彷彿好似已經唔再係自己咁，語嫣亦毫無感覺，只<br />\n<br />\n係懂得接收命令，和執行命令。<br />\n<br />\n「語嫣，三個月既鋼琴訓練完結了，恭喜你。」<br />\n<br />\n「多謝。」<br />\n<br />\n「跟住落黎，係跳舞，射箭，畫畫，精算等等」<br />\n<br />\n「希望你可以完美發展你既潛能，記住，你係有命令在身。」<br />\n<br />\n「明白。」<br />\n<br />\n係語嫣12歲既時候，完成所有父母比既訓練，將所有生活技巧，興趣，<br />\n<br />\n發揮到極致。<br />\n<br />\n<br />\n「呼，今日總算無遲到。」<br />\n<br />\n「算你好彩，快啲上返去上堂啦。」<br />\n<br />\n<br />\n「各位同學，而家將會派最後一份卷，而係呢到，我想特別讚賞下白子<br />\n<br />\n翔，由上年全級包尾，升到去全級頭五十，實在唔簡單，我地比啲掌聲<br />\n<br />\n佢。」聽到呢句說話，都唔知係稱讚定諷刺。<br />\n<br />\n而好幸運地，我之前每一份卷都咁啱好有65分，果然無白費我所有功<br />\n<br />\n夫，呢啲分數實在得來不易。<br />\n<br />\n不過，呢份卷係我最差既英文卷，呢兩個月即使我點比心機去溫，去背，<br />\n<br />\n去聽都好，好似毫無進展咁，做past paper既分數都係停留係2等，而65<br />\n<br />\n分最少都係4等以上。<br />\n<br />\n<br />\n「唉，我對你地好失望，你地知唔知英文好重要架，平時叫你地睇戲唔好<br />\n<br />\n睇中文字幕，同多啲外國人講嘢，同朋友傾計用英文，你地都唔聽，好<br />\n<br />\n啦，而家全班最高分都係得李語嫣一個，其他全部都係4等以下，得兩三<br />\n<br />\n個有5等，你地自己反省下啦。」<br />\n<br />\n「語嫣，想你出一出黎。」阿sir同語嫣竊竊私語，唔知講啲咩呢。<br />\n<br />\n「語嫣，你成績好好，今次考到93分，繼續努力。」<br />\n<br />\n<br />\n語嫣面露微笑咁行返黎。<br />\n<br />\n「阿sir同你講咩啊。」<br />\n<br />\n「無啊，佢讚左我一兩句咋嘛。」<br />\n<br />\n「王子翔。」我立即望向出面。<br />\n<br />\n「唔該你啦，今次英文測驗你最低分，只係啱啱好合格咋，如果你再唔努<br />\n<br />\n力，你去到公開試都係得2等架咋。」<br />\n<br />\n唔努力？明明我已經付出左200%努力&hellip;<br />\n<br />\n「唔好灰心啦，子翔，我相信你得架。」子翔，好似除左我阿媽都無咩人<br />\n<br />\n咁叫我，突然之間覺得好溫馨。<br />\n<br />\n「嗯，多謝你啊。」<br />\n<br />\n唉，咁就無左6科65分，睇黎，都係逃唔過補習呢個命運了。<br />\n<br />\n「我返黎啦。」<br />\n<br />\n「點啊，測驗幾多分啊？」<br />\n<br />\n「夠唔夠6科65分啊？」<br />\n<br />\n「差一科&hellip;」<br />\n<br />\n「哈，都叫左你唔好做無謂既掙紮架啦，我已經幫你搵左補習老師架啦，<br />\n<br />\n私補好過出去個啲名師補習啊，比心機啦，逢星期一、五Miss都會黎架<br />\n<br />\n啦。」<br />\n<br />\nMiss？！上門補習？！簡直係我既惡夢，仲記得小學個陣&hellip;<br />\n<br />\nMiss第一次上堂，仲好記得係一個差唔多50歲既女人。<br />\n<br />\n「我而家開始計時，兩分鐘同我做晒呢兩頁數。」<br />\n<br />\n「咩話，兩分鐘？」<br />\n<br />\n「係，你再唔做就要罰。」<br />\n<br />\n佢所謂既罰，就係縮短時間，加多兩頁，搞到我細個嗰陣就好打壓逼感，仲有&hellip;<br />\n<br />\n「同我串晒十二個月出黎。」<br />\n<br />\n「January，February，March&hellip;Octopus&hellip;」<br />\n<br />\n「錯左，October抄一百次，抄唔晒唔準食飯。」<br />\n<br />\n我當時真係好想喊出黎，但係我知道喊都無用，阿媽唔會趕走佢，Miss亦都唔會寬鬆啲，只能夠忍住淚做埋佢。<br />\n<br />\n「放心啦，阿仔，佢幾好人架，你放心啦。」<br />\n<br />\n「我記得我細個嗰陣你都係講同一句野&hellip;」今次真係大獲了。<br />\n<br />\n「唔講啦，我煮飯啊。」<br />\n唉&hellip;"},{"pid":"53cc8b1686e9d65cc829c653052f4c37c27d99db","tid":942128,"uid":138974,"like":0,"dislike":0,"score":0,"citedBy":0,"replyTime":"2019-05-11T09:27:13.000Z","msg":"推<img src=\"/assets/faces/dog/smile.gif\" class=\"hkgmoji\" />"}]}