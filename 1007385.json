{"tid":1007385,"cid":30,"subCid":0,"title":"大家有冇一個好兄弟/姊妹","createTime":"2019-02-03T17:15:49.000Z","updateTime":"2019-02-03T17:15:49.000Z","uid":187435,"like":0,"dislike":1,"uniUserReply":1,"replies":[{"pid":"b411e467e78d1fe2337e5fef1ad601c41bed83ab","tid":1007385,"uid":187435,"like":0,"dislike":0,"score":0,"citedBy":0,"replyTime":"2019-02-03T17:15:49.000Z","msg":"小弟好幸運，中一嗰年遇到我嘅好兄弟，我哋雖然只係F.1嗰年同過一年班，但係我哋嘅友情冇比唔同班影響到。返學嗰陣，我哋會約出嚟食飯，有時可能隔一兩日，有時可能隔一兩個禮拜，但係我哋食飯都係無所不談，就算dead air都唔會尷。每次有咩想做，第一個都係會諗起佢，問佢一唔一齊，雖然佢有佢鍾意嘅偶像，我有我鍾意嘅歌手，但係我哋都會陪大家去做大家想做嘅嘢。有時唔開心，打一個電話，雖然扮到唔係太情願，但係都會即刻嚟陪我。有次我失戀，打咗個電話買咗幾罐啤酒就去咗佢屋企樓下喊住咁鬧我個ex臭雞八婆，雖然佢好忙，但係佢都陪咗我成晚。我哋經歷過大大小小嘅事，不過一次都冇鬧過交。<br />\n<br />\n多謝你陪我行咗咁耐，希望我哋可以做一世好兄弟。多謝你，仆街仔。<br />\n<br />\n利申：非gay<img src=\"/assets/faces/big/smile.gif\" class=\"hkgmoji\" />"}]}