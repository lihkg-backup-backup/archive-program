{"tid":579996,"cid":33,"subCid":0,"title":"創科派糖？搞掂戶口問題先講","createTime":"2018-03-04T06:12:23.000Z","updateTime":"2018-03-04T06:12:23.000Z","uid":25558,"like":0,"dislike":0,"uniUserReply":1,"replies":[{"pid":"f125ecebe15c045a835e8791d90ac232cdedd387","tid":579996,"uid":25558,"like":0,"dislike":0,"score":0,"citedBy":0,"replyTime":"2018-03-04T06:12:23.000Z","msg":"<a href=\"https://hk.finance.appledaily.com/finance/daily/article/20180304/20321997\" data-sr-url=\"https://r.lihkg.com/link?u=https%3A%2F%2Fhk.finance.appledaily.com%2Ffinance%2Fdaily%2Farticle%2F20180304%2F20321997&d=nyc8i0%2Bs%2Fm%2BshqH4QY3fkQtTNu1qqkxUxYmVHECffP4%3D&h=23b4a3ae\" data-ef-url=\"https://embed.lih.kg/frame?u=https%3A%2F%2Fhk.finance.appledaily.com%2Ffinance%2Fdaily%2Farticle%2F20180304%2F20321997&h=4abe13de\" target=\"_blank\">https://hk.finance.appledaily.com/finance/daily/article/20180304/20321997</a><br />\n<br />\n摸魚手札：創科派糖？搞掂戶口問題先講 - 渾水<br />\n<br />\n財經要聞   <br />\n         <br />\n<img src=\"https://static.appledaily.hk/images/apple-photos/apple/20180304/large/04ls8p3.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180304%2Flarge%2F04ls8p3.jpg&h=6380ef36&s={SIZE}\" /><br />\n陳茂波的財政預算案聲稱用了理財新哲學，財政收入估算卻誤差九成。資料圖片<br />\n<br />\n<br />\n<br />\n財政預算案開了一個大餅，就是500億的創科投資。500億去創科，出發點係好，不過坦白講，第一眼見到500億中有200億是落馬州項目，潛意識還是會憂心重蹈科技園、數碼港、西九文創等地產項目發展的覆轍。不敢太早以誅心論定斷，唯有用時間去驗證。<br />\n<br />\n<br />\n<br />\n初創行政麻煩多多<br />\n<br />\n個人也有投資少量初創的經驗，如果要在內地發展北望神州，通常會以深圳的南山科技園作基地，很多有同樣視野目標的香港創業家，都係咁做，貪其租平及鄰近香港深圳灣等。調番轉，內地初創企業想攻香港搞分公司，都有類同想法，在港成立分公司是幌子，應酬大客、投資者而已；大量後勤、科技工序還是落腳南山，又係租平、近、人工平等原因。<br />\n<br />\n如果深圳又有科技園，落馬洲又有科技中心，功能上會否重叠，又或者跟深圳的科技園等形成競爭關係，就交由創科業界跟一班深諳國情的人去處理了。<br />\n<br />\n政府想在初創派糖，首先要明白初創面對甚麼問題。香港搞初創，實業以外最大麻煩就是行政了。其實商界唔需要政府扶持一個產業，學馬雲寸林鄭咁：「等得政府，機會都流失了」，政府可以做的東西係降低營商麻煩，例如最最最最簡單的方法，就係解決銀行開戶問題。客觀講，這一年公司銀行開戶是相對三年前容易了一點，但還是十幾廿樣麻煩要跟進。<br />\n<br />\n銀行戶口開唔到，又或要勁麻煩先開到，絕對不是國際金融中心樂見的事。𠵱家唔係創業家唔想接你筆錢，而係當戶口都開唔到，點接先？講咁耐，我都仲未講尋租（rent seeking）問題呢。同類型的創投資助，亦是麻煩到暈。<br />\n<br />\n首先唔知有乜資助計劃推出，其次就係申請要十幾廿樣行政工夫，但先得雞碎咁多。就連常在媒體發言、評論政府初創的創業家及選委李勁華，也在社交媒體大嘆，都唔知有乜fund可以申請。<br />\n<br />\n我比較反感是陳茂波搬甚麼「理財新哲學」出來唬弄群眾，甚麼時候哲學變得那麼廉價了，又被亂扣帽子了？當政府連自己的財政收入估算都可以誤差九成，估少成千億，你如何期待市民相信錢在政府手可以有甚麼長遠發展？你連自己預算幾多錢都未知啊！雖然印花稅等非經常性收入有周期性，但點都唔會差咁多吧？你們政府內部的估算模型是不是出了甚麼問題？既然錢在一個連自己有幾多錢都預計唔到的機構手上，不如咪搞咁多嘢，直接派錢好過啦。<br />\n<br />\n<br />\n<br />\n渾水<br />\n專業投資者、上市公司執行董事、90後<br />\n<a href=\"http://fb.com/muddydirtywater\" data-sr-url=\"https://r.lihkg.com/link?u=http%3A%2F%2Ffb.com%2Fmuddydirtywater&d=nyc8i0%2Bs%2Fm%2BshqH4QY3fkQtTNu1qqkxUxYmVHECffP4%3D&h=d1a2a843\" data-auto-link target=\"_blank\">http://fb.com/muddydirtywater</a>"}]}