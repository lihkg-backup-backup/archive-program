{"tid":1947787,"cid":5,"subCid":12,"title":"【武漢肺炎】餐廳食客減半　渣哥︰為咗香港政府蝕　一啲都唔值得","createTime":"2020-03-28T13:39:21.000Z","updateTime":"2020-03-28T13:39:21.000Z","uid":48083,"like":6,"dislike":3,"uniUserReply":1,"replies":[{"pid":"fa0dd873ddf3157b6de91bbaec1e3dba4c4d0024","tid":1947787,"uid":48083,"like":0,"dislike":0,"score":0,"citedBy":0,"replyTime":"2020-03-28T13:39:21.000Z","msg":"「為抗疫，我明啊，你叫我唔好咁、唔好咁，我都可以做。但係細個父母叫你唔好，講完都會畀粒糖你啊，依家乜都無。」政府昨日推出新一輪抗疫措施，今日下午 6 時起，廳餐只可以坐半滿、枱之間相距 1.5 米、要為客人探熱等，人稱「渣哥」的黃店「大渣哥茶記」老闆蔡強榮，講起這項新措施十分勞氣。<br />\n<br />\n14 人空間做 8 人生意　抽走枱櫈無位擺<br />\n<br />\n「喂，膠紙唔係咁貼呀。」「呢張台唔好擺中間。」下午 5 時，「大渣哥茶記」內仍座無虛席，渣哥一邊跟客人打招呼，一邊指揮員工重新擺放店內的枱櫈，應付限制人流措施，員工不敢怠慢，卻顯得有點手忙腳亂。<br />\n<br />\n新措施規定，枱與枱之間要相距 1.5 米或有分隔，渣哥就拿著捲尺「左度右度」後，叫員工抽走 3 張枱，窗邊平時坐 14 人的空間，頓時只能坐 8 個人，看起來十分空曠，「琴晚返到來餐廳，同啲伙記一度，大家都呆咗，根本唔使講都知剩係做得一半生意。」<br />\n<br />\n抽走的枱櫈要放在哪裡，又是另一個問題，渣哥指部分抽走的枱櫈可以「捐窿捐罅」在店內搵位「攝」，實在抽不走的，唯有臨時用皺紋膠紙在枱面貼個交叉，再貼上告示，「我鋪頭就話 4000 呎，都無位擺，你叫啲小店點算，係咪要租倉，租倉係咪政府畀？」<br />\n<br />\n不要說租倉費，最基本的鋪租、員工薪金，都得不到政府任何補償，「稅你就識收，你搞到大家開唔到檔做唔到生意，不如叫大家都唔好做生意，但政府要找數。」<br />\n<br />\n誤會措施今晚半夜生效　渣哥︰新措施不公道<br />\n<br />\n渣哥憶述，昨日下午 6 時許，揸車的時候聽到電台直播，才知道政府要落實限制餐廳人流，「坐定定」在車聽了半小時。他最不滿的不是餐廳人流要減半，而是特首的態度，「最嬲係政府後知後覺，一早唔封關，搞到啲嘢咁急，仲講到係自己成功帶領抗疫。」<br />\n<br />\n當晚漏夜召集員工開會到 12 點幾，渣哥還一度誤以為新措施是今晚半夜才生效，直至今早秘書 whatsapp 提醒，才知道原來是 6 點生效，他又急急腳趕回店內，提早部署。<br />\n<br />\n他批評，政府推行新措施過急，沒有任何諮詢，甚至沒有正式通知業界，所有資訊都要靠他們自己上網找，再慢慢研究，「我哋都叫做 smart 嘅人，都差啲搞錯，你叫嗰啲唔上網、開小店嘅人點應對得切，然後 6 點一過，就話要告人，要罰坐監 6 個月。」<br />\n<br />\n渣哥認為，新措施並不公道，林鄭昨日公布關閉 6 種場所，卻只要求餐飲業需要人流減半，「剩係餐飲業先高危咩？乜嘢鋪頭都可以多人。」他認為最公道的做法，是除必要行業外，強制所有店鋪關門，但一定要補償鋪租和員工薪金，「政府絕對賠得起，不過啲錢用晒去起大白象工程咋嘛。」<br />\n<br />\n新措施生效　生意額至少減一半<br />\n<br />\n「搞一間餐廳幾多心血，就畀政府一下搞亂晒。」他續說，新規例要求餐廳要為客人量體溫、提供搓手液，「你又知一定買得到探熱計、搓手液？買得到，又有無規管過價錢？特首一句，講就易。」<br />\n<br />\n他批評，自疫情爆發以來，一直是民間自發抗疫，政府沒有任何支援，如今新措施一生效，生意額一定跌一半，「如果為咗齊心抗疫，蝕都無所謂，但係如果為咗呢個香港政府，我就覺得一啲都唔值得。」<br />\n<br />\n<a href=\"https://www.thestandnews.com/politics/%E6%AD%A6%E6%BC%A2%E8%82%BA%E7%82%8E-%E9%A4%90%E5%BB%B3%E9%A3%9F%E5%AE%A2%E6%B8%9B%E5%8D%8A-%E6%B8%A3%E5%93%A5-%E7%82%BA%E5%92%97%E9%A6%99%E6%B8%AF%E6%94%BF%E5%BA%9C%E8%9D%95-%E4%B8%80%E5%95%B2%E9%83%BD%E5%94%94%E5%80%BC%E5%BE%97/\" data-sr-url=\"https://r.lihkg.com/link?u=https%3A%2F%2Fwww.thestandnews.com%2Fpolitics%2F%25E6%25AD%25A6%25E6%25BC%25A2%25E8%2582%25BA%25E7%2582%258E-%25E9%25A4%2590%25E5%25BB%25B3%25E9%25A3%259F%25E5%25AE%25A2%25E6%25B8%259B%25E5%258D%258A-%25E6%25B8%25A3%25E5%2593%25A5-%25E7%2582%25BA%25E5%2592%2597%25E9%25A6%2599%25E6%25B8%25AF%25E6%2594%25BF%25E5%25BA%259C%25E8%259D%2595-%25E4%25B8%2580%25E5%2595%25B2%25E9%2583%25BD%25E5%2594%2594%25E5%2580%25BC%25E5%25BE%2597%2F&d=g1YLBr7c5t2fgTVFseaOq6jg55e1U6BcW4s1L%2F%2F48L4%3D&h=a6726364\" data-ef-url=\"https://embed.lih.kg/frame?u=https%3A%2F%2Fwww.thestandnews.com%2Fpolitics%2F%25E6%25AD%25A6%25E6%25BC%25A2%25E8%2582%25BA%25E7%2582%258E-%25E9%25A4%2590%25E5%25BB%25B3%25E9%25A3%259F%25E5%25AE%25A2%25E6%25B8%259B%25E5%258D%258A-%25E6%25B8%25A3%25E5%2593%25A5-%25E7%2582%25BA%25E5%2592%2597%25E9%25A6%2599%25E6%25B8%25AF%25E6%2594%25BF%25E5%25BA%259C%25E8%259D%2595-%25E4%25B8%2580%25E5%2595%25B2%25E9%2583%25BD%25E5%2594%2594%25E5%2580%25BC%25E5%25BE%2597%2F&h=6c2af687\" data-auto-link target=\"_blank\">https://www.thestandnews.com/politics/%E6%AD%A6%E6%BC%A2%E8%82%BA%E7%82%8E-%E9%A4%90%E5%BB%B3%E9%A3%9F%E5%AE%A2%E6%B8%9B%E5%8D%8A-%E6%B8%A3%E5%93%A5-%E7%82%BA%E5%92%97%E9%A6%99%E6%B8%AF%E6%94%BF%E5%BA%9C%E8%9D%95-%E4%B8%80%E5%95%B2%E9%83%BD%E5%94%94%E5%80%BC%E5%BE%97/</a>"}]}