{"tid":330365,"cid":15,"subCid":0,"title":"【一招傍身，世界通行】8182全面收購 伏之全面睇","createTime":"2017-07-21T06:45:04.000Z","updateTime":"2017-07-24T08:46:30.000Z","uid":80270,"like":7,"dislike":0,"uniUserReply":4,"replies":[{"pid":"922a70f474747a22f0665b35399e1ed24d25ad47","tid":330365,"uid":80270,"like":0,"dislike":0,"score":0,"citedBy":0,"replyTime":"2017-07-21T06:45:04.000Z","msg":"一則通告，可以將一隻股票由$0.14炒上$0.94。另一則通告，可以將一隻曾經$0.94嘅股票打回原形。<br />\n<br />\n大家應該都見到投資市場中陷阱處處。今日，大家一齊研究吓點樣避免呢d陷阱喇。<br />\n<br />\n事情起源於今年3月30日中國糖果（8182）發出的一則公告，表示獲潛在買家提出自願性現金收購要約，但未落實作價。股價短短幾個交易日內由$0.14升到最高$0.49。<br />\n<br />\n股價其後一直橫行，直到5月12日又出通告，表示獲宗馥莉提出「自願性有條件現金要約」，以$0.3565收購股份，當時股價$0.52，收購價折讓超過3成，隨後，股價衝上今次浪頂$0.94。<br />\n<br />\n跟住點玩呢？要約期係6月22日至7月13日，股東需要係呢段時間內決定是否接納以$0.3565出售股份。不過，在要約期間，股價一直在要約價以上，換轉係你，你會接納嗎？<br />\n<br />\n魔鬼在細節，現金收購其中一個要達成嘅先決條件，係宗馥莉要在是次收購中，取得50%嘅投票權，否則，要約會宣布失效，已接納要約嘅股東的股票都會被退回；而成件事就會好似無發生過一樣。<br />\n<br />\n7月14日，中國糖果出公告，表示只有26.03%的股東接納收購，過去3個幾月嘅夢，一下子就成為泡影。<br />\n<br />\n只係早幾個月，另一隻有線寬頻（1097）亦出現差不多嘅情況：出公告&gt;接獲第三方洽購&gt;炒起&gt;終止所有洽購&gt;股價打回原形。<br />\n<br />\n投資市場上接連出現如此情況，作為小投資者嘅我地，認真要睇清楚各個投資陷阱。至於點玩呢d洽購先有勝算？<br />\n<br />\n我地再睇吓「全面收購」嘅玩法，等大家下次遇到類似情況，可以避免置身危險之中。<br />\n<br />\n第一類係自願性全面收購，通常都係「有條件」的，即係要附合一些先決條件，例如要有50%股東接納，收購要約先會有效。否則，要約失效，即使已接納嘅股東都會被退回。<br />\n<br />\n呢類要約，正常嚟講係唔會炒起，股價通常都在要約價附近徘徊，如果想扼貨，甚至會向下炒，務求令小股東接納要約。向上炒只會導致無人接納，令要約失效。做得呢類要約，通常都係比機構性投資者一個渠道走貨，或者係將暗手貨浮面。<br />\n<br />\n一但有50%股東接納，要約就會變成無條件，並會發出公告，並延長要約一段時間，只要小股東肯接納，新買家都要以同價無條件食晒d股，最嚴重係食晒100%。所以好多時，新買家只希望拎到控制性股權，唔想食晒間公司，當要約成為無條件後，都會諗辦法減少股東接納，炒起佢係其中一個方法。相反，如果新主真心想攞貨，要約期內股價都會蚊風不動，直到要約期完結先開車。<br />\n<br />\n第二類係強制性全面收購，其中一個情況，當有人買咗一隻股，而持股到達30%呢個界線，就需要發出強制性全面收購。「強制性」都有分「有條件」或「無條件」，視乎持股比例。最好炒嘅股份，係當有隻股份發出「強制性無條件現金要約」，新買家將需要以新收購嘅相同價錢向其他股東發出要約，投資者到時「進可攻，退可守」，揸住隻股等炒賺升幅又得，跌咗又可用要約價賣比新主，真正有個「包底價」。<br />\n<br />\n不過，除非新買家真係好想要晒d股，否則，換轉你係新買家，你都會想盡辦法，令到個要約價唔吸引，唔使動用額外一筆資金去準備收購。<br />\n<br />\n所以，一句講晒：「你玩股，股玩你」👑<br />\n<br />\n講咗兩篇關於全面收購嘅玩法，今日拎一個實例出嚟同大家分享一下，等大家下次遇上同樣情況，可以好好應對。<br />\n<br />\n圖中係金衛醫療（801）嘅走勢，隻股喺今年1月13日發出通告表示接獲「自願性有條件現金要約」，以每股$1.25收購金衛醫療嘅股份。於1月16日（下一交易日），金衛升11.8%以$1.23貼近收購價收市。<br />\n<br />\n<img src=\"https://img.eservice-hk.net/upload/2017/07/21/144254_438152409eff8cea4c98e6798fc66a94.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F07%2F21%2F144254_438152409eff8cea4c98e6798fc66a94.jpg&h=675d5c6d&s={SIZE}\" /><br />\n<br />\n其後，金衛一直在收購價附近徘徊。圖中第二個白色箭咀，出現在3月15日，當日公司表示要約已經達成先決條件，即變成「無條件」喇，而有關嘅要約期將延續至4月10日收市。<br />\n<br />\n股價表現繼續平穩，直至4月11日，即要約期屆滿翌日（圖中第三個螢光箭咀），股價突然急升5.6%。<br />\n<br />\n呢隻股票嘅走勢，係一隻好典型「自願性收購」而會成功嘅例子，同中國糖果相比，大家係咪感覺到好大分別呢👑<br />\n<br />\n<br />\n<br />\n====================================<br />\n想時刻緊貼財經資訊，即Like投資炒秘笈。<br />\n<br />\n<a href=\"https://www.facebook.com/investeasywin\" data-sr-url=\"https://r.lihkg.com/link?u=https%3A%2F%2Fwww.facebook.com%2Finvesteasywin&d=lYTXLzsLZtpcSBTv5cf0wxxMMk18geApnjdPrdglKpk%3D&h=70a6c01d\" data-auto-link target=\"_blank\">https://www.facebook.com/investeasywin</a><br />\n<br />\n<br />\n 注意:本文件所提供之資料（包括任何評論）僅供作參考，並不構成任何認購或贖回投資或證券之要約、游說、邀請、意見或建議。"},{"pid":"2667afda0a7126bd78dc3f28e589e4bfc1d35c90","tid":330365,"uid":33712,"like":0,"dislike":0,"score":0,"citedBy":0,"replyTime":"2017-07-21T07:11:32.000Z","msg":"留名"},{"pid":"a588353786c52824e95efa52043683417044dcec","tid":330365,"uid":11050,"like":0,"dislike":0,"score":0,"citedBy":0,"replyTime":"2017-07-21T08:58:44.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"e81de1ad899662cc2d61ea9d59b6ebc626916106","tid":330365,"uid":31907,"like":0,"dislike":0,"score":0,"citedBy":0,"replyTime":"2017-07-21T11:47:53.000Z","msg":"樓主 文章好有用"},{"pid":"1de51e370f7005ea506364d2337a32fda7996eb1","tid":330365,"uid":80270,"like":0,"dislike":0,"score":0,"citedBy":0,"replyTime":"2017-07-24T08:46:30.000Z","msg":"【東方海外仲有無投資機會？】<br />\n<br />\n東方海外早前宣布現金收購要約，引起咗社會上幾大迴響，一方面又諗起北水春江鴨嘅厲害，亦留意到東方海外「唔賣又賣」嘅反口覆舌。<br />\n<br />\n不過，大家作為小股民，聲音有限，諗吓有咩投資機會好過喇。睇睇隻東方海外（316）嘅「自願性有條件現金要約」。今次嘅要約價係$78.67，現價只係$73.1，有$5.5水位，究竟喺咪一個好嘅投資呢？<br />\n<br />\n睇吓通告，今次嘅條件一樣有要收到50%股份呢個條件，除此之外，仲要通過到中，歐，美等嘅監管當局批准。大股東手持69%股份已經承諾會接納方案，收夠股數不成疑問。咁個$5.5嘅水位咪賺硬？<br />\n<br />\n呢個水位某程度上係反映緊監管當局唔批嘅風險，同埋最重要嘅一樣嘢，就係「時間成本」，事關呢單要約，可能一攪就攪幾個月，耐性都好鬼重要。<br />\n<br />\n策略上，如果大家夠耐性，有閒錢而有信心單Deal會滿足晒所有要約嘅先決條件，幾個月賺呢7.5%嘅回報率，都未嘗不可嘅👑<br />\n<br />\n===================================="}]}