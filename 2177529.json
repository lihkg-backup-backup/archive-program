{"tid":2177529,"cid":30,"subCid":0,"title":"由唔知幾時開始，我瞓覺就愈來愈慢","createTime":"2020-08-27T19:09:00.000Z","updateTime":"2020-08-27T23:07:12.000Z","uid":2569,"like":12,"dislike":1,"uniUserReply":5,"replies":[{"pid":"303fe35aa0ae9c3937ac0651d8775becda4675c6","tid":2177529,"uid":2569,"like":0,"dislike":0,"score":0,"citedBy":0,"replyTime":"2020-08-27T19:09:00.000Z","msg":"由細到大，我瞓覺都係話瞓就瞓<br />\n由合埋眼到醒個刻，感覺好似只係過咗四五秒<br />\n起身個下雖然好攰，但刷完牙洗完面就會好精神咁返學<br />\n<br />\n去到中三留班個年，可能因為尋晚溫書好緊張<br />\n到測完驗返到屋企好攰，打算攤落床大覺瞓<br />\n我發現自己每想瞓著個吓就扎醒，重覆咗好幾次<br />\n雖然最後都瞓到，但我醒個吓好驚好不知所措<br />\n好驚以後都唔可以好似細個咁一合埋眼就瞓著<br />\n<br />\n我嘅憂慮果然成真<br />\n由唔知幾時開始，我瞓覺就愈來愈慢<br />\n每次十點鐘上床合埋眼，十一點半先至瞓得著<br />\n我開始由唔耐煩，變成接受現實<br />\n慢慢我就開始同呢個現象共存<br />\n<br />\n心諗：「既然我咁早瞓都瞓唔到，咁我索性夜啲瞓。」<br />\n十一點合埋眼，十二點半瞓著<br />\n十二點合埋眼，兩點瞓著<br />\n兩點合埋眼，四點半瞓著<br />\n瞓覺嘅時間愈來愈夜，我嘅精神愈來愈差<br />\n<br />\n到我出到嚟社會工作<br />\n好彩我都搵到一份唔需要咁早起身嘅職業<br />\n開始咗我嘅夜行生活<br />\n日頭用嚟瞓覺，夜晚用嚟做嘢，或者瞓覺<br />\n<br />\n到我而家失業，我已經唔再需要為咗第二朝精神工作<br />\n而去俾我嘅身體休息<br />\n我每晚都無所事事，瞓覺只係為興趣<br />\n時間開始愈來愈夜<br />\n凌晨嘅三四點就好似我嘅lunch time咁<br />\n煮個面食，再瞓落床試下瞓著，但已經唔會再咁執著<br />\n天光個下，雀仔嘅叫聲開始起<br />\n樓下個巴士站嘅引擎聲亦開動<br />\n我拉埋窗簾<br />\n合埋對眼<br />\n去嘗試建構，我一陣會發嘅夢"},{"pid":"ce5abf1f6394e17ffb336edd21e89d7b8ca10b88","tid":2177529,"uid":9392,"like":2,"dislike":3,"score":-1,"citedBy":0,"replyTime":"2020-08-27T19:09:42.000Z","msg":"收撚皮啦屌你老母扮感性"},{"pid":"83231e24cb93932684f3587cced0f899a795a994","tid":2177529,"uid":308450,"like":2,"dislike":0,"score":2,"citedBy":0,"replyTime":"2020-08-27T19:18:44.000Z","msg":"此回覆已被刪除"},{"pid":"613b90a4602917e890177842131a9c81c08233ca","tid":2177529,"uid":156818,"like":0,"dislike":0,"score":0,"citedBy":0,"replyTime":"2020-08-27T19:40:22.000Z","msg":"既是越黎越夜 又是越黎越早"},{"pid":"9fcbb944c52b984585f651d82f246a3d0855b7ec","tid":2177529,"uid":160974,"like":0,"dislike":0,"score":0,"citedBy":0,"replyTime":"2020-08-27T23:07:12.000Z","msg":"試吓訓之前唔好玩電話"}]}