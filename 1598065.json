{"tid":1598065,"cid":5,"subCid":0,"title":"［多謝將軍澳街坊］將軍澳被警方撞埋牆女子網上報平安","createTime":"2019-09-27T09:00:36.000Z","updateTime":"2019-09-27T09:50:30.000Z","uid":22556,"like":8,"dislike":0,"uniUserReply":12,"replies":[{"pid":"e7502745b66da9fe01b98bdc83e279dd893335a9","tid":1598065,"uid":22556,"like":0,"dislike":0,"score":0,"citedBy":0,"replyTime":"2019-09-27T09:00:36.000Z","msg":"以下係個女仔喺Telegram 嘅留言：<br />\n<br />\n//我係尋晚9月26號其中一個被popo捉住嘅人，係嗰個上咗白車嘅女仔。<br />\n大約4點幾5點左右議員送咗我返到屋企，暫時為止都仲係安全嘅，所以報一報平安先。<br />\n<br />\n而點解會想打呢篇野，除咗報平安之外，都其實想交代返件事嘅前因後果。因為後尾暫時處理好哂d野之後睇返公海，見大家都好似唔知咩事，我趁自己仲大約記得就打一次。<br />\n<br />\n當時我喺隧道企咗一陣，諗住休息陣就返屋企，冇做任何違法嘅野，身上亦都冇帶任何唔帶得嘅野。然後突然有人講附近有警察，應該唔夠一分鐘左右，我就見到一群大約十幾二十個警察近距離好快咁衝緊向我呢邊，全部都係軍裝戴頭盔，唔記得係咪全部定一部分有圓盾有棍。當時我見咁多有裝嘅警察，而我又喺算係路中心嘅位置，第一時間當然係避去路邊。<br />\n<br />\n然後從後被一個男警推咗一下，當時冇跌低，想繼續向旁邊嘅時候，嗰個男警再用更大嘅力度將我一下推向牆，左邊臉同頭撞埋牆，同時雙手手肘手臂擦傷、左手除咗拇指之外所有手指擦傷，然後用力&lsquo;鏈&rsquo;住我左上臂，㩒住我唔俾我起身，我冇反抗冇亂郁，然後就聽到佢哋喺度叫女警過黎，女警過到黎之後，推我嗰個警察鬆手放開咗我（嗰張4個警察圍住我嘅相就應該係呢個時間影），但我當時岩岩撞到頭，個腦未即刻運作到，佢哋叫我起身，我起唔到，女警拉住我隻手想拉我起身，但我嗰刻真係個頭暈暈地，個人冇乜力，就話「你俾d時間我先，我可以自己起身，但你俾d時間我坐一陣先，我撞到頭」<br />\n<br />\n坐咗一陣，我企返起身，企起身之後，佢哋就要搜我袋，搜我褲袋，叫我俾身分證，其間係十幾個軍裝圍住我，之後有人同我講，佢數到有十五個。搜完之後，佢哋冇搜到我帶任何違法野，然後問我點解會喺度，我話「我經過喺度企一陣，咩都冇做過」，然後佢哋話「我哋收到報案，話呢度有人噴漆，而噴漆係違法嘅，所以到現場，你有冇見到有人用噴漆噴野？」，我話「我見到有人貼野，但冇見到有人噴野」，我係真係冇見到人用噴漆，（事後睇公海見到有人貼咗張圖出黎，噴漆位置係隧道另外一邊嘅出面，我嘅位置係冇可能會睇到/知道）<br />\n<br />\n中途有軍裝問我「你如果咩都冇做，做咩見到警察會跑」，我話「你哋岩岩搜完都已經知道我咩都冇，我見到十幾廿個警察突然衝埋黎，我唔通仲唔跑？我企喺路中間點知你哋會唔會拉我，會唔會對我做d咩？我向側邊避都已經搞成咁啦，我如果真係逃走緊，唔係向側邊避，你同事點樣可以一野推我埋牆？」另外一個軍裝叫我交部手機解鎖俾佢睇內容，佢話「我哋想知你打過電話俾邊個，你而家有可能涉及非法集結，可能違法被控告」，我話「你哋而家搜哂都冇搜到我有乜野非法野，你憑咩理由要我俾電話你？」然後佢繼續嚇我幾次，大約係話你如果唔俾電話黎證明嘅話可能有份非法集結嗰d。<br />\n<br />\n堆軍裝圍住我講咗好多野，有不停重覆強調同嚇我，其他野記得唔清楚，印象比較深刻嘅係上面提到嘅內容。<br />\n佢不停叫我解鎖同埋交電話嗰陣真係好嬲，加上見到開始有街坊喺附近（呢度真係要多謝你哋，其實當時雖然我一直忍住唔喊，但其實係真係兩隻手都痛，人又驚，因為我冇任何識嘅人同我一齊），嗰陣被佢哋圍住繼續逼問就忍唔住講「我而家咩都冇做，又乜都冇帶，但被你哋同事推我兩次，推到我撞埋牆，搞到我周身傷哂，我違乜野法，我而家要投訴」，佢哋好似有d緊張，問我見唔見到係邊個，但嗰個情況下，佢又係喺我後面推嘅，我真係睇得唔清楚，我話「我見唔到，你哋一齊嘅，冇一個人見到？」，佢話「嗰陣我哋執行緊職務，情況混亂睇唔到」，就再話如果我要想投訴就講返係邊個做嘅，然後我真係好嬲，就話「你哋大家互相都認識嘅，你哋都話認唔到，我識都唔識你哋，點樣認到？」，佢哋就不停耍太極叫我要認到人，然後又可能怕會拖太耐/怕被人影我嘅傷，就開始不停話幫我叫白車，叫我處理咗傷口先。<br />\n<br />\n我見街坊再多咗，就話「我而家成身傷哂要投訴，而且我要搵人幫手影低哂傷勢先，然後先處理傷口」，嗰個叫我交手機嘅，叫我用自己手機影，我話「我兩隻手傷哂點自己影」，佢叫「你左手影右手，右手影左手咪影到」，但我一定唔會喺嗰刻開手機出黎影相，點知佢會唔會借機又要我交手機睇我私隱，就話「呢度咁多人，是但有人幫我影低都得，總之一定要影完先處理」，佢哋都係唔想被人影，但我嗰下就直接向街坊方向行近d，伸手出去，佢哋有想阻止，但唔敢太過分，所以就有影到（不過我以為未處理會嚴重d，但之後等急症時，擦傷嘅位開始越黎越紅腫同滲血，一開始反而冇咁嚴重），影完之後我再追問佢哋係邊隊，白色衫嘅答我「東九龍衝鋒隊第一隊」，再問詳細佢話已經夠詳細，然後就叫咗白車，等白車去醫院驗傷。（等白車中途街坊話幫我處理傷口，但我其實係好怕痛⋯結果用酒精一消毒，即刻喊到傻咗，可能都因為被警察圍住嘅時候忍喊忍咗太耐。白車黎到，唔上擔架，想自己行過去，又行行下狂喊，忍都忍唔到⋯對唔住，本身想全程都keep住硬淨d，但警察走咗就開始忍唔住⋯）<br />\n搜咗袋，搜咗身，抄低咗身分證，但冇開電話俾佢哋睇。<br />\n<br />\n當時上嘅救護車係A404，現場一位女街坊，同埋呂文光議員同我一齊上白車，白車上面兩個救護員。<br />\n喺將軍澳醫院，佢哋話如果要投訴要搵醫院警崗，所以同警崗做咗記錄（警崗警察編號21481），佢再向上級反映。<br />\n1點半左右，將軍澳警署警長（將軍澳警署第一隊）鍾先生打去醫院警崗問我係咪需要投訴，同埋詳情。<br />\n中途就繼續等急症，照X光，檢查傷勢等等，有問負責醫生睇證件，並喺取得同意之下影低咗，因為唔知之後會唔會需要知道。"},{"pid":"057c675e62afdfe92404d8442f93a36163eae02b","tid":1598065,"uid":22556,"like":9,"dislike":0,"score":9,"citedBy":0,"replyTime":"2019-09-27T09:00:45.000Z","msg":"再之後將軍澳警署警長同另外兩個軍裝警察一齊到將軍澳醫院，同我填投訴警察份表，再影咗6張傷勢記錄，大約3點40左右填完，佢哋就離開。<br />\n關於投訴，警長話佢哋大約會喺呢一兩日會聯絡我，要親身去警署錄口供，而去之前會再通知admin，錄完再報平安確認行蹤。<br />\n<br />\n至於刑事起訴，或者其他控告，呂議員話會將我電話交俾佢認識嘅律師聯絡我，佢聯絡我之後，會再傾起訴可唔可行。<br />\n<br />\n醫院警崗警察，同埋到將軍澳醫院處理件事嘅警察，暫時喺處理程序上都冇乜問題，我自己記錄咗資料係純粹想做個保障。急症收費$120，不過就好似free咗我，然後之後再睇情況睇下要唔要申請醫療報告。<br />\n<br />\n最後多謝各位嘅關心，亦好多謝尋晚即刻趕去現場嘅街坊，逼佢哋放人，我一開始其實的確係驚，係見到開始多街坊所以俾返d信心我，雖然最後都係忍唔住狂喊令你哋擔心🙇🏻&zwj;♂️另外，半夜急症其中有幾個似係黎睇住情況嘅，唔知我有冇意會錯，如果你哋真係因為擔心所以趕過黎嘅話，多謝哂你哋🙇🏻&zwj;♂️<br />\n<br />\n最後最後，各位之後都要小心！//<br />\n<br />\n<br />\n<a href=\"https://www.facebook.com/178965725523592/posts/2469332999820175?sfns=mo\" data-sr-url=\"https://r.lihkg.com/link?u=https%3A%2F%2Fwww.facebook.com%2F178965725523592%2Fposts%2F2469332999820175%3Fsfns%3Dmo&d=MLRnjlmMEh1el5UvTt2rHdG7VHCXrvZUts5J42m7pqo%3D&h=f149b4cc\" data-auto-link target=\"_blank\">https://www.facebook.com/178965725523592/posts/2469332999820175?sfns=mo</a>"},{"pid":"96c9baaa0112d73ea471e2dfc65da8fce218b87f","tid":1598065,"uid":124711,"like":1,"dislike":0,"score":1,"citedBy":0,"replyTime":"2019-09-27T09:04:09.000Z","msg":"好人一世平安<img src=\"/assets/faces/mf/cry.gif\" class=\"hkgmoji\" />"},{"pid":"b10d9aef099dec3492e3d42d5fa53c9e189d59ed","tid":1598065,"uid":79563,"like":1,"dislike":0,"score":1,"citedBy":0,"replyTime":"2019-09-27T09:06:49.000Z","msg":"藍黑object除了被私了外, 都無乜其他方法可以伸張正義"},{"pid":"1b3d7ea7cf3544f6994817c488e91df9d9059fd9","tid":1598065,"uid":140793,"like":1,"dislike":0,"score":1,"citedBy":0,"replyTime":"2019-09-27T09:08:22.000Z","msg":"人無事就好了"},{"pid":"615df1f1bcea4cadaee5e1d24cbc1182d6c06654","tid":1598065,"uid":14494,"like":1,"dislike":0,"score":1,"citedBy":0,"replyTime":"2019-09-27T09:08:33.000Z","msg":"睇到眼濕濕<img src=\"/assets/faces/normal/frown.gif\" class=\"hkgmoji\" />"},{"pid":"d9a4d9a0f8968f84dad50497bf577db06d6cdee7","tid":1598065,"uid":47905,"like":0,"dislike":0,"score":0,"citedBy":0,"replyTime":"2019-09-27T09:12:29.000Z","msg":"推"},{"pid":"3880e3a33e91c2b9c0c970e075eb0d4b25d9eba9","tid":1598065,"uid":130797,"like":0,"dislike":0,"score":0,"citedBy":0,"replyTime":"2019-09-27T09:21:51.000Z","msg":"絲打加油<br />\n係呢個有咁多痴線警犬既香港<br />\n你已經表現得好好<br />\n多休息<br />\n<img src=\"/assets/faces/dog/upset.gif\" class=\"hkgmoji\" />"},{"pid":"e7ef1ccaee8aaf937ccea4739cdec4bb25f077b6","tid":1598065,"uid":194325,"like":0,"dislike":0,"score":0,"citedBy":0,"replyTime":"2019-09-27T09:22:11.000Z","msg":"大家好， 我係連儂之路既搞手之一， 希望當日可以招募義工係集合點度幫手， 義工主要負責：<br />\n<br />\n1. 派發已經預先準備的文宣及工具<br />\n2. 指示貼牆人鏈方向<br />\n3. 幫助貼牆時有需要既手足<br />\n<br />\n有興趣既手足可以加入義工組：<br />\n<br />\n<a href=\"https://t.me/joinchat/JuUURVkFBMmibh5vA_acGQ\" data-sr-url=\"https://r.lihkg.com/link?u=https%3A%2F%2Ft.me%2Fjoinchat%2FJuUURVkFBMmibh5vA_acGQ&d=MLRnjlmMEh1el5UvTt2rHdG7VHCXrvZUts5J42m7pqo%3D&h=f6d36706\" data-auto-link target=\"_blank\">https://t.me/joinchat/JuUURVkFBMmibh5vA_acGQ</a><br />\n<br />\n公海：<br />\n<a href=\"http://t.me/lennonway_public\" data-sr-url=\"https://r.lihkg.com/link?u=http%3A%2F%2Ft.me%2Flennonway_public&d=MLRnjlmMEh1el5UvTt2rHdG7VHCXrvZUts5J42m7pqo%3D&h=cfa04763\" data-auto-link target=\"_blank\">t.me/lennonway_public</a><br />\n<br />\n<img src=\"https://na.cx/i/RcHaJTs.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FRcHaJTs.jpg&h=032e94ee&s={SIZE}\" /><img src=\"https://na.cx/i/OWfr1E9.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FOWfr1E9.jpg&h=defd0334&s={SIZE}\" /><img src=\"https://na.cx/i/mdP4Oj9.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FmdP4Oj9.jpg&h=386586b1&s={SIZE}\" /><img src=\"https://na.cx/i/d7oECdw.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fd7oECdw.jpg&h=958bedcb&s={SIZE}\" /><img src=\"https://na.cx/i/NXBVU0d.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FNXBVU0d.jpg&h=e5ebef22&s={SIZE}\" />"},{"pid":"574b3131308ccfd2c26fb7371d69b19629a975dd","tid":1598065,"uid":23672,"like":0,"dislike":0,"score":0,"citedBy":0,"replyTime":"2019-09-27T09:28:07.000Z","msg":"絲打加油"},{"pid":"5d6fd189fb1be2acef97ad64b38c3521cc556f70","tid":1598065,"uid":23462,"like":0,"dislike":0,"score":0,"citedBy":0,"replyTime":"2019-09-27T09:34:45.000Z","msg":"好人一世平安"},{"pid":"9357524c3d09b700e4ac7eda1e3a732ee84610de","tid":1598065,"uid":246329,"like":0,"dislike":0,"score":0,"citedBy":0,"replyTime":"2019-09-27T09:34:58.000Z","msg":"後生就係罪 真係cls"},{"pid":"be6be1a897e5ee731571ee471792912487fd5c18","tid":1598065,"uid":149702,"like":0,"dislike":0,"score":0,"citedBy":0,"replyTime":"2019-09-27T09:50:30.000Z","msg":"絲打加油<img src=\"/assets/faces/normal/agree.gif\" class=\"hkgmoji\" />"}]}