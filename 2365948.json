{"tid":2365948,"cid":12,"subCid":0,"title":"(冒險)諗住stone下點真係變左舊石頭","createTime":"2021-01-14T06:43:48.000Z","updateTime":"2021-01-24T06:45:55.000Z","uid":385643,"like":0,"dislike":0,"uniUserReply":2,"replies":[{"pid":"f5ab68135ce20ca77c0b370ef734c2a7a824fe47","tid":2365948,"uid":385643,"like":0,"dislike":0,"score":0,"citedBy":0,"replyTime":"2021-01-14T06:43:48.000Z","msg":"「快撚啲啦，我阿媽就黎返啦，捲完幾耐食完架。」家明好急躁咁問。<br />\n<br />\n「今次你第一次食，梗係整枝靚野俾你啦。」我將啲草放哂入去之後，快速咁捲捲捲，好快就成左型。<br />\n<br />\n「那，你睇下幾快搞掂，費時你唔識食，我幫你食第一啖啦。」我快手快腳咁開哂啲房窗，就點著左枝野，吸～呼～～隨即口中噴出白霧。「舒服」<br />\n<br />\n「成日話舒服，都唔知真定假架。」之後就係我手中攞走枝野，一野大力吸。「喂屌你吸咁大力，你想死呀。」<br />\n<br />\n係家明想噴嗰刻，房門隨即打開，家明即刻收返啲煙入去，將枝野收返背脊後面。<br />\n<br />\n「羊仔，你黎左呀？」家明媽媽問。<br />\n<br />\n「係呀，打搞哂Auntie」我扮哂乖咁講。<br />\n<br />\n「衰仔，唔識叫人呀，間房又咁大浸味，真係委屈羊仔囉。」<br />\n<br />\n我差啲想講先生，羊仔梗係唔委屈啦，差啲就膠左，我又望下家明，佢個樣話我知佢忍唔住啦。我知即將有大事發生，即刻就嚟過大難臨頭各自飛，一野鼠左出去。<br />\n<br />\n果然唔夠幾秒就離遠都聽到「死仔呀，有學唔返學人食煙，唔打死你，我唔姓陳。」好采都係以為係煙姐。<br />\n<br />\n家明即刻衝出黎，拉住我跑左上天台。<br />\n<br />\n大家都跑到上氣唔接下氣咁，抖左陣之後，我就問「無野呀嘛，你阿媽唔會屌柒你呀嘛。」<br />\n<br />\n「無野啦，兩母子點會有隔夜仇，聽日耍下冧就無事啦。」<br />\n<br />\n「咁就好啦，費事好似累左你咁。」隨之我地又攞返枝野出黎食。我地大家都寧靜左，感受埋枝野佢。<br />\n<br />\n「仲暘，你有無睇今際之國的有栖呀。」家明無端端問。<br />\n<br />\n「友妻？AV唔洗介紹啦，我大把呀。」我答佢。<br />\n<br />\n「唔撚係呀，Netflix啲劇黎架。入面講左條問題，我覺得好正，係講如果地球出現喪屍，生存到既會係邊個，我覺得生存到嗰個一定係你。」<br />\n<br />\n「點解呀？」<br />\n<br />\n「雖然你平時懶懶閒咁，但係其實你真係好撚醒，所以一定係你。」<br />\n<br />\n「屌你呀，你真係hi大左，講埋晒啲鳩野，生存到既一定係我地兩個。」我一野轟爆佢。家明笑笑不語。<br />\n<br />\n「嘩屌你，黎料。」感官即刻放大哂，所有野都變得好慢，睇既野又大左好多，清楚左好多。望住個月亮好似真係睇到月球表面咁「嘩，我上左太空呀。」<br />\n<br />\n「上太空唔洗太空船架咩。」佢又戇鳩鳩咁答我。大家聽到之後又係度傻笑。<br />\n<br />\n突然，月亮發出一道強光，我即刻下意識搵隻眼擋住，點知咁啱stone左，成身都郁唔到，隻手擋住咗又見唔到光，無野可以做就唯有瞓陣啦。<br />\n<br />\n我係嗰隻可以瞓好撚耐，人地唔叫起身真係可以做睡公主，長眠不起。所以我都唔知自己瞓左幾耐。家明又唔叫。<br />\n<br />\n忽然個身體外面好似剝殼雞蛋咁裂開，眼中步入曙光，隻眼好似勁耐冇用過咁，好辛苦先擘得大，擘大之後，竟然望到一棵棵樹，勁奇怪。<br />\n<br />\n個身好似都係郁唔到咁，仲係鎖實左，我一野大力扯開，終於就起返身，身上既石頭隨即掉落。估唔到我stone左姐，真係變左舊石頭。<br />\n<br />\n望一望身邊既環境，我竟然係個森林到，四處仲要都係變成石頭既人，同埋我竟然無著衫。<br />\n<br />\n我四周圍行，又摸下啲石頭人，愈行就愈驚，真係個個人都變哂石頭呀。<br />\n<br />\n忍唔住就大嗌「救命呀，究竟發生咩事呀」然後就接受唔到現實咁跪低喺度喊。喊到虛脫之後又暈低咗。"},{"pid":"cec4eebe3b258d48a688943e32a4c7e9d79e94fe","tid":2365948,"uid":385643,"like":0,"dislike":0,"score":0,"citedBy":0,"replyTime":"2021-01-14T06:48:04.000Z","msg":"自推一下，小弟第一次作故仔，今日突發奇想參考左Dr. stone引落香港，希望大家鐘意<img src=\"/assets/faces/normal/angel.gif\" class=\"hkgmoji\" />，同埋以上內容只是樓主虛構，咩都無試過。"},{"pid":"d699bc8896c56c0fe516c4526ecf249e0f1d2fb1","tid":2365948,"uid":373193,"like":0,"dislike":0,"score":0,"citedBy":0,"replyTime":"2021-01-24T06:45:55.000Z","msg":"好正 出多啲<img src=\"/assets/faces/fs/good.gif\" class=\"hkgmoji\" />"}]}