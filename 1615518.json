{"tid":1615518,"cid":1,"subCid":0,"title":"【前總督察汪浩毅的話】","createTime":"2019-10-03T06:23:32.000Z","updateTime":"2019-10-03T06:23:32.000Z","uid":278634,"like":4,"dislike":3,"uniUserReply":1,"replies":[{"pid":"03f090c816a14146adf7149e120d4ddfceec9cae","tid":1615518,"uid":278634,"like":0,"dislike":0,"score":0,"citedBy":0,"replyTime":"2019-10-03T06:23:32.000Z","msg":"Well said 👍🏼👍🏼👍🏼<br />\n<br />\n【前總督察汪浩毅的話】 <br />\n<br />\n盧偉聰<br />\n<br />\n1. 我係2007年辭職嘅前總督察汪浩毅 (前UI 70404)。<br />\n<br />\n2. 盧偉聰你統領超過三萬人嘅警隊，每年洗納稅人超過100億，但係暴亂就快四個月，身為 警務處處長嘅你，仍然冇策略冇方法冇行動去平亂!?<br />\n<br />\n3. 乜你唔係[風險、危機及災難管理碩士]，又去過美國哈佛進修嘅咩? 除咗龜縮，你究竟識 做乜?你係咪有意將今次危機同災難管理得越來越大?<br />\n<br />\n4. 我知道你唔敢落前線係驚死、避記招係怕畀人鬧! 但係最起碼都出個PO、或者寫封公開 信拍段片，話畀香港市民聽警隊會點平亂，普通市民又應該點做嚟自保或協助。依家普 通市民出街隨時俾人打，你究竟做過乜嘢嚟保護市民生命財產?<br />\n<br />\n5. 點解前線多番要求使用國際標準嘅低致命裝備 (電槍、繩網槍、麻醉槍、散彈槍等等)， 你堅 決唔批準? 逼佢哋只可以用:<br />\n(a) 對蒙面人完全無效嘅胡椒噴霧催淚煙<br />\n(b) 停止唔到對方，只會打到頭破血流嘅伸縮警棍<br />\n(c) 停止唔到對方，只會打到痛嘅布袋彈海綿彈橡膠子彈 (d) 會致命嘅手槍<br />\n<br />\n6. 就係因為你要前線用完全不合時宜嘅工具執法，先會完全無必要咁令被捕人受傷，仲差小小 令一個18歲中五學生喪命，使仇警情緒日漸高漲。<br />\n<br />\n7. 對於仇警，你就好似當完全唔關你事。唔單止無安全措施保護同事、宿舍同家屬，更加唔處 理警隊史上最大醜聞: 721元朗事件被指警黑勾結至今兩個幾月，鄧炳強仍然安坐其位唔駛停 職受查!? 722你公開宣布會檢討721部署，但講完就算，任由有175年歷史嘅香港警隊喺你手 上變成恥辱，任由前線人員被凶暴襲擊受重傷!<br />\n            <br />\n8. 你唔好諗住可以一直龜縮，輕輕鬆鬆等11月退休。歷史唔會忘記，你有份煽動促成今次暴亂: 包括617公開指出暴動罪起訢門檻相當高，621、626兩次任由示威者包圍及毀壞警察總部， 堅決唔阻止唔拉人唔執法，71又下令保護立法會嘅警員撤退，任由大樓遭到嚴重破壞，又唔 拉唔鎖破壞者。示威者之後一連串破壞同暴亂行為，都係源自你對公眾釋放嘅錯誤訊號。<br />\n<br />\n9. 其實你心知肚明，根據殖民地沿用至今嘅法律，警務處處長權力極大，如果你認真執法，根 本唔需要蒙面法、緊急法或者血腥鎮壓，二至四星期已可以和平解決暴亂。但係我估你一係 就無恥(為官避事平生恥!)、一係就已經背叛香港，所以龜縮不作為，任由香港沉淪。<br />\n<br />\n10. 但係香港市民眼睛雪亮，你唔好以為可以就咁甩身。我哋已經忍無可忍，如果你3日內(即 2019-10-05 1500前)唔交出平亂方案，我哋將會採取一切可能嘅合法行動。<br />\n<br />\n汪浩毅<br />\n(1995年PI入職, 2007年CIP辭職, 前UI 70404)<br />\n2019-10-02 1500<br />\n<br />\n#非常時期 #忍無可忍 #義不容辭 #關帝保佑"}]}