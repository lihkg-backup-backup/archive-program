{"tid":2151598,"cid":5,"subCid":0,"title":"赴美國慶活動 林鄭：對港貿易順差 特朗普開心","createTime":"2020-08-11T12:50:54.000Z","updateTime":"2020-08-11T12:53:55.000Z","uid":361751,"like":2,"dislike":0,"uniUserReply":1,"replies":[{"pid":"439266459050e88a46d9e3131249eb7a34e39608","tid":2151598,"uid":361751,"like":0,"dislike":0,"score":0,"citedBy":0,"replyTime":"2020-08-11T12:50:54.000Z","msg":"<img src=\"https://na.cx/i/8AVtQwS.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F8AVtQwS.jpg&h=292acfa6&s={SIZE}\" /><br />\n<br />\n美國駐港總領事唐偉康（左）同特首林鄭月娥（右）噚日出席美國國慶活動，致辭時互相恭維，笑容滿臉地祝酒，大家都盛讚<span class=\"red\">對方係重要貿易伙伴</span>。（鍾林枝攝）<br />\n<br />\n【明報專訊】中美貿易摩擦近月球來球往，美港關係似乎仍然唔錯，美國駐港總領事唐偉康(Kurt Tong)同特首林鄭月娥噚日喺金鐘出席美國國慶活動，兩人互笠高帽，唐偉康致辭盛讚<span class=\"red\">香港自由營商環境</span>，林太就<span class=\"red\">強調美港合作尤關重要</span>。林太提到，美國對外最大商品貿易順差嘅經濟體正正係香港，話自己上年喺亞太經合組織(APEC)會議，向美國總統特朗普提到貿易順差嘅數字，林太講笑話，雖然唔係好肯定，但<span class=\"red\">特朗普聽到顯然覺得開心</span>(pleased)。"},{"pid":"0938c070dcadb47b5b9afc887f66cfab0c52d4d6","tid":2151598,"uid":361751,"like":0,"dislike":0,"score":0,"citedBy":0,"replyTime":"2020-08-11T12:51:43.000Z","msg":"林太續稱，自己唔係向美國投訴緊香港面對貿易逆差，<span class=\"red\">強調香港相信自由貿易</span>，佢話縱使美港之間間中有唔同意見，但相信大家嘅共同之處係多於分歧。<br />\n<br />\n唐偉康喺活動後會見傳媒，問到中美貿易摩擦點樣影響香港，佢話中美正就貿易議題談判，談判將持續一段時間，承認中美現時有摩擦，但佢期望對香港影響輕微(minimal)，強調<span class=\"red\">美國重視美港關係，會同香港政府及商界合作，建立更深入經濟關係。</span>"},{"pid":"0c3a446828a8591af41e29d9cb61977c922de181","tid":2151598,"uid":361751,"like":0,"dislike":0,"score":0,"citedBy":0,"replyTime":"2020-08-11T12:52:20.000Z","msg":"美國國務院一份報告早前披露，林太去年曾應中央政府指示，拒絕美國引渡一名逃犯嘅要求；<span class=\"red\">唐偉康形容事件對美港關係完全無影響(not at all)，強調兩地執法機構有極緊密合作，關係向<span class=\"xx-large\">好</span>發展</span>，舉例話兩地喺堵截毒品嘅合作非常好。"},{"pid":"eb3f1b8eefeeafa14ac0a01cb5b82f82eae531cc","tid":2151598,"uid":361751,"like":0,"dislike":0,"score":0,"citedBy":0,"replyTime":"2020-08-11T12:52:53.000Z","msg":"Source:<br />\n<br />\n<a href=\"https://m.mingpao.com/pns/港聞/article/20180706/s00002/1530814809443/赴美國慶活動-林鄭憶舊事-聞對港貿易順差-特朗普開心\" data-sr-url=\"https://r.lihkg.com/link?u=https%3A%2F%2Fm.mingpao.com%2Fpns%2F%E6%B8%AF%E8%81%9E%2Farticle%2F20180706%2Fs00002%2F1530814809443%2F%E8%B5%B4%E7%BE%8E%E5%9C%8B%E6%85%B6%E6%B4%BB%E5%8B%95-%E6%9E%97%E9%84%AD%E6%86%B6%E8%88%8A%E4%BA%8B-%E8%81%9E%E5%B0%8D%E6%B8%AF%E8%B2%BF%E6%98%93%E9%A0%86%E5%B7%AE-%E7%89%B9%E6%9C%97%E6%99%AE%E9%96%8B%E5%BF%83&d=9ox5Qr7lvCKhSYdyRcf9Fn5V8GO7j56WmnfPW9WRM38%3D&h=f73ca441\" data-ef-url=\"https://embed.lih.kg/frame?u=https%3A%2F%2Fm.mingpao.com%2Fpns%2F%E6%B8%AF%E8%81%9E%2Farticle%2F20180706%2Fs00002%2F1530814809443%2F%E8%B5%B4%E7%BE%8E%E5%9C%8B%E6%85%B6%E6%B4%BB%E5%8B%95-%E6%9E%97%E9%84%AD%E6%86%B6%E8%88%8A%E4%BA%8B-%E8%81%9E%E5%B0%8D%E6%B8%AF%E8%B2%BF%E6%98%93%E9%A0%86%E5%B7%AE-%E7%89%B9%E6%9C%97%E6%99%AE%E9%96%8B%E5%BF%83&h=966e227f\" data-auto-link target=\"_blank\">https://m.mingpao.com/pns/港聞/article/20180706/s00002/1530814809443/赴美國慶活動-林鄭憶舊事-聞對港貿易順差-特朗普開心</a>"},{"pid":"8f711bfc0e2fb077f69b17d9231c04157b317300","tid":2151598,"uid":361751,"like":3,"dislike":0,"score":3,"citedBy":0,"replyTime":"2020-08-11T12:53:55.000Z","msg":"2018/7/6<br />\n<br />\n兩年時間俾你搞到咁<img src=\"/assets/faces/dog/hehe.gif\" class=\"hkgmoji\" /><img src=\"/assets/faces/dog/haha.gif\" class=\"hkgmoji\" />"}]}