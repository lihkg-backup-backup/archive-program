{"tid":1647495,"cid":1,"subCid":0,"title":"我算唔算西客?","createTime":"2019-10-11T18:43:43.000Z","updateTime":"2019-10-12T03:52:09.000Z","uid":326725,"like":0,"dislike":3,"uniUserReply":1,"replies":[{"pid":"f8e9b2fe966ab1f5cc5d6444e93e462ea571f3ea","tid":1647495,"uid":326725,"like":0,"dislike":0,"score":0,"citedBy":0,"replyTime":"2019-10-11T18:43:43.000Z","msg":"月頭我上網落單買野<br />\n我揀自取俾cash<br />\n<br />\n星期三:<br />\n好耐好耐之前買過一次<br />\n我就慣例等whatsapp到取通知<br />\n等咗一個禮拜都冇收到個到取通知<br />\n要我主動whatsapp問係咪冇貨 佢哋答有<br />\n我問聽日過去拎得唔得 佢哋答OK<br />\n<br />\n星期四:<br />\n點知我臨時要ot拎唔到 以為好快走得結果1個鐘都走唔到<br />\n佢哋收工前whatsapp同佢哋講返<br />\n佢哋話下次去之前要問佢哋有冇貨先<br />\n我話咁聽日一定去拎得唔得<br />\n覆我話要聽朝再覆我有冇貨<br />\n其實我心諗得一件現貨?理論上我訂咗唔會俾咗其他人掛?<br />\n<br />\n尋日:<br />\n我去拎嘅時候俾輕鐵fake咗<br />\n我認我死蠢 上車打喊路冇為意個路線改咗<br />\n搞到到最近個西鐵站已經1750 佢哋收1800<br />\n未計轉輕鐵要等嘅時間 淨係個車程都要15分鐘 落車仲要再行一段路<br />\n<br />\n我肯定趕唔切 即時同佢哋講到咗最近個西鐵站但10分鐘內到唔到<br />\n佢哋:可唔可以唔好咁 要就要 唔要就唔要<br />\n我知我錯即時道歉<br />\n唔好意思呀輕鐵改咗路呀 超級唔好意思 一係我一次過買兩件啦<br />\n佢哋:日日推一日， 其他客要都唔敢比<br />\n我:🙏🙏🙏<br />\n佢哋:最後明天<br />\n<br />\n我啱啱睇返上次個到取通知<br />\n先醒起我就係貪佢哋有得hold貨5個工作日先揀佢哋<br />\n再去個網睇返 仲係寫<br />\n下單後，如客人未能在５個工作天內到取，會自動取消訂單。<br />\n我們收到你的訂單，並會聯絡你確定送貨時間。<br />\n所有訂購，必須以電話或電郵回覆確定作準。<br />\n公司地址為貨倉，不設貨品陳列及WALK-IN購物<br />\n<br />\n上次都係whatsapp到取通知嗰日開始計5個工作日<br />\n電郵淨係send過訂單記錄比我(上次都係)<br />\n電話係我星期三主動問有冇貨先覆我有貨<br />\n當星期三開始計 到尋日先至3個工作日<br />\n佢哋寫明hold貨5個工作日㗎喎<br />\n又冇得WALK-IN 網上訂要排隊 點樣其他客要都唔敢比?<br />\n星期四又覆聽朝睇下有冇貨<br />\n即係星期四當日可以將我件貨比其他人喎 咁算其他客要都唔敢比?<br />\nhold貨5個工作日呢句係我會錯意?<br />\n<br />\n到底我算唔算係西客?<br />\n如果我係西客唔該直講 我努力改"},{"pid":"626d3027a50c4a072915df49bb012ae666dad0f5","tid":1647495,"uid":326725,"like":0,"dislike":0,"score":0,"citedBy":0,"replyTime":"2019-10-11T19:11:09.000Z","msg":"我覺得我同佢哋都有錯<br />\n但唔知我係咪去到西客嘅程度"},{"pid":"dda30b9c8a40d5f39cd8561f4583fa38ab93aa37","tid":1647495,"uid":326725,"like":0,"dislike":0,"score":0,"citedBy":0,"replyTime":"2019-10-12T03:52:09.000Z","msg":"今日攞貨俾我嗰個係男職員<br />\n佢話我張單印咗得一件貨<br />\n最後俾錢買咗一件<br />\n<br />\n張單嗰日期係上個星期嘅<br />\n所以係佢哋漏咗通知我有貨<br />\n<br />\n我覺得覆whatsapp嗰個人係女<br />\n本身預咗今日會見到個黑口黑面嘅女職員<br />\n點知係一個有禮貌有笑容嘅男職員"}]}