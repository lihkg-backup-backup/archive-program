{"tid":1679468,"cid":5,"subCid":0,"title":"［個人分析］從錢與人手推敲對方兵力多寡","createTime":"2019-10-28T08:32:38.000Z","updateTime":"2019-10-28T08:33:29.000Z","uid":288493,"like":0,"dislike":0,"uniUserReply":2,"replies":[{"pid":"2072fdeea292b058f382bddcc7d49d7f06e7ae9d","tid":1679468,"uid":288493,"like":0,"dislike":0,"score":0,"citedBy":0,"replyTime":"2019-10-28T08:32:38.000Z","msg":"好吧N耐冇寫過嘢，手痕寫下先<br />\n<br />\n上次講完智能燈柱同無上限嘅資金，九成有鬼，唔知大家睇唔睇到我借朋友AC出文嘅嘢，今次就講下最近嘅新嘢&mdash;&mdash;警隊自己內部嘅兩樣嘢，一係向其他紀律部隊借兵嘅事，另一件係警方重行三班制，而非暑假期間嘅兩班制<br />\n<br />\n先講第一單：根據星島嘅報導，政府研究向紀律部隊「借兵」支援警力，最新研究的方案，是考慮借調各大紀律部隊部分人手擔任臨時「特別任務警察」，即由特首授權警隊「一哥」直接委任消防處、入境處、海關、懲教署等部隊的自願人員，以「特別任務警察」身分，執行「一哥」發出的工作指令，如押解等非前線工作。<br />\n<br />\n第二：我地嘅收風渠道，俾咗一個幾得意嘅消息俾我地：警隊重新行三更制，即係話，八個鐘就要返歸，當然都仲會有加班加班錢，但應該冇之前咁多了，因為之後都會有人接更<br />\n<br />\n第三：又係我地嘅線人提供資料，警隊係其他政府部門嘅飯堂入面蝦蝦霸霸嘅情況少咗，如果以警隊基本不愁衣食嘅情況睇起嚟，一係已經拖緊飯錢，一係直頭減少出勤處理其他任務，所以先減少係其他地方蝦蝦霸霸<br />\n<br />\n第四：拳頭會啲撚樣，講嘢沒有最瘋狂只有更瘋狂，反映內部陣腳大亂<br />\n<br />\n由以上睇到嘅嘢，可知：1)警方唔夠人，夠人頭都唔夠體力，遑論士氣，應該已經開始要找放假數2）政府唔打算收手，至少可見將來，無乜大變嘅情況下都係3）佢真係好有骨氣唔俾老解以老解番號，打正旗號咁出（呢度真係要俾個禮俾777先，但你真係咁有骨氣就唔好做哈巴狗啦），4）林鄭可能有住一條底線，力求（或被迫力求）要自行解決事件<br />\n<br />\n但我呢啲唯利是圖，見錢眼開嘅仆街首先諗到嘅係一個問題&mdash;&mdash;邊個俾錢？<br />\n<br />\n一般常理嚟講，一個人借去另一隊部隊，咁就由要人果隊找呢筆增加嘅錢，問題係警隊其實一早爆晒數要以假代薪，而家佢咁要人，無疑係要佢嘅財政壓力百上加斤，咁問題嚟了<br />\n<br />\n             「佢要點樣將個影響降低？」<br />\n<br />\n第一，一早有消息指出警隊要求加薪加撥款，除咗政府財政負擔會大少少之外，呢個做法嘅影響會比較細<br />\n<br />\n第二，政府絕對可以選擇，利用緊急法打開金庫嚟為警隊注入銀彈禁藥架，問題係，1）有彈藥冇兵真係講經，2）緊急法如果用得太過，一定會破壞香港人對香港法制嘅信心，甚至會質疑香港係咪打算引入內地法律。（事實上即使係筆者，係反幪面法宣告實行果日之後都走去超級市場盡量買物資，撐到一日得一日）<br />\n<br />\n最壞情況係二），緊急法應該係要財委會無法就警察加薪開會（專指為有議事堂外因素影響下無法召開會議）下先會動用，換言之只要開會到會就可以阻止緊急法，但二）都未嘗不可，真正攬炒格，但從政府角度睇，影響實在太大，如非必要不作考慮<br />\n<br />\n假設狀況係一），警方只有新增一部分額外預算，而非預算無上限，咁對面只會得到啲乜嘢？佢只會得到一啲一入嚟就會由頭做到尾，無得hea，喪填薯仔文嘅黑工，之後差佬據知連飯錢都出唔到，就知牽涉係呢件事幾咁有辱無榮，呢種工，換轉係你，你都唔多想做，係咪？<br />\n<br />\n<br />\n下列為本人所知道，鄰近地區提供武裝力量給香港政府的價錢：<br />\n<br />\n1）老解18000<br />\n2）武警 15000<br />\n3）國安 12000<br />\n4）公安 8000<br />\n5）城管 5000<br />\n6）協警 3000<br />\n<br />\n全部日薪計"},{"pid":"f19ceffac1422c68383374b8f59c47d701ab2d97","tid":1679468,"uid":47605,"like":0,"dislike":0,"score":0,"citedBy":0,"replyTime":"2019-10-28T08:33:29.000Z","msg":"<blockquote><img src=\"https://na.cx/i/qXEs9qi.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FqXEs9qi.jpg&h=02cd3311&s={SIZE}\" /></blockquote>"}]}