{"tid":121096,"cid":5,"subCid":0,"title":"特首候選人都不敢說的土地問題","createTime":"2017-02-15T03:13:28.000Z","updateTime":"2017-02-15T03:13:28.000Z","uid":48083,"like":0,"dislike":0,"uniUserReply":0,"replies":[{"pid":"7bf471ff9dfc5e5f8a41bff3b7dda626164dbb49","tid":121096,"uid":48083,"like":0,"dislike":0,"score":0,"citedBy":0,"replyTime":"2017-02-15T03:13:28.000Z","msg":"又過一個秋冬，我日日望住呢幅地，又曬多年太陽。<br />\n<br />\n呢幅係前灣仔已婚警察宿舍地皮，唔記得邊年完全清拆，但空置至少五年應該有。由2010年到2014年，都吹風話賣呢幅地做酒店，搞下搞下又未賣。<br />\n<br />\n有報導指因為連灣仔內有8幅分區計劃大綱圖(OZP) 被JR緊，一堆賣地計劃凍結緊(註1) 。咦，JR會影響政府賣地咩？咁石硤尾延坪道綠化地帶被改劃成住宅，都係被小市民JR個決定，政府照樣賣地啦。以上堆OZP因為係啲業主地產商JR高度限制，所以就唔講唔講hold住晒。哦，明晒。<br />\n<br />\n本研社成日講嗰幅旺角豉油街上海街交界、多年短租做緊露天停車場O既地，都係同樣原因未賣。雖然我唔同意需要成個區各地皮發展都凍結，但事實上政府就係咁縮，縮又唔敢講。政府尤其最大粒嘅行出來講，點解永遠只係串啲人為保育阻發展，而唔會提呢啲事情。<br />\n<br />\n我其實唔係好支持呢幅地做酒店，都唔係好想政府快啲賣呢幅地做酒店。唔賣住喇，咁點解唔可以拿出來做住臨時房屋？用組件屋，幾個月搭好，俾數百人中途住住先，唔係德政咩？一直有唔少民間團體諗緊各種臨時房屋計劃，希望有關當局接納，萬事俱備，只欠合適地皮。要問地政租地，地政問返你邊位，有無政策局支持，原來市民自發送橋俾政府都係要搵個大佬照住先成事（無package無碼頭，點做都無行）。<br />\n<br />\n呢塊地位處灣仔駱克道，周圍雖然係商業區，但夜晚啲人放晒工，同臨時房屋居民唔會好大衝突。點解政府唔肯？擺鐵馬擺好幾年就最善用土地方法？(咁又係，灣仔都多示威，整治示威者點都重要過為基層提供一塊瓦遮頭) 。<br />\n<br />\n林鄭話當選後，會與社會宏觀檢視土地來源。Come n, Carrie, 不如你解釋下呢幅地點解擺鐵馬都唔開放出來？林鄭好熟書嗎？最熟就係包庇政府，defensive之典範。<br />\n<br />\n嗱，鬍鬚之前作為政府一部分都唔好得去邊。"}]}