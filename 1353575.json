{"tid":1353575,"cid":1,"subCid":0,"title":"黑社會梗係作奸犯科架 唔做壞事就唔叫黑社會啦","createTime":"2019-07-23T03:45:51.000Z","updateTime":"2019-07-23T05:01:07.000Z","uid":57329,"like":3,"dislike":0,"uniUserReply":1,"replies":[{"pid":"3e480079c616b2c9796fc5b16dc1be4bb4b2f241","tid":1353575,"uid":57329,"like":0,"dislike":0,"score":0,"citedBy":0,"replyTime":"2019-07-23T03:45:51.000Z","msg":"好多人討論緊入唔入元朗 要咩裝備 要點樣對付鄉黑 我認為重點唔係呢度 而且治標不治本<br />\n首先 鄉黑打人開片都唔係新鮮事 重點係黑警黑幫公然聯手 件事層次嚴重性就完全唔同<br />\n正如我所講 黑幫打人開片唔係新鮮事 但從未試過咁樣打平民百姓 更加唔好講打到入西鐵車箱<br />\n點解會發生 黑幫又有自信咁做呢 因為佢地知道係佢地行動其間 警察係唔會到場 更明白咁講 警黑係經過聯手合作配合<br />\n否則你落到月台 入埋車箱打人 警察嚟到實斷正 更何況西鐵站有晒cam 唔知西鐵又拍到幾多罪証呢<br />\n兩個pc到咗現場 用裝備唔夠為由而離開 係完合唔合理 <br />\n一大班手持棍棒嘅黑幫份子 對手無寸鐵嘅市民施襲<br />\n兩個警察 唔盡可能係能力之內保護市民 而係離開 放棄佢地嘅職責<br />\n是否今天如有省港旗兵手持步槍打劫金舖 軍裝和便衣可以離開了 不用出現 這些是飛虎隊負責應付的 連基本保障市民生命財產 社會秩序責任都放棄<br />\n<br />\n警黑合作亦唔係新鮮事 尤其在元朗 這個區鄉俚警黑 關係千絲萬縷 <br />\n在市區 一棟大廈內人情味淡 戶戶關門 就算是左鄰右俚 可能都叫不出對方的姓氏 <br />\n若你是警員 拉了一個同住大廈的 很容易鐵面無私 秉公辦理<br />\n但圍村不一樣 同姓鄉親 村民關係好 你要調查的對象 可能就是你的同姓叔伯 或兒時玩伴<br />\n係呢種情況下 執法正確性很容易被關係左右<br />\n<br />\n但今次警黑合作 很明顯遠超以往的層次 是經過策劃步署 有組織嘅公然犯罪行為 更不排除有議員 財團及官員早已知情 事後很多相片片段 都可以令人有理由相信警黑合作的事實<br />\n<br />\n我唔估計呢次恐怖襲擊事件的動機 但若是如某些人所講 目的係要令市民知道 警察嘅重要性 令市民支持警方 恐怕只會收到反效果<br />\n警方 是要支持 黑警 noway 市民係反黑警 唔係認為社會唔需要警察<br />\n嚴如上世紀五六十年代 貪污腐敗嚴重嘅警隊 都有佢嘅存在價值 所以當時港英政府先會特赦大部份貪污黑警 既往不究 但再犯 noway!<br />\n今日警隊嘅警監會 就如上世紀中嘅反貪部 自己人查自己人 縱容黑警腐敗 獨立調查委員會尤如ICAC的成立 可還好警察一個公道 嚴肅處理黑警<br />\n<br />\n我們支持好警察 明白警察的重要性 因此更加必須成立獨立調查委員會 <br />\n不單止調查612事件 更要調查今次元朗嘅恐怖襲擊中 警方嘅處理手法 是否有嚴重失職失責 警黑勾結 <br />\n然後 有一個清廉紀律嘅警隊 先可以秉公處理鄉黑問題 示威問題 所有嘅罪案事件<br />\n還大部份好警察一個公道 成立獨立調查委員會 <br />\n其身不正 何以正人 先正其身 而後正人"},{"pid":"8d9161a2cf00def220ead9af4b8d88e7ca1399b7","tid":1353575,"uid":57329,"like":0,"dislike":0,"score":0,"citedBy":0,"replyTime":"2019-07-23T05:01:07.000Z","msg":"推"}]}