{"tid":2348178,"cid":12,"subCid":0,"title":"【 短篇/獵奇】《奇妙體驗》","createTime":"2020-12-31T14:04:58.000Z","updateTime":"2020-12-31T14:10:53.000Z","uid":207245,"like":1,"dislike":0,"uniUserReply":2,"replies":[{"pid":"c9a08939576c75b059b091b45fae453f6ed6b0ef","tid":2348178,"uid":207245,"like":0,"dislike":0,"score":0,"citedBy":0,"replyTime":"2020-12-31T14:04:58.000Z","msg":"<strong>《 奇妙體驗》</strong><br />\n<br />\n係由好多個離奇古怪嘅故事所組成...<br />\n<br />\n今日帶俾大家嘅係<br />\n<br />\n<strong>【 共享】</strong><br />\n<br />\n(預計閲讀時間 15分鐘)<br />\n.<br />\n.<br />\n.<br />\n.<br />\n.<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n<br />\n「各位俾啲掌聲！歡迎我地嘅程博士出場！搏士將會講下共享科技對現今社會嘅貢獻！」女主持人好興奮咁講。<br />\n<br />\n(啪啪啪啪啪啪)<br />\n<br />\n台下一片掌聲歡呼。<br />\n<br />\n大家好，我係程搏士。<br />\n<br />\n最近社會上好流行共享呢一個概念，市面上充斥住林林總總嘅共享產品。<br />\n<br />\n以前嘅共享產品多數都係一啲死物，譬如話共享單車、共享尿袋、共享背囊、共享衣服、共享耳機、共享電話等等。<br />\n<br />\n但係人類嘅科技日新月異，依家嘅共享產品已經唔再局限於死物上。活生生嘅動物，甚至係共享人類依家通通都可以實現。<br />\n<br />\n人類嘅生活習慣亦都因此而有所改變。<br />\n<br />\n當然，因為收費昂貴，共享人類呢類共享產品唔係普通人可以使用。我等科學家正在努力將佢普及化，從而促進社會嘅進化。<br />\n<br />\n我知道有好多未使用過服務嘅人，係唔明白共享生物到底係點樣運作，同埋佢實質存在嘅意義。等我借呢個機會，好好咁同大家解釋一下。<br />\n<br />\n共享生物到底係點樣運作㗎呢？首先，使用者需要將佢嘅大腦連接落共享裝置。共享裝置簡單嚟講，就係將使用者大腦同共享生物連接起嚟嘅媒介。透過共享機，使用者就可以自由自在咁操控共享生物嘅身體。"},{"pid":"a833af505f07cd4cc547e5002b33dd8b571e4bfb","tid":2348178,"uid":207245,"like":1,"dislike":0,"score":1,"citedBy":0,"replyTime":"2020-12-31T14:05:21.000Z","msg":"「係咪幾遠都可以進行生物共享？」台下嘅一位觀眾發問。<br />\n<br />\n雖然未到問答環節，但係我好高興你有咁樣嘅疑問。無錯，只要連接成功就可以了。好，我地繼續。<br />\n<br />\n相信大家都好清楚生物共享係點樣運作，等我依家講下點樣應用呢一項科技。<br />\n<br />\n我地可以透過共享裝置同動物進行連接。咁樣做我地就可以融入佢地嘅身體，完全代入佢地。令到我地更加了解動物嘅習性，因而獲得重要嘅情報。<br />\n<br />\n我地仲可以共享人類，譬如話一啲出色嘅運動員。咁樣做就可以俾普通人體驗一下一流運動員嘅身體，例如佢地係點樣發力，正確嘅姿勢等等。<br />\n<br />\n最後，共享生物可以將垃圾變得有價值。<br />\n<br />\n所謂垃圾，就係所有坐緊監嘅死囚。<br />\n<br />\n佢地所有人犯下嚴重嘅罪行，但係就用緊納稅人嘅錢生存緊，終日無所事事。共享生物，可以令呢一啲嘅死囚用最簡單嘅方法回饋社會。<br />\n<br />\n譬如話，有恐怖分子放咗粒炸彈喺商場，需要盡快拆彈。以前嘅話，就會出動拆彈機械人。但係機械人始終都係機械人，無可能做到一啲好精細嘅動作，甚至可能導致炸彈爆炸。不過，如果我將死囚共享俾拆彈專家，成件事情就簡單得多。<br />\n<br />\n又譬如話，如果一座高樓大廈發生火災，消防局就會出動消防員去救人。但係大家又知唔知，一年入面有幾多個消防員因為救人而殉職？佢地殉職之後，又要再重新招募同訓練新人。時間，金錢全部都係成本。不過如果我地將死囚共享俾消防員嘅話，以上嘅事情就唔會發生。<br />\n<br />\n再譬如話... <br />\n<br />\n一位男子突然衝咗上台，搶咗博士支咪。"},{"pid":"1df0e0b38aeeaa29c4aadfbd37cf5951e027b868","tid":2348178,"uid":207245,"like":0,"dislike":0,"score":0,"citedBy":0,"replyTime":"2020-12-31T14:05:43.000Z","msg":"「呢個博士一啲人性都無！死囚都係人，都有生命！共享死囚唔人道！共享死囚唔人道！共享死囚唔人道！」男子用盡力氣咁嗌，博士退後左幾步。<br />\n<br />\n原本安靜嘅台下，突然出現咗好多討論嘅聲音。<br />\n<br />\n「仲傻咗咁企係到做乜，仲唔快啲叫保安帶佢走！」程博士好嬲咁同女主持講。<br />\n<br />\n大概過咗三十秒，保安就上台制服男子。但係男子無停止過掙扎，嘴上仲不停咁重覆住 '共享死囚唔人道' 呢句説話。<br />\n<br />\n「好啦，大家請安靜，呢位男子已經被我地制服咗。大家亦無需要再擔心，我地繼續請程博士同大家分享... 」<br />\n<br />\n點知女主持講到一半，就停咗望住搏士。原來男子掙脫咗保安，沖返上台用刀不停咁捅搏士。<br />\n<br />\n「唔尊重生命嘅人通通都要死！」男子一邊講一邊踐踏博士嘅屍體。台下觀眾咗紛紛尖叫起來，女主持就嚇到跌咗落地喊。<br />\n<br />\n正當男子越踩越起勁嘅時候，台下一名觀眾慢慢咁走上台，執起支咪。<br />\n<br />\n「你好，你唔覺得一邊打住尊重生命嘅旗號，一邊踐踏住屍體係一件好諷刺嘅事咩？」觀眾問。<br />\n<br />\n「咩咩咩...咩呀你，你邊位啊？」男子問。<br />\n<br />\n「我？我 咪就係程博士。」觀眾回答。<br />\n<br />\n「咩咩話，你大我呀，我踩住程博士條屍啊依家！」<br />\n<br />\n「我嘅屍體？錯啦，你殺嘅就係你最鐘意嘅死囚。我一早就估到，會有你呢啲咁嘅人喺度搞事。從我演講開始，就已經用緊死囚嘅身體。你明唔明白啊。」<br />\n<br />\n搏士擺出勝利嘅姿勢繼續講。<br />\n<br />\n「台下嘅觀眾朋友們！依家發生緊嘅事就係一個共享人類活生生嘅例子！」<br />\n<br />\n台下聽完博士嘅説話之後就停止咗尖叫，每個人臉上都露出不可思議嘅表情。<br />\n<br />\n(我好想要... 我都好想試下... )<br />\n<br />\n程博士今日嘅演講就係咁順利結束，男子之後亦都被警察逮捕。"},{"pid":"d473c9f35409181b5ec3dfdea20a1fd039f1287f","tid":2348178,"uid":207245,"like":1,"dislike":0,"score":1,"citedBy":0,"replyTime":"2020-12-31T14:06:46.000Z","msg":"&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n<br />\n「哥哥今日嘅演講好成功，大家都對共享生物嘅認識多咗！」<br />\n<br />\n「哈哈，我有邊次係唔成功。」<br />\n<br />\n搏士慢慢咁抆走插喺頭上嘅電線，然後熄咗部共享裝置。<br />\n<br />\n「細佬，我其實覺得依家嘅共享裝置仲有進步嘅空間。」<br />\n.<br />\n.<br />\n.<br />\n.<br />\n.<br />\n<br />\n「要進步成點先夠？」<br />\n.<br />\n.<br />\n.<br />\n.<br />\n.<br />\n「至少要好似我地兩個咁。」<br />\n.<br />\n.<br />\n.<br />\n.<br />\n.<br />\n<br />\n程搏士對住塊鏡，同生喺腦後面嘅連體細佬講。<br />\n<br />\n「哥哥加油，我永遠都會喺你背後支持你。」<br />\n.<br />\n.<br />\n.<br />\nEnd"},{"pid":"b2e1dc3cf1303418b424e4a312c81fa7d2abf396","tid":2348178,"uid":145730,"like":1,"dislike":0,"score":1,"citedBy":0,"replyTime":"2020-12-31T14:10:53.000Z","msg":"支持<img src=\"/assets/faces/xm/agree.gif\" class=\"hkgmoji\" />"}]}