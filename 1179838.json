{"tid":1179838,"cid":18,"subCid":0,"title":"飲喜茶同中國文化入侵有咩關係","createTime":"2019-05-31T11:25:37.000Z","updateTime":"2019-05-31T11:29:14.000Z","uid":220550,"like":6,"dislike":2,"uniUserReply":2,"replies":[{"pid":"8c12cbd3022eee911f219b1a6e5e46df957fb077","tid":1179838,"uid":220550,"like":0,"dislike":0,"score":0,"citedBy":0,"replyTime":"2019-05-31T11:25:37.000Z","msg":"朋友無ac幫朋友代op<br />\n<br />\n文化係國家國力輸出嘅一部分，宜家中國嘅文化影響力，包括喜茶、抖音、淘寶、中國嘅綜藝、遊戲等等。<br />\n<br />\n但其實文化輸出呢樣嘢唔係只有中國做緊，好多國家都做緊，最明顯嘅係韓國啲偶像團體，如果係國外，我哋會叫呢啲做文化輸出，或者軟實力，係亦係國家外交手段嘅一種。<br />\n<br />\n點解文化輸出嘅主體一變咗做中國，就會變成文化侵略？因為中國冇民主自由，同時亦都想一步步收窄港澳人嘅自主權利，令到我哋本來有嘅言論自由同文化（廣東話等）面臨危機。<br />\n<br />\n如果今日用抖音飲喜茶嘅係一個美國人或者日本人，佢係唔會受到任何批評，但點解如果係一個香港人、澳門人甚至台灣人飲喜茶、用抖音、買淘寶，就會畀人話自己唔反共，畀中共洗咗腦，與此同時又有一班人跳出嚟話自己會飲喜茶、買淘寶，我只係覺得喜茶好飲，淘寶真係平，但自己其實好憎中共，我反共，6月9號我都會出嚟。<br />\n<br />\n會出現呢個現象，我覺得係因為中國嘅影響力實在太大，無論係政治，經濟定係文化層面，而呢三者關係密不可分，外國人就算接受咗中國嘅文化輸出，佢哋受到嘅負面影響係有限嘅，因為中國政府至少冇打算亦都冇可能將佢哋嘅專制、獨裁等嘅政治制度輸出國外，最壞嘅例子，都只係孔子學院，但佢嘅影響力大家都有眼見。<br />\n<br />\n但港澳唔同，中國政府呢十幾年嘅政策傾向，好明顯係想不斷同化香港、澳門，普教中、廿三條、逃犯修例等等，對我哋所造成嘅社會影響之大係有目共睹嘅，如果我哋冇辦法扺制中國嘅產品同文化輸入，我哋嘅下一代又不斷接受大陸嘅文化，學校又係咁教佢要點愛國，祖國有幾好，加埋普教中，我哋呢一代關心政治嘅人有幾多，你覺得下一代啲細路仔嘅阿爸阿媽會有幾多會佢哋講下中共嘅歷史同現況，而班細路又肯認真聽嘅呢？<br />\n<br />\n如果連我哋冇辦法抵制大陸嘅文化侵略，我哋嘅社會同生活方式只會越嚟越認同同趨向大陸，所以啲人要屌人飲喜茶買淘寶。但諷刺嘅係，有人覺得「見到好西，我會想去食，人之常情，咁點解個對象變咗做喜茶，海底撈，我一食就有罪，明明佢哋都好好食；見到平嘢，我會想去買，有問題咩？點解我一買淘寶就變咗罪人咁？」<br />\n<br />\n會有呢兩種表態嘅出現，講明咗一件好可悲嘅事，就係我就算知道共產黨有幾衰幾仆街都好，但佢的的確確利用咗自己嘅經濟同文化影響力，成功咁入侵咗我哋嘅社會同文化，大部分人就算知道咁樣係有問題都好，但基於對自己短期利益嘅考量（食好西，買平嘢），冇錯，就係溫水煮蛙🐸，大部分人都已經冇辦法逃離，對於中國嘅文化同經濟入侵，我哋冇say no，最終我哋將會付出嘅，係我哋嘅長期利益&mdash;&mdash;來自中國嘅政治入侵，一國兩制政治制度嘅全面崩壞。"},{"pid":"34cfa12583d129049dafcf965fce299ba61d2dff","tid":1179838,"uid":88428,"like":1,"dislike":0,"score":1,"citedBy":0,"replyTime":"2019-05-31T11:29:14.000Z","msg":"你可以崇洋崇日崇韓<br />\n但咪撚崇支<br />\n爭氣啦<img src=\"/assets/faces/normal/dead.gif\" class=\"hkgmoji\" />"}]}