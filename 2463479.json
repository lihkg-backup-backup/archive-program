{"tid":2463479,"cid":12,"subCid":0,"title":"[愚人節驚慄呈獻/有選項] 我被困喺一架去九龍嘅電車上","createTime":"2021-03-26T17:31:43.000Z","updateTime":"2021-03-27T04:51:49.000Z","uid":243246,"like":3,"dislike":0,"uniUserReply":3,"replies":[{"pid":"c0cc4670dd537dd5fac922c64848e83026ddb2af","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T17:31:43.000Z","msg":"愈多正評/留言，更新速度愈快，希望各位多多支持<img src=\"/assets/faces/mouse/please.gif\" class=\"hkgmoji\" />。如果冇咩反應，會慢慢更到完故事<img src=\"/assets/faces/normal/cry.gif\" class=\"hkgmoji\" /><br />\n<br />\n此故事喺較後位置有選項，如果冇讀者做選擇，我會隨機揀一個直到完故事，總之一定有結局<br />\n<br />\n祝各位旅程愉快<img src=\"/assets/faces/cow/smile.gif\" class=\"hkgmoji\" /><br />\n<br />\n<br />\n<br />\n用語︰全粵語 (可能有書面語版)"},{"pid":"56feb5326beb67124f3710671e643e260a1129c6","tid":2463479,"uid":205966,"like":0,"dislike":0,"score":0,"citedBy":0,"replyTime":"2021-03-26T17:32:44.000Z","msg":"留名"},{"pid":"ed3b356a8ca6b4783798ca05da39f54451d35951","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T17:34:14.000Z","msg":"1章 - 好奇之心人皆有之<br />\n<br />\n「好奇心殺死貓」，可能好多人都聽過。<br />\n<br />\n如果件事唔係發生喺自己身上，所有人都可以好理性咁講︰冇好奇心，貓就唔會死。<br />\n<br />\n正所謂好奇之心人皆有之，當件事發生喺自己身上，又係咪真係可以絕對理性咁抽身呢？假如有一樣世界從來冇出現過嘅嘢放喺你眼前，你會唔會忍唔住駐足望下佢？甚至，上前摸下佢？<br />\n<br />\n如果話︰好奇心殺死貓，會唔會有一說︰好奇心，原來仲可以殺死&hellip;<br />\n<br />\n你？"},{"pid":"f8d6e7a7755cf34c78ed6e81948ca8b39ef6f2d2","tid":2463479,"uid":42835,"like":0,"dislike":0,"score":0,"citedBy":1,"replyTime":"2021-03-26T17:35:46.000Z","msg":"開車未"},{"pid":"57285aa81dbc0969270ed74f23919b41e3e92384","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T17:40:53.000Z","msg":"2章 - 失戀<br />\n<br />\n香港，跑馬地，四月一日凌晨。<br />\n<br />\n我叫阿仁，一個好平凡嘅學生，major係好平凡嘅BBA，有一份好平凡嘅part time，好平凡咁識咗個女朋友，唯一唔平凡嘅係女朋友幾靚，好多人都好羨慕。<br />\n<br />\n我女朋友叫阿穎，陪我渡過幾百日甜蜜時光嘅人。<br />\n<br />\n要一個唔平凡嘅人同我喺埋一齊，係人都估到發生咩事。冇錯，正係你諗緊嘅事。<br />\n<br />\n所以，幾個鐘之前，我俾人飛咗，原因係「我唔夠上進」。其實都估到係咁嘅結局，只係估唔到咁突然。一個鐘之前仲好哋哋講過幾日去邊玩，一見面就話分手，係冇預兆之下咁講。我成個人shock咗，但係個心又好平靜。<br />\n<br />\n可能你覺得我已經痴咗線，又估到又估唔到，又shock咗又好平靜。<br />\n<br />\n冇錯，我真係痴咗線。<br />\n<br />\n所以，我喺馬場附近游離朗盪咗成個夜晚，完全唔知自己做過乜、做緊乜，只係好想個人行下、靜下，聽下人聲，放空個腦。<br />\n<br />\n汪汪。<br />\n<br />\n人衰行路俾狗吠，原來係真，路過就好似有個人無啦啦同你講粗口咁。<br />\n<br />\n大半夜，圍住個超級無敵大嘅馬場行咗個圈，嚟到跑馬地電車總站。我扮型咁坐咗上鐵欄，手上嘅膠袋裝住我買俾阿穎嘅嘢飲──一支冰糖燉檸檬，我嗰支差唔多飲晒，而佢嗰支，就俾我甩咗一個夜晚。"},{"pid":"48460a3715db786f04d85f29f96f790b7eceade4","tid":2463479,"uid":243246,"like":0,"dislike":0,"score":0,"quote":{"pid":"f8d6e7a7755cf34c78ed6e81948ca8b39ef6f2d2","tid":2463479,"uid":42835,"like":0,"dislike":0,"score":0,"citedBy":1,"replyTime":"2021-03-26T17:35:46.000Z","msg":"開車未"},"citedBy":0,"replyTime":"2021-03-26T17:42:35.000Z","msg":"好快開<img src=\"/assets/faces/lm2/good.gif\" class=\"hkgmoji\" />"},{"pid":"0a42bb77b3fd2d64dabd5ebc30a65070431b8066","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T17:49:30.000Z","msg":"嗶嗶嗶嗶──<br />\n<br />\n邊個呀？呢個時間打俾我？<br />\n<br />\n來電顯示︰阿偉。<br />\n<br />\n呢個時間，始終都係好朋友係最好嘅樹窿！<br />\n<br />\n「阿偉，做咩呀？」<br />\n<br />\n「阿仁，見你成晚冇一個曬命message，睇下你做咩事咁囉。」<br />\n<br />\n佢真係醒。<br />\n<br />\n「因為冇得曬喇，以後都冇得曬。」我講得好唏噓。<br />\n<br />\n「又做咩呀？早幾日先講話去長洲開房，唔係咩？」<br />\n<br />\n「佢求先無啦啦同我講分手，好認真咁講。」<br />\n<br />\n「係咪有嘢想你買俾佢呀？定係你衰啲咩呀？你冇追住佢咩？」<br />\n<br />\n「梗係有啦。但係佢叫我唔好跟住佢，轉身就走咗。喺中環大街大巷，仲點追呀？」<br />\n<br />\n「你反省下，做錯咩事呀？阿仁你成日踩地雷架喎，佢好憎人食金拱門，偏偏你之前就同女莊員去食，仲要同女莊員去食。」<br />\n<br />\n「嗰日我鬼知咁都俾佢啲friend撞到咩，想搵人幫手記出席率就鬼影都冇隻。」<br />\n<br />\n我諗咗陣，好唔好將求先見到嘅事講俾阿偉聽，阿偉係我老死，照講啦！我而家好想搵個樹窿呀！<br />\n<br />\n「今日我&hellip;吊住阿穎尾，佢行咗出上環酒吧搵一個MK同事，我聽佢講過︰對方幾有錢。」<br />\n<br />\n「哦，即係&hellip;」阿偉將唯一合理推論收起咗。<br />\n<br />\n「帽咗。」<br />\n<br />\n屌。<br />\n<br />\n「唔好嬲啦，未必嘅，阿仁你都係第一次見阿穎同條MK行埋一齊，仲有得追嘅，你試下過幾日&hellip;唔好，聽日，聽日搵阿穎講清楚。」"},{"pid":"9bac4aa2639a7f59b294d746761d50d4bd642c90","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T17:57:04.000Z","msg":"我好似碌葛咁冇反應。<br />\n<br />\n「阿仁？做咩呀？」<br />\n<br />\n「阿偉，點解人心可以變得咁快？」喺夜半嘅電車站，我對住電話講個沒完沒了。「分手之前一個鐘，我完全feel唔到佢會咁講，等我仲走咗去阿布泰買咗佢好鐘意嘅冰糖燉檸檬。」<br />\n<br />\n「好飲咩？」<br />\n<br />\n「阿穎好鐘意，話平平地當涼茶飲幾好，我買咗兩支去接佢，諗住一人一支。我飲完自己嗰支，佢嗰支仲喺度。」我望住我手上嘅膠袋講。<br />\n<br />\n「支冰糖燉檸檬算啦，總之你聽日搵佢，今日快啲上床瞓，唔好諗咁多。」<br />\n<br />\n對住兄弟講「多謝關心」只會有種陌生感，呢啲時候，默默接受就係最好。<br />\n<br />\n突然有架跑車經過，自覺高人一等嘅引擎聲嘈到隔幾條街都聽到。<br />\n<br />\n「阿仁你唔喺屋企呀？」<br />\n<br />\n「我喺跑馬地，諗住搭電車去地鐵站就番去。」我來回睇咗下出奇咁靜嘅馬路兩端。<br />\n<br />\n「阿仁你好似瞓未醒咁，而家咩時間？仲邊有電車？」<br />\n<br />\n「吓？冇咩？」<br />\n<br />\n「跑馬地咁的尖，而家莫講話電車，分分鐘的士都冇呀！你行番出銅鑼灣睇下趕唔趕到尾班地鐵好過啦！」<br />\n<br />\n兄弟安慰咗兩句，個人冇咁六神無主，個心踏實好多。<br />\n<br />\n收咗線，我望住長長嘅電車軌，心諗︰點解要行到無人之境仲要行到咁入？<br />\n<br />\n「呢度係跑馬地電車總站，原來我不知不覺行到咁入。」<br />\n<br />\n而家行番出去，起碼都半粒鐘啦！仲邊趕到尾班車！身為九龍人，長年喺九龍活動，如果唔係想尻行下，真係唔會嚟呢啲冇嘢買又冇嘢行嘅地方。而家冇電車，等幾耐都唔會有，唔通露宿咩。"},{"pid":"795897454e01a769634f8e18f92e08288270eb71","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T17:59:30.000Z","msg":"因為個故事寫得好快(以我嘅速度嚟計)，如有錯字，請包涵<img src=\"/assets/faces/normal/adore.gif\" class=\"hkgmoji\" />"},{"pid":"d49aac8ea8754a7e3957ecefb7ac968fff8462c8","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-26T18:06:04.000Z","msg":"啪。<br />\n<br />\n由鐵欄上面跳落地，我拍咗兩下手，將污糟嘅微塵一掃而去，過咗對面馬路之後，一陣理應該冇可能出現嘅聲，突然響起。<br />\n<br />\n咔。咔咔。叮叮。<br />\n<br />\n我回頭，見有架電車駛緊過嚟。<br />\n<br />\n「死仔阿偉，又話冇車？咁大架咩嚟架！幻覺嚟架？」<br />\n<br />\n電車靠站停低，好一段時間，只係前後門打開晒，電車上面一個人都冇，附近，亦係一個都冇。<br />\n<br />\n冇咩嘅，尾班巴士咪又係咁，通宵巴士喺首站完全冇客都唔係新鮮事。<br />\n<br />\n我走去睇睇目的地，上面寫咗一個意料之外嘅地名。<br />\n<br />\n「又一村？又一村喺九龍塘，乜而家九龍都有電車，仲有埋過海電車咩？」<br />\n<br />\n突然，我感覺到有一種莫名嘅寒風吹過四月嘅晚上。<br />\n<br />\n冇嘢嘅冇嘢嘅。世界真係變啦，我真係聽都冇聽過有條咁嘅路線。<br />\n<br />\n唔理，反正我屋企又喺石硤尾，又一村點都近啦！<br />\n<br />\n「重點係我住咗九龍咁耐都未搭過電車，如果唔係見到實物真係唔敢相信。」我抬頭望住殘舊嘅車身講。<br />\n<br />\n踏&hellip;踏&hellip;踏&hellip;踏&hellip;<br />\n<br />\n踩上前門步級，我向車尾方向走。作為倉鼠系男人，梗係坐最後。<br />\n<br />\n「話時話，好似愈嚟愈大霧。」<br />\n<br />\n四月嘅窗外夜景愈嚟愈朦，同求先面紗一樣嘅朦朧唔同，而家根本上係批盪，開始睇唔清附近嘅輪廓。<br />\n<br />\n唔會落雨掛？<br />\n<br />\n時&hellip;時時&hellip;<br />\n<br />\n我望住拉落咗嘅車窗外，前後門嘅車閘終於閂埋，去九龍嘅電車，終於開出啦。<br />\n<br />\n「阿偉個人渣仲話冇電車，下次見佢我一定屌尻佢。」<br />\n<br />\n好，就嚟一趟「傷心電車」，落車之後乜事都冇！"},{"pid":"dde90f33586302eb7fb7e464b4fa5ab536238761","tid":2463479,"uid":243246,"like":0,"dislike":0,"score":0,"citedBy":0,"replyTime":"2021-03-27T04:51:49.000Z","msg":"3章 - 傷心電車<br />\n<br />\n住過喺香港嘅人，一定搭過電車，但係未必所有人都記得電車途經咩地方，就好似唔係個個記得新界西嘅輕鐵有咩站。我係九龍人，呢兩樣嘢真係遠離我嘅生活，對上一次搭，已經唔記得係邊年邊月邊日。所以，港島嘅電車對我嚟講係一個景點，同海洋公園嘅纜車係一樣。<br />\n<br />\n傷心嘅時候搭電車，會想打開車窗，睇下外面好似銀幕一樣嘅風景滑動，呼吸下新鮮空氣，感覺一下︰原來香港嘅交通工具，係可以咁慢。<br />\n<br />\n趕時間就唔會搭電車啦！<br />\n<br />\n「但係而家，乜春都睇唔到。」<br />\n<br />\n呢刻眼前打開咗嘅車窗，外面嘅霧已經大到遮晒所有夜景，剩番一盞盞好似鬼火咁嘅街燈，由遠處照過嚟。電車每駛過一段路，總係覺得有啲講唔出嘅嘢，望住你&hellip;<br />\n<br />\n一直望住你&hellip;&hellip;<br />\n<br />\n一直望實你&hellip;&hellip;&hellip;<br />\n<br />\n一直追住你&hellip;&hellip;&hellip;&hellip;<br />\n<br />\n後面！！<br />\n<br />\n我擰轉頭，只係見到閂埋咗嘅車閘，除咗搖晃嘅車身，冇咩異樣。<br />\n<br />\n「點會咁&hellip;真係好似有人喺我後面架喎&hellip;」"}]}