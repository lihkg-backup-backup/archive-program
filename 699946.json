{"tid":699946,"cid":5,"subCid":0,"title":"[有片]上錯車又如何！ 師奶表演洪荒之力","createTime":"2018-06-13T02:46:20.000Z","updateTime":"2018-06-13T04:01:49.000Z","uid":122,"like":0,"dislike":2,"uniUserReply":2,"replies":[{"pid":"18f56a56b790884d4b370bef11266da22af58111","tid":699946,"uid":122,"like":0,"dislike":0,"score":0,"citedBy":0,"replyTime":"2018-06-13T02:46:20.000Z","msg":"<img src=\"https://static.appledaily.hk/images/e-paper/20180613/large/1528838058_d95a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20180613%2Flarge%2F1528838058_d95a.jpg&h=aa4590e6&s={SIZE}\" /><br />\n<br />\n搭錯車可能大家都試過，但你有冇勇氣叫停司機畀你落車？粉嶺一位顧家師奶星期二朝早搭錯車，巴士已經駛上高速公路，但為咗趕返屋企照顧小朋友，佢勇敢到嘗試拉開巴士車門，司機嚇到馬上停車，最終師奶夾硬拉開車門落車，徒步離開。<br />\n<br />\n住粉嶺聯和墟嘅徐小姐表示，星期二朝早8點正乘搭由聯和墟總站開出嘅九巴277X線，一位約50歲的師奶喺祥華邨上車。一輪上客後，巴士準備駛上高速公路，呢個時候師奶發現唔對路，原來佢係短途客打算喺華明邨落車，但無留意到8點前班次唔經華明邨，於是要求司機俾佢落車。<br />\n<br />\n徐小姐指師奶一開始有誤會，不斷抱怨司機巴士改道冇通知，要求停車，但司機拒絕並馬上指正佢冇留意班次，師奶知道後馬上改變態度話係自己錯，但華明邨屋企有細路要湊，不斷司機講「伯伯，求下你畀我落車」，不過司機基於安全始終無答應。<br />\n<br />\n於是師奶再改策略，嘗試拉開車門落車，徐小姐指車上一男一女乘客即刻上前喝止師奶，男乘客大喊「你唔好咁拉啦」，女乘客勸司機開門畀師奶落車，呢個時候巴士已駛上高速公路近大學站，司機惟有停車但堅持唔肯開門。最終師奶情緒激動之下，以洪荒之力拉開前車門，徒步瀟灑走向大學站方向。<br />\n<br />\n徐小姐話每朝返工都搭同一路線嘅巴士，以往見過唔少人搭錯車，去到大老山隧道先搭倒頭車，今次係第一次見到有人係公路上強行拉開巴士車門，要求落車。徐小姐直言當時覺得「好恐怖，驚佢死」，全車人都眼定定觀望。結果司機同乘客講唔好意思後，巴士繼續行程，延誤大約10分鐘。<br />\n<br />\n<a href=\"https://hk.news.appledaily.com/breaking/realtime/article/20180613/58311328\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Fbreaking%2Frealtime%2Farticle%2F20180613%2F58311328&d=FVhtRRrTkXeh5v7gDiq%2B604boqMkoHyMuoHHSR1H%2BGk%3D&h=63bf4e8a\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Fbreaking%2Frealtime%2Farticle%2F20180613%2F58311328&h=85e9cbdc\" target=\"_blank\">https://hk.news.appledaily.com/breaking/realtime/article/20180613/58311328</a>"},{"pid":"ee8a63bca4629ffb91bfc723d90d31acde74384d","tid":699946,"uid":65346,"like":0,"dislike":0,"score":0,"citedBy":0,"replyTime":"2018-06-13T04:01:49.000Z","msg":"又係搞事特工...<br />\n真係好多大陸人收左錢<br />\n巴士地鐵搞事..<br />\n等上報紙"}]}