{"tid":1255867,"cid":5,"subCid":0,"title":"G20前夕 停一停諗一諗集氣區","createTime":"2019-06-24T16:42:36.000Z","updateTime":"2019-06-25T02:30:17.000Z","uid":125013,"like":2,"dislike":0,"uniUserReply":1,"replies":[{"pid":"cc4d8b4e31862d01216feb68e8187e8fa99f9c33","tid":1255867,"uid":125013,"like":0,"dislike":0,"score":0,"citedBy":0,"replyTime":"2019-06-24T16:42:37.000Z","msg":"由公民運動爆發開始，立法會、警務處、保安局、醫管局相繼出現問題。問題之多，牽連之廣，幾乎令人失去聚焦。黎緊G20 暴風將之，所以想講少少野，同大家討論下運動進行至此既成敗同埋眼前最應該做既。因為主要想大家一齊冷靜反思，用詞可能比較中性，請大家唔好見怪。<img src=\"/assets/faces/normal/angel.gif\" class=\"hkgmoji\" /><br />\n<br />\n其實任何既公民運動都唔係為左發洩，唔係為左圍爐，而係要做出成果確切改變社會。<br />\n咁而家係近幾個禮拜，香港人成功做到乜野，又需要朝住咩目標更加努力呢？<br />\n6月9日百萬人遊行，6月12日全民覺醒日，6月16日破百萬人大遊行，6月21日包圍警總<br />\n呢幾個大事件，又會有點樣既深層意義同後續呢？<img src=\"/assets/faces/normal/hoho.gif\" class=\"hkgmoji\" /><br />\n<br />\n一、階段性勝利條件<br />\n和平遊行反映出香港人的美德、喚起國際關注充其量只算係完成支線劇情<br />\n比D掌聲鼓勵下自己尚可以，但始終面對強權，唔可以鬆懈，亦都唔好上腦<img src=\"/assets/faces/normal/bouncy.gif\" class=\"hkgmoji\" /><br />\n至於點先真正算得上階段性勝利，目前主流民意可以歸類成以下５大訴求：<br />\n<br />\n1 &bull; 全面撤回送中惡法 <br />\n2 &bull; 反對定性暴動 <br />\n3 &bull; 釋放抗爭者 撤銷所有控罪 <br />\n4 &bull; 追究濫權警察暴行 <br />\n5 &bull; 林鄭下台<br />\n<br />\n首先第五點林鄭下台基本上係好minor，621之後好似都少左人叫。<br />\n無他，係未有民選制度之前，趕鬼下台之後咪又係換一隻鬼上 <img src=\"/assets/faces/normal/frown.gif\" class=\"hkgmoji\" /><br />\n留低元氣大傷既林鄭可能反而係件好事，起碼佢短中期內都會綁手綁腳 <img src=\"/assets/faces/normal/chicken.gif\" class=\"hkgmoji\" /><br />\n而撤回送中條例，做得到自然最好，但重要性相對都較低。<br />\n或者有人話唔撤回佢就可以直接二讀，要將惡例除之而後快，<br />\n但我覺得係2020(失效期前)就算夠薑再推，都只會引發更大規模既公民運動。<br />\n經過今次呢一役，信相好多人都對香港人重拾信心，一定可以將條例再次拉倒 <img src=\"/assets/faces/normal/angry.gif\" class=\"hkgmoji\" /><br />\n所以比起「暫緩」或「撤回」，我地可以集中火力做左重要既先，回頭再戰<img src=\"/assets/faces/normal/kill.gif\" class=\"hkgmoji\" /><br />\n同樣，逼使政府收回暴動定性都有佢既意義同價值，但都只係次級重要。<br />\n一來政府已經笠笠地水互相割席，二來抗爭者既意識形態已經成形。<br />\n咩意思？就係睇緊既你就算面對點鋪天蓋地既維穩政治宣傳，你都能夠堅定講一句：<br />\n「６１２唔係暴動！等我講返個真相比你知啦！！<img src=\"/assets/faces/normal/agree.gif\" class=\"hkgmoji\" />」<br />\n唔理咩原因，好定壞，基本上任何當權者只要未倒台，都會去維持一塊遮醜布。<br />\n花大多心力去同政棍打口水戰，曬心機又可能得唔到咩成果，未免得不償失。<br />\n<br />\n咁眼前最重要既係咩呢？本人覺得係對準警察濫權行為。<img src=\"/assets/faces/normal/angry.gif\" class=\"hkgmoji\" /><br />\n點解？因為呢個係制度上既問題，係對香港尊重制度與法治精神最嚴峻既衝擊。<br />\n難聽講句，現階段真普選充其量只算係訴求，並唔係有法可依既制度。<br />\n所以個特首幾仆街都好，真係吹佢唔漲，而合法地收特首皮既方法只得一個：<br />\n<br />\n「基本法第五十二條 　( 三 ) <br />\n香港特別行政區行政長官如有下列情況必須辭職： <br />\n因立法會拒絕通過財政預算案或其他重要法案而解散立法會，重選的立法會繼續拒絕通過所爭議的原案。 」<br />\n<br />\n但你信唔信貪戀議席既泛民同建制會做得出？我就唔信喇。<img src=\"/assets/faces/normal/flowerface.gif\" class=\"hkgmoji\" /><br />\n<br />\n回正題，講返警察濫權行為點解咁大問題。<img src=\"/assets/faces/normal/kill.gif\" class=\"hkgmoji\" /><br />\n唔計解放軍，警隊係香港唯一可以廣泛而合法使用武力既權力機關。<br />\n警隊之上再無可以制衡佢既武力，所以係香港控制警隊就等如大曬。<br />\n正因為咁，所以先會有警察通例同監警會去制衡警隊過大既權力。<br />\n然而係６１２事件，我地明確可以見到警察濫用權力，違反警隊應有既手則。<img src=\"/assets/faces/normal/dislike.gif\" class=\"hkgmoji\" /><br />\n對市民開槍、暴打倒地示威者、不出示委任證及編號等等，都係令人髮指既濫權行為<img src=\"/assets/faces/normal/dislike.gif\" class=\"hkgmoji\" /><br />\n都係因為咁，民心先有咁大反彈，先可以爆得出震驚全世界既６１６遊行<br />\n十年來監警會對當權者黎講的確係行之有效架，作為擋箭牌同遮醜布囉<img src=\"/assets/faces/normal/sosad.gif\" class=\"hkgmoji\" /><br />\n乜都叫人投訴同信監警會，但咁耐以來有幾多單係真係做到野？<br />\n所以糾正警隊既不當行為，先係眼前最最最重要既事<img src=\"/assets/faces/normal/fire.gif\" class=\"hkgmoji\" /><br />\n同埋值得留意既係，不同於不受管制，面皮夠厚就唔駛問責既特首<br />\n警隊有好多野係白紙黑字寫清楚，而且監察警隊係每一個公民既責任<br />\n只要手段岩，絕對係合情合理合法，所以希望集中火力於以下兩個階段性勝利條件<br />\n<br />\n1 &bull; 追究濫權警察暴行<br />\n2 &bull; 釋放抗爭者，撤銷所有控罪<br />\n<br />\n為左現在，為左以後，濫權黑警一定要被清算 <img src=\"/assets/faces/normal/fire.gif\" class=\"hkgmoji\" /><br />\n如果612咁大件事黑警都可以無事，佢地以後一定會變本加厲 <img src=\"/assets/faces/normal/donno.gif\" class=\"hkgmoji\" /><br />\n係呢個抗爭日益激烈既世代，為左將來可以再次集結再次，<br />\n降低抗爭成本，增加維穩成本，先至最重要同埋我地可以為後人做既事。<br />\n老一輩既放縱已經做成今日既局面，既以覺醒自居的這一代，又豈可不為後人著想？<br />\n就算退一步從效率上考慮，制度上既問題，比起施政，更加有可能逼使政府正面回應<br />\n更進一步，不單單止係612事件，從源頭改革整個監警制度，<br />\n加強對警察濫權既制衡，絕對係我地呢一代人要做到既事<img src=\"/assets/faces/normal/bomb.gif\" class=\"hkgmoji\" /><br />\n<br />\n最後，容我公道講一句，其實香港人會對警察咁失望咁憤怒，<br />\n我諗係因為每個人心底都對警察有過期望，期望過佢地奉公守法除暴安良。<br />\n香港能夠成為國際都會，專業可靠既執法隊伍係必不可少。<br />\n我認為，或者話我希望啦，警察同警渣並唔係同一樣野黎。<br />\n最少621之後都有文職警員透過100毛出聲，就算比例再差，都總會有好人既。<br />\n完全將警察推去市民既對立面，最終對市民都唔會有咩好處。<br />\n警渣自然唔可以放過，但唔好係又屌唔係又屌，就好似之前見到有個POST，<br />\n話一個14年抗爭者變節做左警犬，但你又點知人地會唔會係琛哥派入去既呢？<br />\n雖然我都唔知，但係好多野係話唔埋既 <img src=\"/assets/faces/normal/smile.gif\" class=\"hkgmoji\" /><br />\n所以我又將警隊分為四個類別，唔知大家同唔同意。<br />\n<br />\n1. 所有被紀錄612濫用武力既警渣，一定要清算，一定要推到佢地有報應<img src=\"/assets/faces/normal/kill.gif\" class=\"hkgmoji\" /><br />\n2. 所有直接或間接參與612既警渣，都屬於潛在罪犯，一定要展開全面調查<img src=\"/assets/faces/normal/banghead.gif\" class=\"hkgmoji\" /><br />\n3. 所有提出612撐警言論既警渣，挑起網戰者必遭網戰<br />\n　我諗香港最強既網軍係邊到，就唔駛講啦。文宣巴打ASSEMBLE <img src=\"/assets/faces/normal/hehe.gif\" class=\"hkgmoji\" /> <br />\n4. 其他有可能係警察而唔係警渣既，係鬧之餘可以試下委婉地叫佢地就612表態<br />\n　係大是非面前並無中立，或許因為身份問題唔敢公開，但最少要比個機會<br />\n　如果可能既話盡可能推動警察內部調查既聲音，唔好令警察成為一個圍爐既組織<br />\n<br />\n打下打下就打左咁長篇，本來仲有其他野想講都係留返下次啦。<br />\n至於下一步要做D咩？就睇下各位夢遺大師有咩高見喇。<br />\n但好肯定港府咁克制肯定同G20在即有關。G20一過，好多野可能瞬間逆轉。<br />\n圍警總呢類高危活動，再做未必可以咁安然收場。<br />\n做好心理準備，未雨綢繆，多思考其他各種可行既方法，總係有著數既。<br />\n各位加油 <img src=\"/assets/faces/normal/bye.gif\" class=\"hkgmoji\" /> Sing Hallelujah to the Lord <img src=\"/assets/faces/normal/agree.gif\" class=\"hkgmoji\" />"},{"pid":"2d4b6673501ff055205cf1841d71ea60e6e79fee","tid":1255867,"uid":125013,"like":0,"dislike":0,"score":0,"citedBy":0,"replyTime":"2019-06-25T02:30:17.000Z","msg":"話時話有無巴打已經收到投訴警察課回覆"}]}