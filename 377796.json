{"tid":377796,"cid":12,"subCid":0,"title":"【神話】因為一次意外，變成九翼天使","createTime":"2017-08-28T03:22:32.000Z","updateTime":"2017-08-28T03:22:32.000Z","uid":87558,"like":0,"dislike":4,"uniUserReply":0,"replies":[{"pid":"b5de12ea90d3f7e2ac5805381e334741f2fbee27","tid":377796,"uid":87558,"like":0,"dislike":0,"score":0,"citedBy":0,"replyTime":"2017-08-28T03:22:32.000Z","msg":"1.<br />\n<br />\n我叫南宮鉞，係一個普普通通嘅中學生。下年就到我考DSE，但係我一啲緊張嘅心情都無。仲不斷幫個拯溺會教班。反正下年都出國讀書 考得好唔好都無所謂啦⋯⋯但係係嗰一晚，我遇到左一個人，令我預定嘅人生軌跡上面分左叉<br />\n<br />\n嗰一晚，我係灣仔游泳訓練池教完班，「拜拜啊sir，後晚見啦」，「拜拜，平胸妹」，我講完尼句之後即刻拔足狂奔，痴線 邊個嫌命長嘅先會繼續留係度，跑跑下 我不知不覺入左一個平時都冇咩點留意嘅後巷。平時一向膽大，更加揚言好想見到鬼嘅我，當時就係度諗「仆街，唔係咁靈下話，雖然話7月姐 你都唔好搞9我啊」，正當我轉身想拿拿臨走翻出去嗰陣，身後傳黎一陣響聲，我就梗係即刻閃人啦，係我就快衝出條巷仔嘅時候，我望到本來黯淡無光嘅天空突然閃過一道明亮嘅閃光，跟住有一舊嘢突然脫離閃光嘅軌跡向住我飛過黎，我心諗：哇屌，鬼打牆都禁in嘅，你的名字 都出埋陣。我一路諗一路加快個腳步衝出去，點知舊「彗星」禁啱得禁喬就落左係我面前，我即刻嚇到停翻係度，當我睇清楚係一個人嘅時候即刻連嘢都唔想講「得，你嗰鬼打牆唔好再誇張啲 天降之物 都出埋」，望真啲 如果唔係因為啱啱係個天度跌落黎，我都以爲尼條友係咩cosplayer，點解？因為佢一身打扮都好似中世紀嘅歐洲騎士咁，成身都係重型鎧甲，心口仲有一個鮮紅色嘅十字架標誌係度，下巴雪白嘅鬍鬚上面沾滿斑斑血跡，「唔通係第三次十字軍東征？」諗諗下先覺得自己on9，宜家咩環境，仲係度ff。尼個時候佢突然嘔左啖血出黎，我睇到即刻彈開左，痴線搞到自己成身血咁貪好玩定貪未比警察攞槍指過，但係同時我都知佢唔係鬼，於是大膽咁問下佢有無事，點知佢突然睥9住我唔出聲，我心諗「屌你咩，問你有無事都搞到好似我殺你全家咁」，當我想屌9佢嘅時候，突然諗起人地鬼佬黎，聽得明廣東話就吊鬼啦，點知尼個時候佢真係同我黎句廣東話「尼希扁個」⋯⋯"}]}