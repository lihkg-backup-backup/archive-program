{"tid":1919969,"cid":5,"subCid":0,"title":"立法會議員工聯會成員 何啟明 : 香港係SARS起源地","createTime":"2020-03-11T06:49:09.000Z","updateTime":"2020-03-11T06:53:43.000Z","uid":74778,"like":2,"dislike":1,"uniUserReply":2,"replies":[{"pid":"8a68f4c9cb313ae520ae6b08f7d77bec3c4f5e32","tid":1919969,"uid":74778,"like":0,"dislike":0,"score":0,"citedBy":0,"replyTime":"2020-03-11T06:49:09.000Z","msg":"【 何啟明，用三百人命黎講笑擦鞋，你冇嘢呀？ 】<br />\n　<br />\n今日係立法會，單單因為有議員提及「武漢肺炎」四字，工聯會何啟明就口出狂言，指佢地抹黑中國，更輕蔑咁話「唔通沙士要加香港兩字上去」。<br />\n　<br />\n何啟明先生，鞋唔係咁擦的。你為左逢迎中國，用三百香港人嘅人命黎講笑，凉薄至此？而家我以一個真正嘅香港人嘅身份，強烈要求你向全港巿民，特別係沙士疫情中逝者嘅家屬，鄭重致歉，收回你極度輕佻輕蔑嘅言論。<br />\n　<br />\n所謂「沙士要加香港兩字」，根本係扭曲史實，企圖呃下一代唔記得沙士同武漢肺炎一樣，係中國傳入既病毒。零三年，沙士係廣東順德率先爆發，然後有中國病人從廣東南下，將沙士帶入香港，引致疫情係香港爆發，奪去三百港人性命。儘管我當時仲係一個小學生，我仍然依稀記得當年電視每日報導染病、死亡數字嘅可怖，相信好多真心愛香港嘅人都比我更清楚記得當年全城被疫症下嘅恐懼籠罩嘅悲痛回憶，更加遑論有三百個美好家庭既成員，從此被中國傳來既沙士病毒改變一生。何啟明，係你輕率用「香港沙士」黎講笑、黎擦鞋之前，有冇半秒諗過沙士死者家屬既感受，有冇諗過當年被沙士害到變負資產既香港人會幾悲憤。<br />\n　<br />\n冇，因為你根本唔係真正既香港人，你只係一個一心迎赤媚共既小丑，以為透過嘲笑香港，為中國護航，就可以升官發財。係中共傀儡眼中，香港人既悲痛，竟然可以係佢地攞黎擦鞋用既笑話。何啟明，做人做到你如此涼薄，仲可以鵲巢鳩佔香港議會既議席，簡直人神共憤。<br />\n　<br />\n武漢肺炎首先係武漢率先爆發，「武漢肺炎」作為一個約定俗成既名字，同「日本腦炎」、「地中海貧血」一樣，其實絕無不妥。偏偏建制小丑同中共一樣玻璃心發作，崩口人忌崩口碗，終日擔心一個名字會提醒世人中國亂食野味、衛生惡劣、隱瞞疾情等種種陋習，先恨不得要粉飾太平，掩耳盜鈴唔提起「武漢肺炎」四字。係勢估唔到何啟明可以再將呢種醜陋更進一步，用香港人人命講笑，唔該你：收回言論、鄭重道歉，如果唔係你冇資格再企係香港人既議會入面講半句說話。<br />\n<br />\n<a href=\"https://www.facebook.com/111822220202326/posts/222308642487016/?d=n\" data-sr-url=\"https://r.lihkg.com/link?u=https%3A%2F%2Fwww.facebook.com%2F111822220202326%2Fposts%2F222308642487016%2F%3Fd%3Dn&d=Pl33APIo1S6IjQ3qGLZsPXT1AxqF%2FibzLHEE6598sd0%3D&h=1420c4f2\" target=\"_blank\">https://www.facebook.com/111822220202326/posts/222308642487016/?d=n</a>"},{"pid":"4d1b13ff209a6bd22d7e45eef06679325403c10b","tid":1919969,"uid":5343,"like":0,"dislike":1,"score":-1,"citedBy":1,"replyTime":"2020-03-11T06:51:40.000Z","msg":"點解唔係叫中國香港？"},{"pid":"155b74fd56a3b2929e39b6085b7a320e0e493316","tid":1919969,"uid":74778,"like":0,"dislike":0,"score":0,"quote":{"pid":"4d1b13ff209a6bd22d7e45eef06679325403c10b","tid":1919969,"uid":5343,"like":0,"dislike":1,"score":-1,"citedBy":1,"replyTime":"2020-03-11T06:51:40.000Z","msg":"點解唔係叫中國香港？"},"citedBy":0,"replyTime":"2020-03-11T06:53:43.000Z","msg":"因為唔關香港事"}]}