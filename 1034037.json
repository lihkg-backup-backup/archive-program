{"tid":1034037,"cid":5,"subCid":0,"title":"姐死姐還在：\"蓋世寶係抵撚死 自找的\"   連登仔會點睇?","createTime":"2019-02-23T15:13:31.000Z","updateTime":"2019-02-23T17:02:17.000Z","uid":168366,"like":3,"dislike":5,"uniUserReply":5,"replies":[{"pid":"b4402a2d71c6e4f7e5be14068346479cd3c43c4c","tid":1034037,"uid":168366,"like":0,"dislike":0,"score":0,"citedBy":0,"replyTime":"2019-02-23T15:13:31.000Z","msg":"<a href=\"https://www.facebook.com/permalink.php?story_fbid=1094669347408070&amp;id=164695310405483\" data-sr-url=\"https://r.lihkg.com/link?u=https%3A%2F%2Fwww.facebook.com%2Fpermalink.php%3Fstory_fbid%3D1094669347408070%26id%3D164695310405483&d=5l33Zop1uuimQiJtW1o9xc70t8psI8cu6Rjg0MoA49o%3D&h=d8a90aac\" target=\"_blank\">https://www.facebook.com/permalink.php?story_fbid=1094669347408070&amp;id=164695310405483</a><br />\n<br />\n《蓋世寶嘅職場啟示...》<br />\n <br />\n啱啱過完年，打工仔拎完double pay 同bonus，又係一個轉工期，而咁啱喺呢個轉工期，俾我睇到蓋世寶離開TBB 嘅新聞，其實佢嘅打工個案好有趣...<br />\n <br />\n蓋世寶講佢做咗20幾年兒童節目，做到兒童節目執笠，佢焗住跳去戲劇組，覺得自己冇其他人咁假，冇其他人咁有人際手腕，所以爭取唔到機會...<br />\n <br />\n某程度上，我真係唔係好同情佢呢啲職場老屎忽，佢出來做咗咁耐野，佢都唔明問題係邊...<br />\n <br />\n根據佢嘅描述，feel 到佢唔係特別鍾意做兒童節目，而佢做咗20幾年，純粹因為穩穩定定，感覺係混混噩噩做咗20幾年，最後冇得做，焗住轉型，講白啲就係一個中年再就業轉行嘅個案。佢覺得人哋唔畀機會佢，老老實實，你做咗20幾年兒童節目先轉行做返一個演員，人哋搵新人做啲行行企企嘅角色，你又覺得屈就咗，搵資深綠葉做主要配角，你又冇relevant work experience。蓋世寶唔係唔夠假，所以爭取唔到機會，而係佢錯失咗爭取機會嘅時機。<br />\n <br />\n而最大鑊係，佢冇做演員嘅relevant experience，兒童節目嘅experience apply 唔到喺戲劇度，說穿了，係同一個冇experience 嘅fresh grad 冇異，但佢又expect 人俾資深員工嘅人工。點解佢喺一間向來無情嘅TBB 會有一個咁嘅幻想，覺得自己份工會好似政府工咁，每年跳point？<br />\n <br />\n而睇住佢淚流滿面，你明白佢係有好多埋怨同不滿，complain公司無情，咁對一個做咗20 幾年，冇功都有勞嘅員工，complain人地假先得到機會。 其實人地真係因為假就可以得到機會？佢做咗20 幾年兒童節目，enjoy 咗穩穩定定嘅好處，人地可能喺你嘆緊個20 幾年做咗好多野。TBB 冇機會俾佢？其實佢做咗20 幾年兒童節目，冇機會俾佢，都唔係一朝一夕嘅事，20 幾年比人投閒置散，做一個冇咩人追看嘅兒童節目，佢都唔走，可想而知佢浪費咗幾多為自己爭取更多嘅時間。<br />\n <br />\n佢喊佢埋怨，係一個中年人士20 幾年來冇走出自己comfort zone，冇equip 好自己，突然一刻唔可以再混混噩噩，非常frustrated 嘅表現，係一種對自己前路茫茫嘅發洩。<br />\n <br />\n喺佢身上，大家都應該學到野...<br />\n <br />\n首先係一個打工仔真係要好alert 自己對公司嘅價值，老實講，一個兒童節目，幾忠心嘅觀眾都頂盡由小一睇到小六，升咗中學真係好難支持你，所以喺TBB 嘅心目中，兒童節目主持人，做一兩年係冇做咗6年嘅咁好，但做咗6年同做咗20 年嘅分別就唔大架啦，如果6 年已經係個position 嘅maximum required experience，根本間公司由第6年開始，係冇需要加人工俾你，因為你做嘅野係一模一樣，進步嘅空間同對公司利益幾乎唔會再增長。你要明白，每一間公司都對員工有東華籌款嘅期望，佢唔會記你以前做咗咩，佢只會諗你今年係唔係比上年做到更多，佢月尾比你個份糧，唔係reward 你過去個30 日嘅勞力咁簡單，而係公司有信心你下個月做到更多嘅deposit，你作為一個打工仔你要時刻alert 自己下個月對公司仲有冇用？<br />\n <br />\n公司唔係情人，佢地唔會好似情人咁「到了沒法相處，再去記它好處」，老闆就係仆街，你expect 佢有同情心，記得你嘅過去一切種種，你就係天真，就要檢討自身。<br />\n <br />\n咁有人話譚玉瑛姐姐又可以喺TBB 留低？因為譚玉瑛係pioneer 囉，包容咗一個集體回憶，唔等於要包容所有只靠回憶同往績支撐嘅員工架嘛。<br />\n <br />\n唔想成為下一個蓋世寶，問下自己係唔係個啲日日埋怨公司冇機會，但又一世都唔走，唔去其他地方搵機會嘅員工？再問下自己，對公司嘅價值係唔係愈來愈低，唔好比公司為你做選擇，先發制人，喺佢未憎恨你，未覺得你係廢柴嘅時候，自動離場啦！"},{"pid":"8ea9e055a9d2a1d241ef472fc40d1c4d8c013bcd","tid":1034037,"uid":41818,"like":1,"dislike":0,"score":1,"citedBy":0,"replyTime":"2019-02-23T15:14:17.000Z","msg":"<img src=\"/assets/faces/normal/clown.gif\" class=\"hkgmoji\" />"},{"pid":"ea1b9972f37118ce156ae45acbb240e7f394201d","tid":1034037,"uid":22675,"like":0,"dislike":0,"score":0,"citedBy":0,"replyTime":"2019-02-23T15:19:30.000Z","msg":"下,唔重要囉,最重要係佢真係有觀眾緣囉"},{"pid":"2595c5c4ec1bab5cf8f58fbf90c0ea13c29e718c","tid":1034037,"uid":211461,"like":0,"dislike":0,"score":0,"citedBy":0,"replyTime":"2019-02-23T15:45:58.000Z","msg":"所以麥包同鄧健泓係有遠見"},{"pid":"816d81f193acca5c63542cd44477cbbf0ee70f12","tid":1034037,"uid":57007,"like":0,"dislike":0,"score":0,"citedBy":0,"replyTime":"2019-02-23T17:02:17.000Z","msg":"雖然用蓋世寶做例子未必合適<br />\n<br />\n但人真係唔好諗住可以打工打到退休"}]}