{"tid":1964346,"cid":12,"subCid":0,"title":"《野史三國志》","createTime":"2020-04-08T18:12:58.000Z","updateTime":"2020-04-10T15:49:50.000Z","uid":86038,"like":0,"dislike":0,"uniUserReply":3,"replies":[{"pid":"9e9bb6665d97044b12499781be180d4aba8c2a3c","tid":1964346,"uid":86038,"like":0,"dislike":0,"score":0,"citedBy":0,"replyTime":"2020-04-08T18:12:58.000Z","msg":"「步餘數十里，離水源應許不遠，眾兵將堅持忍耐！加快腳步！」<br />\n<br />\n說畢，騎着黑馬、身披戰袍、英氣神發的男人正帶領數千兵將，一同前行。<br />\n<br />\n烈日當空，一團又一團的熱浪包圍着披身鐵甲的士兵們，眾人汗如雨下，兩片嘴唇也龜裂得如旱災過後的土地，舌頭也快要石化一樣。<br />\n<br />\n「熱撚柒到呢，打乜嘢仗啫。成隻腳入沙，又無水飲。」 一名左臉有着一大塊紅色胎記的士兵抱怨着。<br />\n<br />\n「人哋張濟個叔母又白滑又大波又紅唇又美腿。一講叔母，就自然有曹大人出現。半雲長，你唔係唔知掛！」 厚嘴唇佔了半臉下幾乎一半的士兵，咧起兩隻大白牙，舌頭上下擺動，意淫笑言。<br />\n<br />\n「行咗數十多里路，一滴水冇落口到，仲叫我行大大步，真係坎坷兼苦痛！兼&hellip;苦痛！」細眼尖鼻，面容瘦削，神貌極像老鼠的長戟兵點頭唱出內心的悲酸。<br />\n<br />\n「唉！」三人同時低頭嘆氣。<br />\n<br />\n長戟兵扶着身旁的戟，用作拐杖般拖行軟弱無力的身體，一步一步跟着大隊。旁人見此，紛紛模仿，試圖減輕負擔。<br />\n<br />\n「曹大人就好啦，有靚馬又唔洗行，隻馬仲有水飲，睇怕佢都唔知我哋依班爛頭卒有幾慘。」<br />\n<br />\n忽然，黑馬回頭盯着長戟兵。<br />\n<br />\n「收皮啦老鼠精，一隻卒仔喺度說三道四，唯恐天下不亂。仲有，老子個朵叫絕影呀！點同你呢啲下等人可以相提並論！」黑馬趾高氣揚地看着遠處瘦削的長戟兵。<br />\n<br />\n「連隻馬都招積過人，明明就係一隻畜生&hellip;&hellip;」<br />\n<br />\n「牛威，季文又同動物傾密偈。」半雲長拉着厚嘴唇士兵在他耳邊細聲。<br />\n<br />\n「死喇，季文都開始有幻覺呀！我好肚餓，好想飲水，好想扑嘢呀！」牛威對天長嘯:「我想食嘢呀，嗚嗚&hellip;我想扑嘢呀！」<br />\n<br />\n牛威渴得搖搖欲墜，將自己內心的慾望說出後便跪在地上哭泣，安撫着自己咕咕不停的腩肉。<br />\n<br />\n「我唔想渴死，我唔想連仗都未打完就做鹹魚&hellip;&hellip;最好加少少梅菜、少少豬肉、加一斤酒、加個肉包。」<br />\n<br />\n「肉包，嘿嘿嘿&hellip;&hellip;」<br />\n<br />\n牛威失常叫囂再加上悶熱的氣候，眾將士再也堅持不住，糧車更是沉重難擔。全軍垂頭喪氣、寸步難行，軍心快要潰散。<br />\n<br />\n位於隊前的曹操只見軍心不穩，忽有奇策。靈機一觸的他，便沾沾自喜地誇獎自己聰明絕世。<br />\n<br />\n一時神氣、一時驕傲，嚇得旁邊護衛心寒顫抖。懼怕主公熱得突然發瘋，隨時又揮劍斬人，小命不保。<br />\n<br />\n「孟德呀孟德，咁既絕世好橋俾你都諗到，哈哈哈！」<br />\n<br />\n曹操托頭側目，自滿地瞧瞧後方的士兵們。<br />\n<br />\n「哎呀！半雲長百夫長，我隻腳傷咗，幫我拉住㗎糧車先。」運糧兵面容扭曲地緊握手腕，倒地說道。<br />\n<br />\n半雲長瞄了一眼，便知事有蹺蹊，毫不留情將他暴打一頓。<br />\n<br />\n「你娘親，當我白痴，吔屎啦！」<br />\n<br />\n炎炎赤夏，經已令半雲長心浮氣燥，忍飢受渴的狀態、牛威身旁的失常叫囂，更是火上加油。<br />\n<br />\n「豈有此理！至憎人呃我，邊個敢呃我我斬邊個！」半雲長大聲咆哮。<br />\n<br />\n「嘿嘿&hellip;眾將士聽孤一言！」曹操耍手說道。"},{"pid":"3377623ae50a876baa5f22c93ccc3f6832b32ff9","tid":1964346,"uid":86038,"like":0,"dislike":0,"score":0,"citedBy":0,"replyTime":"2020-04-08T18:25:06.000Z","msg":"「前面就有一大片梅林，嗰到啲梅好酸、好甜、好多汁嫁！」曹操指向前方。<br />\n<br />\n「好酸？多汁！」牛威一聽，立刻抬頭。<br />\n<br />\n「喂梅林呀&hellip;有梅子。」眾人議論紛紛，雙眼漸漸回復生氣。<br />\n<br />\n「嗰度啲梅又酸又甜。現正當季、果肥肉熟，食一粒，滋潤喉嚨。食兩粒&hellip;嗯！如沐春風。」曹操裝作吃梅子，擺出一副幸福的樣貌。<br />\n<br />\n此言一聽，牛威不禁撫摸着自己的喉嚨，幻想酸甜的梅滋潤口腔每一寸位置，果甜的甘汁如湧泉般衝往乾涸的身體，不自覺地站起來。<br />\n<br />\n士兵們看着曹操的演繹，腦海中也想着自身處於梅林，原先乾涸的口腔也慢慢滲出口水。<br />\n<br />\n曹操眼看眾人垂涎欲滴的樣子，更是正中下懷，愈發自大。<br />\n<br />\n「唔止咁，嗰度仲有條只有女人既稀世梅子村。啲採梅娘個個唔單止美艷動人，又懂得釀出美味嘅梅酒。杳無人境的情況，更有唔喜愛穿衣既習慣。經常於池中碧波暢泳、嬉戲玩耍，個個都又白又滑！仲要係好撚大波添！」曹操雙手抬高，淫邪般畫起弧形。<br />\n<br />\n「起身！所有人同我起身！」牛威一臉嚴肅拉起身旁的同伴。<br />\n<br />\n曹操玩弄鬚子:「唔&hellip;&hellip;如此偏僻既村莊，梅娘們想必寂寞難耐。」<br />\n<br />\n眾將士聽此一言，更是興奮無比，立即搖醒附近懶洋洋的士兵。「寂寞梅娘」好比任何同僚的關懷，原先倒地的士兵也自動自覺提起兵器、快速齊整列隊。<br />\n<br />\n曹操拉起馬韁，劍指遠處:「眾將士！全速前進！」<br />\n<br />\n「喝喝喝！」士兵們全力奔跑，如野獸般緊盯着前方。<br />\n<br />\n轟隆轟隆轟隆&hellip;&hellip;<br />\n<br />\n一時沙塵滾滾。"},{"pid":"4535cf7c83d85663eba0484a49e2d5b007ff2685","tid":1964346,"uid":86038,"like":0,"dislike":0,"score":0,"citedBy":0,"replyTime":"2020-04-09T10:01:56.000Z","msg":"一個時辰後。<br />\n<br />\n「曹大人，梅林呢？」<br />\n<br />\n環看四周，除了一口水井之外，只有雜草及枯樹。<br />\n<br />\n「孤出此計，係希望眾兵將能重振軍心。」<br />\n<br />\n遠至數里，杳無人煙，就連一匹野兔也無影無蹤。<br />\n<br />\n牛威點頭微笑:「多謝曹大人，請問梅子姑娘呢？」<br />\n<br />\n「孤此策之意，盼眾手足能一鼓作氣，攻打張濟以平當地動盪，還百姓安穩，確實係重中之重。」<br />\n<br />\n「原來如此，曹大人確實鴻圖大志！」季文向四周的士兵們點頭附和。<br />\n<br />\n「對，對。」士兵們用力點頭。<br />\n<br />\n「今次俾曹大人略施小計，就知兵營個個都係好色之徒。嗱，頭先你一路跑一路流口水喎。」半雲長搭着身旁的士兵笑說。<br />\n<br />\n「嘻嘻嘻&hellip;&hellip;」所有人忽然笑着。<br />\n<br />\n「我流口水啫。牛威佢，一路扯住旗，一路跑，仲好笑啦！」<br />\n<br />\n「哈哈哈！」眾人盯着牛威。<br />\n<br />\n「哈，如果唔係曹大人，我咁大個仔都估唔到，原來扯住旗跑，係咁難平衡既。」牛威手搖腳擺，裝起失平衡的姿勢。<br />\n<br />\n「哈哈哈！！！」<br />\n<br />\n「跑呀！跑呀！哎喲哎喲，失平衡。跑呀跑呀&hellip;&hellip;」牛威繼續左搖右擺。<br />\n<br />\n「嘩哈哈哈！」連曹操也不禁抱腹大笑。<br />\n<br />\n整個軍隊充斥著笑聲。<br />\n<br />\n「哎&hellip;&hellip;笑死人囉。係呢？曹操，又酸又甜既梅子呢？」半雲長擦走笑淚，瞬間嚴肅問道。<br />\n<br />\n「嘻嘻&hellip;&hellip;唔？」曹操愕然。<br />\n<br />\n回過神來，所有士兵們毫無表情般盯着自己，歡笑聲瞬然消停，與剛才嬉笑怒罵的士兵們截然不同。"},{"pid":"eefd8766cabba65a85ddb79e64a8e0f667b4d5e7","tid":1964346,"uid":88663,"like":0,"dislike":0,"score":0,"citedBy":0,"replyTime":"2020-04-09T10:11:10.000Z","msg":"Lm"},{"pid":"b7ecee6e59b88a111a0cfcfd8bebc353cda4e3d0","tid":1964346,"uid":86038,"like":0,"dislike":0,"score":0,"citedBy":0,"replyTime":"2020-04-10T14:52:21.000Z","msg":"回過神來，所有士兵們毫無表情般盯着自己，歡笑聲瞬然消停，與剛才嬉笑怒罵的士兵們截然不同。<br />\n<br />\n「你剛才係咪稱孤為&hellip;&hellip;」<br />\n<br />\n「無錯，我講緊梅子。」半雲長盯着曹操。<br />\n<br />\n「梅，梅子&hellip;」曹操冒起冷汗。<br />\n<br />\n四周氣氛愈漸沉重，無形壓力迫使曹操倍感不安。眾人目光了無生氣般着自己，如巨人瞧着小蟲一樣，毫無份量的眼神，令自尊心強的曹操更感鬱躁。<br />\n<br />\n「關於梅子呢，等大家打完仗&hellip;&hellip;我就托人喺梅林摘數之不盡既&hellip;&hellip;」<br />\n<br />\n「梅林梅林&hellip;&hellip;」半雲長低着頭，用力握拳說道。<br />\n<br />\n半雲長瞪眼大罵:「我梅林你個鬍子呀！」<br />\n<br />\n眾人也按耐不住，抬頭怒斥曹操的不是，全軍環繞着一片責罵聲。<br />\n<br />\n「梅呀！梅呢！」「你老味，走數！」「仆街，呃人跑咁遠！」「知唔知我哋幾口渴！」<br />\n<br />\n士兵們報滿噓聲，更有人怒不可遏，握起地上的爛泥，擲向曹操。<br />\n<br />\n「女啊！我要女啊！」牛威青筋暴怒地說道。<br />\n<br />\n眼見旗下一眾士兵如此憤慨，曹操心感不妙。<br />\n<br />\n曹操心想:「如此一來，張濟叔母&hellip;&hellip;不。張繡未平，此仗已不戰而敗，或許孤應向兵將們道歉。」<br />\n<br />\n「曹操？曹謊就真，收皮啦！」半雲長怒火衝天。"},{"pid":"0fa33f284a92447cd958b37e0621f726e8ff00be","tid":1964346,"uid":52793,"like":0,"dislike":0,"score":0,"citedBy":0,"replyTime":"2020-04-10T15:49:50.000Z","msg":"lm"}]}