{"tid":1333489,"cid":1,"subCid":0,"title":"19/7晚 西灣河連儂牆經過既69歲手足有啲野想同大家講","createTime":"2019-07-19T17:08:38.000Z","updateTime":"2019-07-19T17:39:42.000Z","uid":77916,"like":17,"dislike":0,"uniUserReply":6,"replies":[{"pid":"cc89dcee1276219c3e7f1ed99b1b8a81addb1881","tid":1333489,"uid":77916,"like":0,"dislike":0,"score":0,"citedBy":0,"replyTime":"2019-07-19T17:08:38.000Z","msg":"2019年7月19日晚，西灣河站出口隔離既連儂牆附近，有一位69歲既手足經過，停低同義工傾左陣<br />\n<br />\n我強調69歲，係要比呢位手足認倒呢個post。佢冇連登Account，想我開post講翻今日既事。<br />\n<br />\n佢認識連登，係因為銀髮族遊行。佢自己最後去唔倒銀髮族遊行，<strong>但係喺接收銀髮族遊行宣傳既時候，咁岩認識左有個論壇叫連登</strong>。經Fact check，佢係唔知有蓮燈存在，所以佢講既，真係連登。<br />\n<br />\n手足行埋黎同我講：我老喇，星期日未必去倒，就算去倒都未必行得曬全程。我睇連登話有急救物資需要，我想問我買完可以幾點拎去邊？<br />\n<br />\n話左比手足物資站位置同埋幾時可以交之後，佢停低左同我地傾計。手足話，佢投左三十幾年票。手足已退休，成日喺屋企上Youtube 睇片，而且冇睇TVB好耐。佢唔只關心香港，仲關心埋台灣總統選舉。手足講野非常有條理，亦非常明白事理。<br />\n<br />\n<strong>69歲手足想同大家講：</strong><br />\n1) 連登班人真係好勁。眾籌登報，由籌錢到起稿，兩日內搞掂。<br />\n2) 佢自己有仔有孫。7月1睇住立法會畫面直播時佢好擔心，好驚，驚年青人會受傷。成晚訓唔著。提醒大家之後出去要繼續be water。<br />\n手足69歲，佢完美講得出Be water 呢兩隻字，絕無鄉音。<br />\n3) 佢希望有生之年，可以見倒香港有雙普選。<br />\n4) 銀髮族遊行人數係佢意料之外。佢亦都想藉此話比後生既知：好多上年紀既人都關心佢地，只係未必有體力出黎行或者走上前線。但佢地仍然會用其它方法出力，例如課金買急救用品，親身送埋去物資站。<br />\n<br />\n<strong>我想同69歲既呢位手足講：</strong><br />\n連登仔女一定會盡全力<img src=\"/assets/faces/normal/chicken.gif\" class=\"hkgmoji\" />繼續努力，爭取政府回應五大訴求。祝您身體健康，同連登仔女一齊見證香港有雙普選，行出黎同我地一齊投票踢走保皇黨。<br />\n<br />\n想同連登巴絲、各位冇連登Account 既手足講：<br />\n1) 街站做義工派單張或者嘗試接觸路人，唔好放過任何一個路人，特別係上左年紀既朋友。實戰經驗，有唔好少上左年紀既同路人。爭取機會接觸啲靠街站、連儂牆接觸資訊，少上連登既人。<br />\n<br />\n2) 保持高EQ。今日有人友善地行埋黎問咩組織搞架個遊行？我本身想講網民自發，但load多秒諗翻起今次係民陣，就答：民陣。佢回應：哦，我要去20號嗰個！毋須舌戰，請祝佢身體健康。<br />\n<br />\n3)多謝經過街站講加油、買寶礦力同太古系列飲品過黎既手足。星期日，維園見。"},{"pid":"f321170d1ab7008401d713151a72c0e02b3c064d","tid":1333489,"uid":119283,"like":0,"dislike":0,"score":0,"citedBy":0,"replyTime":"2019-07-19T17:15:03.000Z","msg":"<span style=\"color: red;\"><span style=\"font-size: x-large;\">721見</span></span>"},{"pid":"75f8c3358165d1b7d47a09fbcb58ba12a189854d","tid":1333489,"uid":77916,"like":0,"dislike":0,"score":0,"citedBy":0,"replyTime":"2019-07-19T17:17:43.000Z","msg":"星期日，維園見"},{"pid":"3d51e0b5fb5f000e6002fa83895a8084b0b2da17","tid":1333489,"uid":18354,"like":0,"dislike":0,"score":0,"citedBy":0,"replyTime":"2019-07-19T17:19:02.000Z","msg":"香港 等我地守護啦<img src=\"/assets/faces/normal/agree.gif\" class=\"hkgmoji\" /><br />\n721見"},{"pid":"f463474d80528ffb290fc1f6ea4f7f85a9fac5c3","tid":1333489,"uid":212182,"like":0,"dislike":0,"score":0,"citedBy":0,"replyTime":"2019-07-19T17:21:17.000Z","msg":"721"},{"pid":"f799efcc2cd20e0e8b6e9bc6f196872c9e058dab","tid":1333489,"uid":108751,"like":0,"dislike":0,"score":0,"citedBy":0,"replyTime":"2019-07-19T17:22:05.000Z","msg":"多謝你地<img src=\"/assets/faces/normal/flowerface.gif\" class=\"hkgmoji\" /><img src=\"/assets/faces/normal/flowerface.gif\" class=\"hkgmoji\" /><br />\n721行埋你果份<img src=\"/assets/faces/normal/agree.gif\" class=\"hkgmoji\" />"},{"pid":"154a97fab57d8600cc7d8a93df9a82f3c6d7e557","tid":1333489,"uid":77916,"like":0,"dislike":0,"score":0,"citedBy":0,"replyTime":"2019-07-19T17:27:08.000Z","msg":"69歲手足，多謝你呀"},{"pid":"3a4f08ca2d1e9643dcbcfa3e4a98471d069c7a0f","tid":1333489,"uid":49563,"like":0,"dislike":0,"score":0,"citedBy":0,"replyTime":"2019-07-19T17:39:42.000Z","msg":"BK 真係好多深藍，見到剩係得幾個老母絲苦撐<img src=\"/assets/faces/normal/frown.gif\" class=\"hkgmoji\" />"}]}