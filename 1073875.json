{"tid":1073875,"cid":1,"subCid":0,"title":"廣播劇大家有冇聽","createTime":"2019-03-23T04:01:28.000Z","updateTime":"2019-03-23T04:01:28.000Z","uid":226950,"like":0,"dislike":0,"uniUserReply":1,"replies":[{"pid":"994acd49d81c4edbd15344131e773302b66def13","tid":1073875,"uid":226950,"like":0,"dislike":0,"score":0,"citedBy":0,"replyTime":"2019-03-23T04:01:28.000Z","msg":"我喺一個好鐘意聽收音機嘅人，特別喺廣播劇。<br />\n<br />\n細細嗰屋企有啲窮冇乜玩具，所以就日日攞住部收音機嚟玩。仲記得嗰時會同家姐佢地一齊聽1872遊花園，同埋追廣播劇聽，咩四點水落雨露，鴿子園黃金少年，一路做住功課一路聽真喺好正。嗰時有份做廣播劇嘅唔係歌手就喺明星，連劉德華都有份。仲記得青春期嗰時聽少爺占嗰啲咩女校男生，聽到鬼咁死過癮。<br />\n<br />\n其實廣播劇真係好犀利，咩類型咩元素都有，要搞笑有萬世巨星，要青春愛情有閃令令第六個嗰幾部曲，要劇情有黃金少年，乜都齊。最正嘅喺廣播劇俾咗好多想像空間我哋，因為冇畫面嘅關係所以其實你喺聽嘅時候你嗰腦都會不停想像緊嗰畫面，重點喺襯埋佢啲配樂嗰效果真係滿分。<br />\n<br />\n到而家大嗰咗，好多野都變咗，人變咗香港亦都變咗，不過我都仲喺鐘意聽住廣播劇做嘢，特別係做設計嗰時，唔知點解真喺好有feel。可惜嘅喺903已經好少出廣播劇，近年我都淨喺聽咗套叫發條象之翼，喺林嘉欣張敬軒同王菀之做嘅。<br />\n<br />\n咁啱呢兩日又有deadline，我就決定聽嗰套叫歐陽志強嘅廣播劇。問心，佢地的確喺有好多改善空間，所以我都明點解之前有人喺連登開post屌鳩佢哋，不過我覺得呢個年代仲有年青人去做廣播劇都已經唔錯。雖然最後呢套嘢都係俾人cut咗，但至少廣播劇呢樣嘢又再出現過。<br />\n<br />\n我真係好希望廣播劇可以繼續流行落去。冇錯時代係變緊，但喺改變並唔代表取替，至少我喺咁認為。<br />\n<br />\n你哋又點睇。"}]}