{"tid":1001805,"cid":12,"subCid":0,"title":"十八區武館 之 風雲再起","createTime":"2019-01-30T12:22:40.000Z","updateTime":"2019-01-30T12:22:40.000Z","uid":134215,"like":0,"dislike":0,"uniUserReply":1,"replies":[{"pid":"6d92e481f44afe37757e2d85a05efc725c698dec","tid":1001805,"uid":134215,"like":0,"dislike":0,"score":0,"citedBy":0,"replyTime":"2019-01-30T12:22:40.000Z","msg":"十年啦<br />\n<br />\n十年前 你見證美斯一個扭六個 你立志要成為香港足球既一哥<br />\n十年前 你睇住小栗旬制霸鈴蘭 你決定要登上學校權力既頂點<br />\n十年前 你見到大王打贏神仙B  你發誓要令全世界都跌爛眼鏡<br />\n<br />\n你冇忘記到 你仲記得當初發過既夢<br />\n個夢 睇落觸手可及 又係遙不可及<br />\n個夢 你想一路發落去<br />\n<br />\n<br />\n你唔明<br />\n<br />\n點解 踢黎踢去 都仲係踢緊本地球隊?<br />\n點解 蝦蝦霸霸 都仲有人拍片出賣你?<br />\n點解 作威作福 都仲未名揚港九新界?<br />\n<br />\n點解又係功敗垂成 <br />\n點解喺一切上咗軌道嗰陣先黎爆大鑊<br />\n點解個夢永遠都係咁遙遠<br />\n<br />\n<br />\n唔係既<br />\n<br />\n呢一刻 至少你臭名遠播<br />\n但係你只不過想活動下筋骨姐<br />\n班友就話你欺凌人地 <br />\n<br />\n你比人話係MK仔 啲人仲要鬧你係社會垃圾<br />\n不過算數啦 <br />\n你明白 班金鐘毒撚只不過係妒忌你<br />\n<br />\n<br />\n只不過 <br />\n<br />\n你都明白三人成虎呢個道理<br />\n校長老師班撚樣 睇怕都攬唔到你幾耐<br />\n三個禮拜後 可能又要去另覓歸屬<br />\n<br />\n你都理解既<br />\n自己可以留到宜家 都係多得足球學校呢個噱頭<br />\n家下出咗事 成為棄子係在所難免<br />\n<br />\n<br />\n廿歲仔<br />\n<br />\n咁大個人都仲讀緊中學<br />\n你突然覺得自己一事無成<br />\n夢醒時刻 又真係零舍痛苦<br />\n<br />\n你諗緊好冇放棄<br />\n即使有平時身邊既狂花浪蝶<br />\n都填補唔到今日既寂寞倉涼<br />\n<br />\n<br />\n馬鞍山<br />\n<br />\n古今中外 帝王將相 用馬鞍騎喺馬背上討取大好河山<br />\n但係馬鞍山 竟然係一個咁既不毛之地<br />\n山窮水盡 你覺得自己係楚霸王 <br />\n<br />\n霸王末路 吐露港同烏江又有乜分別<br />\n望過去對岸既山上面 隱約有幾棟矮樓<br />\n你知道 嗰度係同你無緣既一座山城<br />\n<br />\n<br />\n跳落去<br />\n<br />\n你又唔甘心 霸業未成 你未想放棄住<br />\n萬念俱灰 都係時候上連登睇下單嘢發展成點<br />\n人係善忘既 話唔定班毒撚睇多幾張丁圖 就會唔記得你<br />\n<br />\n突然 你團火又返番黎<br />\n你睇到一個機會 <br />\n最後既一個機會<br />\n<br />\n<br />\n俱往矣<br />\n<br />\n陳震夏高雷 風采不再<br />\n馬登航海 略欠風騷<br />\n數風流武館 還看今朝<br />\n<br />\n萬馬齊喑 此時不發 更待何時?<br />\n拎起電話 呼朋喚友 糾集人馬<br />\n懷住最後既一腔熱血 你一聲令下 <br />\n<br />\n舊夢 又上心頭<br />\n呢刻 風雲再起<br />\n江湖 從此多事<br />\n<br />\n<br />\n(故事人物純屬虛構，如有雷同，實屬巧合)"}]}