{"tid":1429568,"cid":1,"subCid":0,"title":"政府唔驚我地武力升級 反而驚我地持續落去","createTime":"2019-08-07T14:03:10.000Z","updateTime":"2019-08-07T14:03:10.000Z","uid":76813,"like":5,"dislike":0,"uniUserReply":1,"replies":[{"pid":"4621dfc1042c2b916a3374228feb0d9a4703d496","tid":1429568,"uid":76813,"like":0,"dislike":0,"score":0,"citedBy":0,"replyTime":"2019-08-07T14:03:10.000Z","msg":"政府既目標:<br />\n由元朗警黑開始，政府有兩個目的:<br />\n令和理非個班唔敢出黎<br />\n逼示威者武力升級，製造平亂藉口<br />\n最終目標就係解散運動<br />\n原因係時間上對佢地係不利：<br />\n9月有美國國會制裁香港既法案，<br />\n亦有中美下一輪談判<br />\n10月係回歸<br />\n11月區選<br />\n當然我地個邊要開學，但唔好忘記大部分動員都為周末，大學生更加走開堂<br />\n<br />\n平息唔到既原因：<br />\n到依家仍然平息唔到，係因為警黑犯錯，同埋大家做得好：<br />\n1) 無差別襲擊<br />\n用班垃圾黑社會既後果，就係佢地唔識用腦，見人就打<br />\n正常人見到呢單野一定憎警憎到仆街<br />\n所以呢單野connect哂街坊(無分藍黃)，保持民氣，亦解釋點解會有咁多將軍澳/黃大仙各區街坊支援<br />\n2) be water，進入社區<br />\n將運動帶入社區係非常有利，警每次9放TG就會令人覺醒，亦令各區街坊參與運動，維持民氣<br />\n殺紅眼既警係分唔到街坊定係示威者<br />\n遠離民居既地方，依家極度危險<br />\nd警可以隨便開槍(橡膠子彈)，反正形象差得無得再差<br />\n3)抗爭底線<br />\n大部分抗爭活動都係以政治信息為主，政總，立法會，中聯辦，國旗<br />\n背後都有明顯政治意象<br />\n唔係一般暴亂周圍破壞，影響一般市民生活<br />\n<br />\n第3點係非常重要，明白大家想見到即時效果，但係如果守唔住第3點，第2點唔會成功，第1點為我地帶黎既優勢會送番出去<br />\n<br />\n當玩火成為常態，第3點就好容易失去<br />\n<br />\n結論:<br />\n升級唔單單係烈度上既升級，長度既升級一樣係升級<br />\n如果周末遊行、罷工、罷消費用呢個密度保持落去，政府一定要做野(地產商實出聲)<br />\n無論係和理非定勇武，都要諗下點樣維持成個運動"}]}