{"tid":1528588,"cid":33,"subCid":0,"title":"勇武要休息,和理非要升級","createTime":"2019-09-01T14:28:41.000Z","updateTime":"2019-09-01T14:30:07.000Z","uid":315983,"like":0,"dislike":3,"uniUserReply":2,"replies":[{"pid":"9aadc8124de752fd255a7ffeb8e7d9a5ae7f0c2f","tid":1528588,"uid":315983,"like":0,"dislike":0,"score":0,"citedBy":0,"replyTime":"2019-09-01T14:28:41.000Z","msg":"先旨聲明, 我係綠絲所以我講既野有機會唔啱聽。<br />\n<br />\n到左而家呢一個位,其實勇武係應該要停一停。但我咁樣講唔係因為要屌定鬧勇武,而係純粹既cost-benefit analysis。<br />\n<br />\n記唔記得我地當初點解要由和理非升格做勇武?係因為香港政府同埋傲慢既林鄭一直都當班和理非既100萬同200萬遊行冇到。係果一個時刻,升格做勇武帶來既benefit大過cost好多,我地成功吸引到國內外傳媒既注意,連政府都有凌晨4點開記者會黎應酬一下香港市民。<br />\n<br />\n但過左兩個月之後,而家呢一刻既勇武派帶黎既影響係咩?傳媒仍然有關注,但個報導重點卻由五大訴求變成警察暴力。我同意警察暴力係香港未來要解決既問題,但如果而家大家都將重點錯放哂,其實咁係仲衰過咩都唔做,因為政府就係想傳媒既注意力分散。就算警察而家個名衰哂,對林鄭黎講佢都係有賺,因為佢身上最大果兩舊屎一舊叫做反送中,另一舊叫做雙普選。所以你唔覺得林鄭政府由一開始好驚勇武變到而家一D都唔驚嫁咩?佢而家對待勇武既態度就變番同之前對待和理非冇分別,都係一樣咁傲慢。再加上而家班警察開始捉到我地勇武班人既pattern,之後只會愈拉愈多人,但影響力愈來愈細。cost &gt; benefit。<br />\n<br />\n---<br />\n<br />\n至於我地呢個運動/革命應該向咩分向發展呢? 唔知你地有冇試過係公司比個經理玩,如果冇可以幻想下自己比個班主任玩, same thing。假切而家你係員工(or學生),香港政府係個經理(or班主任),而警察就會係個supervisor (or副班主任)。<br />\n<br />\n而家你地比個經理(班主任)恰。大部份人跪求開恩,有幾個以死相諫,有人要同佢打過,但個經理(班主任)根本就無所動容。點解?因為佢唔需要當你地係人咁看待。佢而家仲要搵埋個絕對聽話既抖m supervisor(副班主任)洗橫手玩多你地班友幾錢。唔通你地仲要同呢個經理(班主任)同埋supervisor(副班主任) 玩落去?<br />\n<br />\n而家可行既路主要有兩條:<br />\n<br />\n1. 逼警察倒戈。如果個supervisor(副班主任)肯企係你地果一邊,有機會可以逼到個經理(班主任)就範。<br />\n-  我份人幾識玩manipulation。如果你地想玩下呢條路,我可以提供一D tips。 但係玩警察家人一定係幫唔到手令佢地倒戈。基本心理。但呢條路愈來愈難玩,因為我諗而家無論係示威者定警察,大家個仇恨情緒都十分高漲。<br />\n<br />\n2a. 搵老闆(校長)求救。首先大家要記住,林鄭佢地從來都唔係大佬。佢地只係中層成員。如果個經理(班主任)有番幾許良心and/or 管治能力,你地要既野晨早已經達到左,唔需要死咁多個人同爆咁多隻眼。<br />\n-  但呢個建議應該會有好多人排住隊屌我: 習近平先係個大boss喎,點信得過呀。呢樣野大家大致都已經傾過(e.g., <a href=\"https://lihkg.com/thread/1527936/page/1\" target=\"_blank\">https://lihkg.com/thread/1527936/page/1</a>)。呢個基本上係攬炒既end game option。其實我都唔太肯定佢係咪會幫到手,定係會帶來最壞既後果。但係其實反觀番6月到而家甚至係佔中果陣,基本上大陸出得最大聲既只係紅媒同埋中聯辦+港澳辦。相反習先生係叫搞麻煩果條友自己搞番好件事。大家要記得中聯辦=/=中央﹐就正如經理(班主任) =/= 老闆(校長)。<br />\n-  呢個方法好危險,因為未知數太多,而且老闆(校長)多數都一定係抱著多一事不如少一事既心態,企番係經理(班主任)果邊。但係而家林鄭就係想偷偷地襟住成件事,唔好繼續驚動到中央。如果林鄭成功平息左,咁樣我地呢三個月既野會白費哂,同埋未來真係好難會再能夠好似今次咁全民皆兵,因為大家會怕左。所以如果D人係諗住攬炒,最起碼都要同中央攬炒,而唔係同香港攬炒。<br />\n<br />\n2b. 但而家我地仲有另一條後路,就係搵人地個老闆(校長)求救。<br />\n-  香港有一間姊姊校,名字叫做美國。同樣地,我唔太肯定trump trump係咪會幫到手,定係會帶來就壞既後果。雖然有幾位親愛既建制及泛民議員似乎好怕香港人會贏,但係既然人地而家表哂態話要幫我地,呢個情我覺得係一定要收。<br />\n<br />\n3. 圍林鄭屋企。打野怪不如打大佬。但一圍就基本上係end game, 因為佢地出警察同武警變左係出師有名。<br />\n<br />\n---<br />\n<br />\n無論你地係揀 2a 定2b (我個人傾向2b), 個方法都係一樣,就係agenda setting。<br />\n<br />\n我地要搞個遊行,但目的地係美國領事館或中聯辦。每日都要行一次。每次都要遞請願信,佢地唔派人收信就唔散水,變靜坐(但唔能夠變佔領);但當佢地一收信就要和理非散水。如果係行美國領事館,就要行到9月9日美國國會復會。如果行中聯辦,就要行到習近平親自黎香港。<br />\n<br />\n另一方面,我地要盡量避免同林鄭個政府同埋警方有任何既接觸。唔申請不反對通知書,唔通知警方,唔要求政府回應。如果佢地出聲明,我地都唔好有任何回應。基本上係玩政治杯葛。我地要表達出香港人已經完全唔需要﹑亦唔希望繼續同香港政府同埋警方抖纏下去。而係呢一刻, ignoring 既效果一定係比arguing 大 (benefit &gt; cost)。<br />\n<br />\n但係玩agenda setting 既前設就係要賣慘。要有咁慘得咁慘。所以我地一定要對美國領事館或中聯辦釋出最大既善意,同埋要極度和理非。如果我地有人因為和理非請願而比人拉或比人打,咁個agenda setting既效力一定會立即加倍。<br />\n<br />\n---<br />\n<br />\n如果唔同意歡迎出聲。要屌都得,但麻煩屌完之後比番個counter suggestion我。"},{"pid":"00fc9f35c5635c2f072643697b5dc6e6d97ae96d","tid":1528588,"uid":44298,"like":0,"dislike":0,"score":0,"citedBy":0,"replyTime":"2019-09-01T14:30:07.000Z","msg":"第一個post就講戰術，重自稱中立<img src=\"/assets/faces/dog/angry.gif\" class=\"hkgmoji\" />"}]}