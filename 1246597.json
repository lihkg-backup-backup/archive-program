{"tid":1246597,"cid":1,"subCid":0,"title":"(長文慎入)雖然我係港豬,但係我好愛香港。","createTime":"2019-06-20T19:17:08.000Z","updateTime":"2019-06-20T19:33:31.000Z","uid":162115,"like":1,"dislike":1,"uniUserReply":3,"replies":[{"pid":"141a8be4edd16649ebafbb077b889d665f790d22","tid":1246597,"uid":162115,"like":0,"dislike":0,"score":0,"citedBy":0,"replyTime":"2019-06-20T19:17:08.000Z","msg":"我係一個港豬,特別係喺雨革之後,政治無力感愈嚟愈重,覺得香港冇未來,冇希望。最近幾年,尤其喺林奠上場之後,愈嚟愈多惡法推出,一地兩檢,國歌法,明日大嶼,到最近嘅逃犯條例,完全係踐踏緊香港人嘅底線,但係我哋香港人最叻嘅就係逆來順受,更甚者係逃避,諗住移民去第二個國家就一天都光晒。誠然,咁樣做係唔使再擔驚受怕,可能有朝瞓醒就俾人拉咗去坐洗頭艇,一世係咁先。先唔講移民嘅難度,但係我實在唔忍心見到自己嘅根,由細長大睇住佢變化嘅地方,俾中共同港共摧殘至此,連最珍貴嘅自由都失去,但自己就拍拍蘿柚走咗去,咁樣對於解決問題只係於事無補。<br />\n事實上,喺民陣第一同第二次反送中遊行,我都冇去參與,或者去了解成件事到底有咩問題。直至去到5月尾,喺連登見到有巴絲討論呢件事同呼籲香港人要參與6.9遊行,先真正對呢件事上心同醒覺,亦有呼籲其他朋友一齊去遊行。從現狀況嚟睇,無疑6.9同6.16嘅兩次遊行喺人數上係非常成功,同時喚醒咗好多瞓着咗同埋扮瞓嘅香港人,但係其實我哋根本冇獲得真正屬於香港人嘅勝利。我哋提出五大訴求,呢個無恥嘅港共政府一條都做唔到，淨係識互相傳波,卸膊,包庇,拖到早幾日先肯出嚟作出一個虛假嘅道歉,並只肯暫緩(唔係撤回)條例。試問咁樣嘅結果,如果我哋就此接受,點對得住6.12受傷被捕嘅義士同犧牲嘅烈士?<br />\n遺憾嘅係,香港人有個好大且普遍嘅缺點,就係善忘。今日只不過係6月21號,烈士嘅頭七都未過,但係竟然部分人已經選擇將呢個月發生嘅事漸漸淡忘,甚至選擇相信接納港共呢個虛偽嘅讓步同道歉,然後繼續吃喝玩樂或者埋首返工。當然我唔係,亦都唔想譴責呢啲香港人,但係我只係覺得,今次我哋嘅開頭開得咁靚,但係最後原來只係換到咁樣嘅結果，以後仲有冇政治能量同本錢再反抗呢個政府推出嘅惡策?以後仲有冇義士敢為呢個城市衝同埋犧牲?我哋仲有三年要忍呢個垃圾政府,甚至以後都要忍。香港人,你做到嗎?<br />\n所以我在此呼籲愛香港嘅各位唔好咁快灰心,今日一定要出嚟,無論幾點都好,幾多人一齊出都好,衝唔衝都好,都要出。多一個人就多一分力量,我哋絕對冇退縮嘅本錢。希望等陣發夢可以見到大家。<br />\n最後想講多句,我真係好愛香港。<br />\n<br />\n利申:第一次出po加用手機出,排版可能有問題。Sorry for 1999"},{"pid":"622a4e410e1b1821378129ec2fc14e5b45a85541","tid":1246597,"uid":162115,"like":0,"dislike":0,"score":0,"citedBy":0,"replyTime":"2019-06-20T19:19:46.000Z","msg":"其實本身呢幾日個人唔夠瞓,情緒比較負面,想上嚟放負。但係唔想大家灰心,希望聽日大家發夢都肯出嚟。<img src=\"/assets/faces/fs/angel.gif\" class=\"hkgmoji\" />"},{"pid":"bea03729154792df85b15d3f631aac8581b48d79","tid":1246597,"uid":162115,"like":0,"dislike":0,"score":0,"citedBy":0,"replyTime":"2019-06-20T19:19:58.000Z","msg":"Push"},{"pid":"374df5cb679ad2b50a22d7220a16da0e4d6807f3","tid":1246597,"uid":162115,"like":0,"dislike":0,"score":0,"citedBy":0,"replyTime":"2019-06-20T19:21:34.000Z","msg":"有冇巴絲聽日出嚟但係未瞓入嚟傾下計?<img src=\"/assets/faces/fs/smile.gif\" class=\"hkgmoji\" />"},{"pid":"7feb149d0ca5b8e84348450b0eb827d338243832","tid":1246597,"uid":2110,"like":1,"dislike":0,"score":1,"citedBy":0,"replyTime":"2019-06-20T19:28:57.000Z","msg":"放低部電話，聽下輕鬆既音樂，休息完先出發"},{"pid":"fb9b4437da692966749299c51742bed5f467bd25","tid":1246597,"uid":257184,"like":1,"dislike":0,"score":1,"citedBy":0,"replyTime":"2019-06-20T19:29:06.000Z","msg":"負面情緒好多人都有<br />\n我都比身邊啲人叫我唔好留意咁多<br />\n無力就梗嫁啦，都唔知下一步點行<br />\n喺迷霧中搵路，靠同路人互相支持<br />\n加油"},{"pid":"b9254f8a97a8178bb2e34ef864a9a96b90bebf52","tid":1246597,"uid":162115,"like":0,"dislike":0,"score":0,"citedBy":0,"replyTime":"2019-06-20T19:33:31.000Z","msg":"咁多位巴打共勉之<img src=\"/assets/faces/normal/smile.gif\" class=\"hkgmoji\" />有人支持自己做嘅嘢係會開心好多,但係身邊朋友家人都開始唔理呢件事..但係就算身邊冇人,今日都要去.."}]}