{"tid":1227118,"cid":5,"subCid":0,"title":"曹劌論戰、隔岸觀火的教訓","createTime":"2019-06-15T14:32:23.000Z","updateTime":"2019-06-15T17:46:06.000Z","uid":66909,"like":21,"dislike":0,"uniUserReply":5,"replies":[{"pid":"77b0718c76d7b01dcce85d0c690044f7788b8b67","tid":1227118,"uid":66909,"like":0,"dislike":0,"score":0,"citedBy":0,"replyTime":"2019-06-15T14:32:23.000Z","msg":"林鄭月娥記者會上一如大家所料，出嚟講咗嘢等於無講，只得一張魔鬼嘴臉喺鏡頭前張牙舞爪。好多巴打都講過，不厭其煩都要繼續講，616一定要上街企出嚟。<br />\n<br />\n曹劌論戰，一鼓作氣，再而衰，三而竭。先試探後暫緩，目的係為搏對方士氣鬆懈再一鋪擊潰。<br />\n<br />\n曹操於官渡之戰擊敗袁紹後，袁紹兩個仔袁尚同袁熙投奔遼東公孫康，曹操並無乘勝追擊之意，反而由得佢哋，因為知道逼狗入窮巷，對方必然合力拼死反撲，放一條生路就可以令本來利害不一致嘅佢哋自相殘殺。果然不出所料，公孫康好快就送咗袁氏兄弟嘅人頭過去。<br />\n<br />\n歷史教訓，前車可鑑，千祈唔好畀政府嘅把戲玩弄。簡單整合616遊行出唔出嚟嘅三勝三敗：<br />\n<br />\n一. 修例尚未撤回，立場必須堅定。暫緩唔係撤回，香港人條頸仍然被押喺斷頭台上，隨時冷不防一刀閘落嚟，呢個時候如果遊行人數展現香港人開始放軟手腳，政府同建制派一定趁風聲無咁緊時搶灘。<br />\n<br />\n二. 毋忘義士，槍口對外，拒絕分化。呢場抗命運動，堪稱香港史上一次大團結，集結咗唔同政治光譜嘅人，大家必須承認，有人立場比較強硬，有人立場比較温和，政府假意釋出階段性勝利，就係為咗令温和派立場軟化。無可否認社會上和理非始終佔多數，但緊記香港人要贏呢場仗必須團結一致，遊行正好係讓多數人互相展示團結一條心嘅時機。唔係每個人都做好心理覺悟同具備適合嘅身體質素上前線衝，但請唔好令義士陷入擰轉頭孤立無援嘅失望同灰心，繼而畀分化戰術有機可乘。<br />\n<br />\n三. 認清局勢，爭取主導。話暫緩修例係階段性勝利其實係錯誤嘅，睇返成個局勢，場波我哋仲輸緊。連日嘅衝突，義士被捕、流血、隨時被清算，新聞自由遭踐踏，而政府所佔陣地毫無半寸退讓，就算所謂輸都只係今年區議會選舉流失建制派選票，以及政府輸掉顏面，但對無恥政權嚟講，丟架已經唔係一種損失。香港人過往喺政治上經常陷入被動，人哋打你一巴先識得畀吓反應，好少爭取主導，記住，我哋而家輸緊，如果咁快接受現實放任事態發展，喺政府收拾局面之後，我哋將來唔可能有辦法扭轉敗局。我哋必須企出嚟反守為攻，直至訴求被接納。<br />\n<br />\n鳩估接住落嚟嘅事態發展，政府會透過「統戰」同「一套軟，一套硬」嘅策略，拆解目前嘅大團結，並削弱強硬派嘅反撲力量。所謂統戰即係聯合次要敵人，打擊主要敵人，簡單講就係統多數，戰少數，大概每個中共國家級領導人都有一本統戰學放喺床頭。政府起初硬闖修例，成功就當偷你座塔，即使受阻亦當做試水温，如今正好發現當初睇輕嘅少數反對派原來都為數不少。因此，針對以下三類人，政府會用唔同嘅方法拆解。<br />\n<br />\n針對本身唔反政府，今次因利害關係企出嚟而又具影響力嘅群體：瀕臨爆煲，政府自會想辦法箍煲，可能會派人游說，甚至畀少少甜頭，對條例作出小幅度修改或政治承諾，務求喺下一次再推修例時呢班人唔好再出聲，著名例子睇大劉。<br />\n<br />\n針對政治中立或温和民主派市民：拖延、麻痺、轉移視線，必要時或作出小幅度妥協，用「袋住先」塞住人把口，務求令呢批人認為抗爭唔再具逼切性，甚至淡化事件。<br />\n<br />\n針對行動派、義士：一方面麻痺市民，一方面執行鐵腕清算，逐一拘捕義士去坐冤獄，就算拉唔晒都期望殺一儆百，目標只有一個，要將來再次進犯時無人敢勇武抗爭。<br />\n<br />\n東大嶼發展係轉移視線嘅事例，政府都想學民眾咁打游擊，拉長戰線。面對東大嶼發展議題，群眾嘅取態同關心程度唔一致，的確好難再好似反送中議題咁同仇敵愾，積聚嘅民氣就會散開。我哋固然要反對東大嶼撥款，更要義正詞嚴指出政府轉移焦點，我哋要繼續將矛頭直指主戰線，喺反送中議題上推進直至政府讓步。<br />\n<br />\n616嘅遊行，有下列四大重點訴求：<br />\n<br />\n一. 撤回修例：勿忘初衷。<br />\n<br />\n二. 收回612定性為暴動決定：612一日未能從暴動中得到平反，警方仍然可以任意清算義士，無需等到秋後恐怕已經有大規模算帳，而壯大嘅行動派對香港日後嘅民主運動係非常珍貴。<br />\n<br />\n三. 限制警權：警察濫權，無法無天，若果唔加以限制，呢匹野獸日後將會變本加厲。<br />\n<br />\n四. 林鄭月娥、主要負責官員、盧偉聰、濫權警員必須負上責任：經過連日事件林鄭為首嘅政府上下依然企硬，林鄭本人拒絕下台，為嘅就係唔容許一次示弱助長以後嘅對抗聲音。同理，如果今次事件中無人需要負責，我哋就助長咗特區政府以及其爪牙以後實行高壓統治，所以必須寸步不讓。<br />\n<br />\n以上四項訴求全部都重要，全部都必須追討，否則留有後患，終歸過得一時過唔得一世。<br />\n<br />\n香港人，進就一齊進，退就一齊退，凝聚民心，慎防分化。"},{"pid":"b94006330660bee7f4977a5728e25979f63a12fc","tid":1227118,"uid":139309,"like":0,"dislike":0,"score":0,"citedBy":0,"replyTime":"2019-06-15T14:49:58.000Z","msg":"聽日見<img src=\"/assets/faces/normal/angel.gif\" class=\"hkgmoji\" />"},{"pid":"069f2580f946b3fc8f4bf150b4f2afcfa31c1bbc","tid":1227118,"uid":5178,"like":0,"dislike":0,"score":0,"citedBy":0,"replyTime":"2019-06-15T15:15:59.000Z","msg":"好文要推"},{"pid":"a8d90a387d812ff4485bb62fde7983ffc164ecad","tid":1227118,"uid":66909,"like":0,"dislike":0,"score":0,"citedBy":0,"replyTime":"2019-06-15T15:46:46.000Z","msg":"我哋仲輸一條命，RIP。<img src=\"/assets/faces/normal/frown.gif\" class=\"hkgmoji\" />"},{"pid":"2247e03ec990f37d0995e18ab49701aa84c74006","tid":1227118,"uid":236878,"like":0,"dislike":0,"score":0,"citedBy":0,"replyTime":"2019-06-15T16:01:19.000Z","msg":"推"},{"pid":"9f6c366294ee24ea47abc307c512d89e27b2988a","tid":1227118,"uid":258373,"like":0,"dislike":0,"score":0,"citedBy":0,"replyTime":"2019-06-15T16:01:20.000Z","msg":"Push"},{"pid":"5235deb6a4bb8547a767b8cf172e6f0dcc922b06","tid":1227118,"uid":258373,"like":1,"dislike":0,"score":1,"citedBy":1,"replyTime":"2019-06-15T16:04:47.000Z","msg":"明白，可以點令到大家唔會散，亦都唔會再鼓而竭？"},{"pid":"5bec45c3bb38e07c636526fd3514e58b461194fc","tid":1227118,"uid":66909,"like":0,"dislike":0,"score":0,"quote":{"pid":"5235deb6a4bb8547a767b8cf172e6f0dcc922b06","tid":1227118,"uid":258373,"like":1,"dislike":0,"score":1,"citedBy":1,"replyTime":"2019-06-15T16:04:47.000Z","msg":"明白，可以點令到大家唔會散，亦都唔會再鼓而竭？"},"citedBy":1,"replyTime":"2019-06-15T16:19:04.000Z","msg":"呢件艱難嘅事<br />\n烈士為我哋做咗<br />\n<img src=\"/assets/faces/normal/frown.gif\" class=\"hkgmoji\" />"},{"pid":"4a7a4d8425e722ae39589a7213ae270392408885","tid":1227118,"uid":258373,"like":0,"dislike":0,"score":0,"quote":{"pid":"5bec45c3bb38e07c636526fd3514e58b461194fc","tid":1227118,"uid":66909,"like":0,"dislike":0,"score":0,"quote":{"pid":"5235deb6a4bb8547a767b8cf172e6f0dcc922b06","tid":1227118,"uid":258373,"like":1,"dislike":0,"score":1,"citedBy":1,"replyTime":"2019-06-15T16:04:47.000Z","msg":"明白，可以點令到大家唔會散，亦都唔會再鼓而竭？"},"citedBy":1,"replyTime":"2019-06-15T16:19:04.000Z","msg":"呢件艱難嘅事<br />\n烈士為我哋做咗<br />\n<img src=\"/assets/faces/normal/frown.gif\" class=\"hkgmoji\" />"},"citedBy":0,"replyTime":"2019-06-15T17:46:06.000Z","msg":"絕對唔可以令烈士失望，no time to mourn"}]}