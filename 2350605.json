{"tid":2350605,"cid":7,"subCid":0,"title":"(重post) [振興本土歌影視業要由心態先行] 你永遠冇可能將姜濤同當年張國榮比較","createTime":"2021-01-02T12:36:06.000Z","updateTime":"2021-01-02T12:40:49.000Z","uid":226955,"like":2,"dislike":1,"uniUserReply":1,"replies":[{"pid":"88d9bb2569fc12eeb7de9803d5269a9751311fc2","tid":2350605,"uid":226955,"like":0,"dislike":0,"score":0,"citedBy":0,"replyTime":"2021-01-02T12:36:06.000Z","msg":"娛樂事放返喺娛樂台<img src=\"/assets/faces/normal/smile.gif\" class=\"hkgmoji\" /><br />\n<br />\n<a href=\"https://www.facebook.com/424236737720647/posts/2266160473528255/?d=n\" data-sr-url=\"https://r.lihkg.com/link?u=https%3A%2F%2Fwww.facebook.com%2F424236737720647%2Fposts%2F2266160473528255%2F%3Fd%3Dn&d=%2Bt7hcjB4BRnTGQ5b2LOb04pVoCVS%2BR9CeaLj%2Fs3YFXo%3D&h=4cadbdbf\" data-auto-link target=\"_blank\">https://www.facebook.com/424236737720647/posts/2266160473528255/?d=n</a><br />\n<br />\n<img src=\"https://na.cx/i/z4ZV9Bd.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fz4ZV9Bd.jpg&h=dc42d387&s={SIZE}\" /><br />\n<br />\n成晚叱咤啦，我見最多人都係對姜濤拎獎講句「唔撚係呀？」當年黎明乜乜乜，當年張國榮乜乜乜，當年邊個巨星乜乜乜，我淨係想講一句，好心啦2021年喇，大家仲係接受唔到世界變的話，香港係唔會有進步㗎。<br />\n<br />\n唔講姜濤，講哥哥張國榮，唔知大家知唔知張國榮活躍嘅八十年代開始，對成個亞洲影響有幾大？周潤發嘅賭神、監獄風雲，周星馳大量實驗性勁高嘅笑片，鄭伊健嘅古惑仔12345678等等等等，喺日本韓國娛樂潮流未興到嚟香港，香港嘅歌影視藝人已經紅出香港，先唔講李小龍功夫熱點樣席捲全球，周潤發電影點深入亞洲，我淨係講Beyond黃家駒當年嘅死都夠轟動成個東南亞，而點解我特登要拎張國榮先生出嚟講？因為當年香港嘅娛樂事業投資極大，加埋大陸方針希望香港可以衝出亞洲，連大陸都投資落香港，成個亞洲都鐘意睇香港嘅製作，哥哥有才華，但同樣時勢令佢哋紅上加紅。<br />\n<br />\n唔知大家發唔發覺，大家好習慣將生人同死人比，張國榮已經唔係度，佢嘅成就都落在我哋個心入面，但偏偏呢個印象就成為咗我哋個準則，吓吓都拎返當年點點點嚟同依家嘅年輕人比較，唔該啦，咁同你哋成日屌嘅廢老，「食鹽多過你食米」有咩分別？<br />\n<br />\n我想講一樣野，到今時今日，淨係睇日韓綜藝節目，好多好紅好出名嘅藝人都封哥哥張國榮係偶像，甚至識唱佢嘅歌，例如韓國嘅國民MC劉在石，而韓國人仲會喺四月拍一啲特輯講哥哥嘅生平，成個節目都係啲藝能人講對哥哥嘅認識同喜愛，我哋香港呢？最叻咪播返佢嘅電影，叫啲歌手翻唱下就算，邊個小朋友會了解到香港當年嘅文化有幾勁？淨係呢點，連我哋自己香港人都冇做啦，仲成日拎天上面嘅人嚟比做乜？<br />\n<br />\n好喇，我再講姜濤，其實姜濤比起你哋想像中更更更紅，只不過未做到我哋口中嘅世界級。你唔好以為得堆媽媽級鍾意，我有啲妹妹同事，個個聽到姜濤都好興奮，就連Error都有極多fans，成日話要支持香港人，但一個頒獎禮就睇到大家幾故步自封。莫講話姜濤啦，如果張國榮呀黎明呀劉德華呀係出生係2000年代啲後生仔，你唔係覺得佢哋紅到嘛？唔會囉，因為你地未了解屌咗先，咁仲講咩支持本土先？<br />\n<br />\n可能你會話奸茅，覺得啲姜Fans係咪開幾廿個Acc去投票，但又或者咁講，係咪你地未夠愛呀？我夠膽講，日韓fans個個為咗自己喜歡嘅歌手排隊買碟天寒地凍都去應援，我要求唔多呀，你對上一次買香港歌手嘅碟係幾時呀？<br />\n<br />\n你永遠唔可能將當今香港歌手同呢個世界嘅歌手比，香港對娛樂文化事業愈來愈少，以前大陸會科水俾香港藝人，依家掉轉，個個都要返大陸吸金，大陸投資者都搵返大陸人，都算，韓國政府會撥款搞娛樂事業，我哋香港正苦？算啦佢乜都唔好搞我都當多謝喇，但咁唔代表我哋要一直否定想要成為歌手/藝人嘅香港人。<br />\n<br />\n我真心希望，唔好再用故有想法去睇依家香港歌手嘅表演，如果你吓吓話佢哋同當年嘅偶像比點差法，咁同叫Mirror 同天團BLACKPINK比有咩分別？<br />\n<br />\n有時，所謂嘅唔服眾可能只係我哋冇了解個世界，就連我最初都唔明全民造星有咩好睇，都同樣俾第三季嘅Manson+Zeno嘅BL表演吸引，又，你唔明，會唔會只係冇去接受？<br />\n<br />\n呢個咜吒我諗起麥浚龍，當年個個笑佢靠老豆，早幾年個個都拎住佢啲舊歌講回憶，做乜？我哋香港樂壇淨係得返回憶可以玩？<br />\n<br />\n我好喜歡方皓玟，好喜歡鄭中基，哥哥張國榮嘅歌我好多首都識唱，問題係，我唔覺得姜濤拎獎有咩問題，至少我都期待陸續單飛嘅佢哋有咩發展。正如姜濤講，佢值唔值，我哋香港人咪一齊睇住佢成長囉。<br />\n<br />\n學Mirror 另一位成員阿Jer講，希望更多人聽返廣東歌，但我想加多句，係會試吓聽廣東話嘅新歌，接受香港人更多嘅嘗試。<br />\n<br />\n姜濤<br />\n柳應廷 90s' beat<br />\nMIRROR<br />\nERROR<br />\n<br />\n當然，我都好希望各位小朋友可以認識吓 #張國榮 #黃家駒 #梅艷芳 #羅文 <br />\n<br />\n私心推介 造星第三季嘅 Manson 張進翹 同Zeno Koo 顧定軒"},{"pid":"0e8264035c66cd392ef821c2397eaad2f9ea24d6","tid":2350605,"uid":226955,"like":0,"dislike":0,"score":0,"citedBy":0,"replyTime":"2021-01-02T12:36:22.000Z","msg":"<a href=\"https://www.facebook.com/453118411470994/posts/3609764655806338/?d=n\" data-sr-url=\"https://r.lihkg.com/link?u=https%3A%2F%2Fwww.facebook.com%2F453118411470994%2Fposts%2F3609764655806338%2F%3Fd%3Dn&d=%2Bt7hcjB4BRnTGQ5b2LOb04pVoCVS%2BR9CeaLj%2Fs3YFXo%3D&h=f4f883a6\" data-auto-link target=\"_blank\">https://www.facebook.com/453118411470994/posts/3609764655806338/?d=n</a><br />\n<br />\n關於叱咤。<br />\n<br />\n每年一月一叱咤算係最期待節目之一，比起豬肉新城、垃圾無線同悶場港台，自然成為娛樂性最高而賽果又算合理嘅頒獎禮。由於除咗「我最喜愛」系列之外所有獎項都以DJ全年播放率為準則，每年都總會睇到一啲你唔係咁熟悉嘅面孔出現，當你仲諗緊佢係邊個嚟嘅同時，佢已經淚流滿面咁講緊多謝。<br />\n<br />\n今年同往年嘅感受差唔多，好想同所有觀眾講，香港唔會再有下一個張學友王菲張國榮葉倩文羅文，因為新生代所有歌手都有自己個名、自己風格、自己想做嘅音樂，人比人係單純比死人。<br />\n<br />\n我明，大家都懷緬當年廣東歌紅遍東南亞、張學友大碟銷量僅次Michael Jackson、張國榮紅透日韓嘅輝煌年代，到後期沒落係一件令人黯然神傷嘅事；同港產片一樣，當年一年幾百套參加金像獎，呢幾年每年有冇超過10套本土製作？原因大家都知咩事，不用多講。<br />\n<br />\n固然唔希望叫親大家聽廣東歌都好似要人做善事咁，本身娛樂產業就係殘酷，好聽就有人聽，唔好聽就會被淘汰，但無奈的確因為資訊發達後大家接觸不同音樂渠道多咗，對本地製作嘅認知慾亦低咗，久而久之就要不斷重提「請留意廣東歌」呢句說話。<br />\n<br />\n有種人好有趣係，認定廣東歌難聽，但你suggest一啲作品俾佢，佢都係答你「冇聽過喎」，到底係唔聽但認定難聽，定真係聽過而家覺得難聽，都係千古懸案嚟。Come on James，你當然有權唔聽啦，但it just doesn&rsquo;t make you any superior，有時見到有啲無聊人類四出留言話香港樂壇已死、冇聽喎邊個嚟，我都唔知俾咩反應好－喂，你唔洗特登話人知㗎。<br />\n<br />\n歌手質素係咪一代不如一代，呢樣嘢好主觀，但客觀環境就係個市場愈來愈難做。所有唱片公司都視野北移，單靠造歌出碟又搵唔到食，好多歌手真係咬住牙關、家用都交唔到咁去做，但之所以堅持，係因為仲好想唱歌。有啲歌手，可能一上大陸就大紅大紫（你望下的士陳），但繼續留守喺度做唱俾香港人聽嘅音樂，呢樣嘢係我無論如何都會appreciate加respect嘅事。<br />\n<br />\n所以頒獎禮我真係好中意睇歌手喊，你有呢份感動、呢份感觸，正正因為自己係用咗百二分努力去付出，換到一個獎座唔代表乜，但努力得到認同，可以大大聲話俾屋企經常話自己做音樂冇前路嘅老豆老母聽，我係得㗎，已經係一種成就。樂迷，或者就係中意呢種情感connection，所以每年定時定候睇班歌手哭成淚人，好睇過年中任何一部戲。<br />\n<br />\n真心唔介意觀眾們靠每年叱咤聽每首歌嘅第一次，畢竟認識都要過程，但無謂睇完又嘈嘈嘈，覺得呢個唔夠紅、嗰個又唔夠入屋。話到明專業推介，都擺明係想你聽多啲不同風格嘅歌，而唔係年年cater一班唔聽廣東歌但到一月一就問陳奕迅點解冇出席嘅忽然樂迷。<br />\n<br />\n有啲嘢你接受唔到，有時可能係你仲未放開包袱同打開視野去睇多啲。今年想推介Per se，可能睇live覺得佢地炒炒地，但當你認識到佢地嘅音樂（利申我係幾個月前先識），聽到佢地玩編曲玩到咁，你真係會覺得佢地deserve掌聲。仲有Mirror，當年冇睇造星1，一直以為佢地柴娃娃偶像啦，丫仆你個街跳舞又幾齊，唱歌又真係OK（利申私心Jer），又靚靚仔仔咁，咪試下去聽囉，真係唔啱咪去聽返K-POP囉。<br />\n<br />\n唔係逼你一定要中意，但最少最少俾次機會啦。<br />\n<br />\n喺度想多謝每一個仍然懷住滿腔熱誠做廣東歌嘅歌手同幕後曲詞編監，多謝你地熱愛音樂、熱愛香港觀眾，出年再見。<br />\n<br />\n<img src=\"https://na.cx/i/YcZfqar.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FYcZfqar.jpg&h=bd11352f&s={SIZE}\" />"},{"pid":"53b89f527d83764f0094042d86fefa3f9eb98961","tid":2350605,"uid":226955,"like":0,"dislike":0,"score":0,"citedBy":0,"replyTime":"2021-01-02T12:38:27.000Z","msg":"作者嘅意思正正就係話我地應該比多啲機會同包容多啲新人同欣賞多啲新創意嘅作品，時代早已變，大家唔好剩係用八九十年代嘅審美觀作一個永恆嘅standard 去品評後人"},{"pid":"5c73d4f20694ca3f8591013ddc290f3323073136","tid":2350605,"uid":226955,"like":0,"dislike":0,"score":0,"citedBy":0,"replyTime":"2021-01-02T12:40:49.000Z","msg":"Push"}]}