{"tid":694799,"cid":5,"subCid":0,"title":"本土研：政府搞公私合營，目的係發明另一個制度繞過城規會、幫地產商釋放土地收益","createTime":"2018-06-08T15:47:14.000Z","updateTime":"2018-06-09T02:37:29.000Z","uid":48083,"like":7,"dislike":0,"uniUserReply":4,"replies":[{"pid":"0a943d95567050ea007af576996b5ef5d6ed7b77","tid":694799,"uid":48083,"like":0,"dislike":0,"score":0,"citedBy":0,"replyTime":"2018-06-08T15:47:14.000Z","msg":"【絕望真相】土地供應小組都話：發展新界農地又貴又用唔到？<br />\n<br />\n土地供應專責小組成員劉振江今日在信報撰文，引述《好誠實研究》裡四大地產商多年來囤積農地的數字，然後話佢哋係「不斷耕耘及願意應對現行換地/改地契以及補地價的種種艱難挑戰」、「為創造合適發展土地對香港房地產市場所作的貢獻。」哇，真係多謝晒你哋呀！原來賣樓無錢賺既？起到周圍都係豪宅叫做為香港做貢獻。為咗幫政府同地產商開路，咁既說話都可以面不紅氣不喘地講得出口，土供組成員真係唔係人人做得來。<br />\n<br />\n篇文仲話我哋《好誠實研究》指出公私合營發展新界農地、可以讓地產商「瓜分過萬億肥豬肉」的講法有謬誤喎。而理由竟然係：<br />\n(1)相關土地發展對環境的影響可能過唔到城規會<br />\n(2)相關土地偏遠、政府不可能不惜成本去為佢哋起基建 <br />\n(3)相關基建配套用地不知從何而來，而沒有基建配套的話，住宅密度一般只能以0.2-1倍地積比發展。<br />\n<br />\n言下之意，所謂1000公頃新界農地儲備，其實好多都用唔到，就算用都可能好低密度，或者要政府花好多公帑去起基建。所以就話我哋用1000公頃土地、3.5倍地積比計算可帶來的潛在收益係誇大。<br />\n<br />\n咦，但本身唔係你哋土供組講到哩個選項好重要架咩？&mdash;&mdash;「不少於1000公頃的新界農地，面積相等於現有全港公私營房屋總土地面積約四份之一。倘若這些龐大的土地資源可以加以利用，將能對本港房屋供應帶來重大的正面作用。」你哋本「貴細擠」諮詢文件寫到咁吸引，我係市民都即刻想揀。而家先至講出絕望真相？咁份文件同個選項係咪應該收返？<br />\n<br />\n本土研究社的立場一向是：若這些農地位置偏遠、基建發展成本好高，甚至因為生態環境因素就不應該發展。不過政府推「公私合營」來勢洶洶，我哋就計下，係幾咁大的潛在利益令到政府要不惜工本去推這選項。<br />\n<br />\n<span style=\"color: red;\">至於話城規會會考慮發展相關土地對環境的影響，請問劉振江你同小組主席黃遠輝夾好口供未？佢十日前先至在港台節目上講：「不少於1000公頃的農地儲備是公開數字，因為有關土地不能通過城規會批准，所以考慮用公私營合作去釋放土地潛力。」擺明要發明另一個制度繞過城規會、幫地產商釋放土地收益。如果用返城規會一貫考慮環境影響的標準，呢啲土地發展項目根本唔會過到。而家咁講，唔知你背後啲地產商、大老闆肯唔肯過你呢？</span><br />\n<br />\n如果要指控本土研究社誤導，就請土供組先公開1000公頃發展商農地分佈，清清楚楚讓公眾分析邊度可發展邊度唔可以發展，然後才討論政府土收還是公私合營，否則就請收回呢個選項，免再誤導公眾！<br />\n<br />\n劉振江：＜「瓜分過萬億肥豬肉」的謬誤＞<br />\n<a href=\"http://www1.hkej.com/dailynews/investment/article/1861822\" data-sr-url=\"https://r.lihkg.com/link?u=http%3A%2F%2Fwww1.hkej.com%2Fdailynews%2Finvestment%2Farticle%2F1861822&d=E4ILr%2BITO37y6XHO142KSZUc5Mn1qk%2F8nAzLhrzJJK4%3D&h=0c989941\" data-auto-link target=\"_blank\">http://www1.hkej.com/dailynews/investment/article/1861822</a><br />\n───────<br />\n😉《好誠實研究》全文下載： <a href=\"http://www.landfordaycharmsheung.hk\" data-sr-url=\"https://r.lihkg.com/link?u=http%3A%2F%2Fwww.landfordaycharmsheung.hk&d=E4ILr%2BITO37y6XHO142KSZUc5Mn1qk%2F8nAzLhrzJJK4%3D&h=2ce777da\" data-auto-link target=\"_blank\">www.landfordaycharmsheung.hk</a><br />\n<br />\n💰 集資印刷《好誠實研究》，一人捐$500、就可印多50本散落社區！<a href=\"http://bit.ly/2LgCPy6\" data-sr-url=\"https://r.lihkg.com/link?u=http%3A%2F%2Fbit.ly%2F2LgCPy6&d=E4ILr%2BITO37y6XHO142KSZUc5Mn1qk%2F8nAzLhrzJJK4%3D&h=c421bae6\" data-auto-link target=\"_blank\">http://bit.ly/2LgCPy6</a><br />\n<br />\n「民間土地資源小組」文集：<br />\n<a href=\"https://medium.com/@citizenstaskforce.hk/\" data-sr-url=\"https://r.lihkg.com/link?u=https%3A%2F%2Fmedium.com%2F%40citizenstaskforce.hk%2F&d=E4ILr%2BITO37y6XHO142KSZUc5Mn1qk%2F8nAzLhrzJJK4%3D&h=fcad075c\" data-auto-link target=\"_blank\">https://medium.com/@citizenstaskforce.hk/</a><br />\n<br />\n<a href=\"https://www.facebook.com/244689185627162/posts/1822473124515419/\" data-sr-url=\"https://r.lihkg.com/link?u=https%3A%2F%2Fwww.facebook.com%2F244689185627162%2Fposts%2F1822473124515419%2F&d=E4ILr%2BITO37y6XHO142KSZUc5Mn1qk%2F8nAzLhrzJJK4%3D&h=b0732701\" target=\"_blank\">https://www.facebook.com/244689185627162/posts/1822473124515419/</a>"},{"pid":"148da8401f4ed91d494bca2aca0ae4c4acd40ff7","tid":694799,"uid":25558,"like":0,"dislike":0,"score":0,"citedBy":0,"replyTime":"2018-06-09T02:11:14.000Z","msg":"留名"},{"pid":"b46066d15a2a2031319f120b66f06ec242b5c414","tid":694799,"uid":46933,"like":0,"dislike":0,"score":0,"citedBy":0,"replyTime":"2018-06-09T02:12:27.000Z","msg":"未來20年個倉一定要有四大地產商<img src=\"/assets/faces/normal/frown.gif\" class=\"hkgmoji\" />"},{"pid":"4f94887ecef84c3e05c080fcdc2ea60f04bcf126","tid":694799,"uid":56453,"like":0,"dislike":0,"score":0,"citedBy":0,"replyTime":"2018-06-09T02:37:29.000Z","msg":"香港依家提既公私營合作<br />\n十之有九都唔會係好事，都係利益輸送<img src=\"/assets/faces/normal/fuck.gif\" class=\"hkgmoji\" />"}]}