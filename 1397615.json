{"tid":1397615,"cid":1,"subCid":0,"title":"我只想放低幾句話，如果今次成功，今次失敗會發生咩事。","createTime":"2019-08-02T14:03:39.000Z","updateTime":"2019-08-02T14:03:39.000Z","uid":81208,"like":0,"dislike":0,"uniUserReply":1,"replies":[{"pid":"c2738e09020307741c7a392f7d67f2503faef14a","tid":1397615,"uid":81208,"like":0,"dislike":0,"score":0,"citedBy":0,"replyTime":"2019-08-02T14:03:39.000Z","msg":"已經差唔多兩個月了，自己只係膽小鬼，每次發夢行街都都唔敢留太夜<br />\n<br />\n係自己可以做嘅範圍內，我去行街、電郵公務員，捐錢，貼文宣，最近去台灣旅行，台灣人都好關注我地嘅情況，不論係西門嘅連濃牆嘅路人，或當地嘅香港人，什至的士司機。大家都好支持我地。<br />\n<br />\n台灣過去咁多年經歷咁多，先有今日。我可以咁講，依家嘅情況其實同當年佢地嘅二二八差不多了。當年台灣人係日治時代結束後，諗住國民政府會對佢地好d，點知仲衰。有興趣嘅可以自己wiki下。香港情況都係一樣，英國人走後，期望中國來到會更好，結果就搞到依家咁。<br />\n<br />\n台灣就係經歷左咁多，慢慢進步到今日嘅政制發展和成熟程度。<br />\n<br />\n講真，政治係污糟嘅，一切都係權力的分配手法，如果分配手法勉強ok嘅，我相信香港人唔會咁大反應。你估唔洗搵食嗎？<br />\n<br />\n五年前，我地好幼稚，佔中一無所得，呢五年我地繼續讀書工作，尚算相安無事。我相信大家係五月時，都唔會預計到今日嘅發展。<br />\n<br />\n依家係歷史嘅轉折位，一個人無錯做唔到d咩，我只係一個企後面嘅和理非，每次聞到危險即閃。我連催淚彈都冇食過。但係每人一少步，會造就歷史的一大步。歷史係行出黎嘅，唔係跪出黎嘅。<br />\n<br />\n呢幾日，我成日搭車都想喊，無力感太重了。見到咁多人都盡做犧牲咁大，我地已經冇咩可以輸了。前線，後勤，文宣，物流，情報，課金，大家盡做。<br />\n<br />\n對於家中嘅保守派，即使說服不了也沒法了，外面仲有咁多同路人。但我地定要企硬，企硬係有影響力嘅。當勢轉時，好多保守派都會轉向。起碼我屋企人都不反對罷工了。<br />\n<br />\n我有時會諗，呢場運動嘅結果會係點呢？呢d係個人睇法分享下。<br />\n如果成功的話，我傾向覺得會香港真正成為一個特別行政區，真正達至普選。新移民的進入可以控制得更合理。權力利益的分配會較以前平衡。中國依靠香港嘅地位繼續融資走資，大家相安無事，維持現狀就可以了。我知道其他朋友有其他目標，不過呢個係我睇法而已。<br />\n<br />\n但係如果失敗的話，我會見到更多可能嘅情況<br />\n<br />\n1）會有一批人自殺，呢個走唔甩，唔自殺嘅都會唔生仔<br />\n2）會有一批放縱自己，道德淪亡，大家會只係搵錢而不擇手段，搵夠就走。一係就放棄自己，鐵下心腸拿社會福利資源。我地睇到大陸經歷文革和六四後，人民都只係諗住搵錢就可以知道，一代人的腰骨就咁斷左。<br />\n3）結果香港人身分名存實亡，大陸化成功。<br />\n<br />\n所以唔可以放棄，為左我地平常看似容易得到的生活。<br />\n<br />\n有日我同屋企人傾，佢話香港依家係大陸嘅經濟地位已大不如前，隨時可以用上海深圳取代。我答，呢個論調我由細細個就聽到，如果大陸唔鐘意香港，咪搵野取代囉，點解依家仲未呢？<br />\n就係因為我地係特別嘅，我地就等同中國嘅蛋蛋，太近會熟左，太遠又唔掂，我地就係要維持係呢個微妙嘅位置，爭取最高程度嘅自由法治民主，讓自己生活好d。可惜好多老一輩都睇低香港不知自己嘅價值。大陸係唔會想自己爆春袋嘅。<br />\n<br />\n講到呢度，都係一句，我唔知道罷工有冇用，但係唔罷就一定冇用。We are in the end game now.今日一役，先不問輸贏，起碼站出來。我地要對將來子孫負責。贏，我地共享勝利果實。輸，我地對子孫問心無愧。<br />\n<br />\n大家有咩事，記得搵信任嘅人傾訴，想喊都可以，我地怕，但我地一齊行落去。天祐香港，天祐香港人。"}]}