{"tid":1335248,"cid":7,"subCid":0,"title":"香港收成期藝人","createTime":"2019-07-20T12:17:41.000Z","updateTime":"2019-07-20T16:02:25.000Z","uid":28759,"like":10,"dislike":0,"uniUserReply":3,"replies":[{"pid":"406dd999e6250efacd9afc5d6c6db2626e37c954","tid":1335248,"uid":28759,"like":0,"dislike":0,"score":0,"citedBy":0,"replyTime":"2019-07-20T12:17:41.000Z","msg":"點解反人權嘅藝人可以高調出席活動，然後去民主世界國家做巡演？但其他正常藝人連出個 RIP Post 都要閃閃縮縮？<br />\n<br />\n憑乜嘢班冚家剷大晒？二百萬人嘅民意加持，都冇辦法說服到班藝人公開支持？<br />\n<br />\n到底係班藝人係咪為咗追求使唔晒嘅錢而噤聲，任由譚伯、肥媽代表你地演藝界？當一個手冇寸鐵嘅候生仔都豁條命出去，有家室嘅爸爸都話要捨命留守立法會，有龐大資源嘅一眾上岸藝人係到做緊咩？犧牲部份收入去做一啲公義嘅事係咪咁難？<br />\n<br />\n今日唔企喺香港人一邊嘅，真係唔好講話咩票房慘淡、冇人買碟云云，要賺錢，就請你去賺大陸人嘅錢，隨便去央視同國內嘅一線明星爭市場，哪怕你好似范冰冰咁，冇人會覺得可惜。<br />\n<br />\n呢班收成期嘅藝人，都算可以憑曾經嘅人氣去大陸吸金，勉強喺大陸市場佔下一席。但有冇諗過新一代嘅藝人可以點走？奶共新星不及一個央視新星，呢一代嘅藝人肆意摧毀香港藝人嘅生存空間，放任陳百祥等垃圾代表藝能界，責無旁貸。任何界別嘅前輩都會守護後輩，記協識得出聲明捍衛新聞自由，醫生律師識得聯署守護佢地嘅中立地位，教師會捍衛學生發言嘅權利。點解當中共用政治理由欺壓藝人嘅時候，冇藝人會識得出聲？<br />\n<br />\n言論自由同演藝係息息相關，大陸廣播有幾多題材唔做得，年中幾多劇下架，規管限制一年比一年多，如何朝令夕改，相信藝人比我地更清楚。身為藝人，係咪要淪為文革演員只准做官方特設嘅八套樣板戲先安樂？當然你可以選擇繼續拍爛香港嘅警匪系列，大卡士大製作合拍片，然後怪香港人唔入場乜乜乜，咁你咪繼續企喺暴政嗰邊虛作無聲。如果你唔想日日做樣板戲，就唔該你依家好企出嚟，唔好咁自私要人地去幫你爭取你日後嘅權利。如果全香港人每人都肯行幾步，五百萬人遊行，根本唔需要衝擊，政府亦唔可能逃避。<br />\n<br />\n身為香港人，理所應當為香港未來付出一點。<br />\n<br />\n<a href=\"https://youtu.be/imjZ7aHZRuY\" data-sr-url=\"https://r.lihkg.com/link?u=https%3A%2F%2Fyoutu.be%2FimjZ7aHZRuY&d=5riwYeXkLlljSywqzybc4vcKxKGkGiqypQ%2FDN8PQntA%3D&h=a65bd80a\" data-auto-link target=\"_blank\">https://youtu.be/imjZ7aHZRuY</a><br />\n<br />\n這才是聽眾愛聽的歌。<br />\n<br />\nPS: 唔好同我講咩連衛兵清算藝人，中共清算何韻詩、杜汶澤嗰陣，唔見你出聲？何韻詩要斷送歌途，但譚伯就馬照跑、舞照跳？國難當前，冇食兩家茶禮呢回事。"},{"pid":"c54d1f271553004c03d6866f323fafe340fa571a","tid":1335248,"uid":259700,"like":2,"dislike":6,"score":-4,"citedBy":1,"replyTime":"2019-07-20T12:33:53.000Z","msg":"此回覆已被刪除"},{"pid":"480e2f3fbc72459f82d4796556142181c8b0276c","tid":1335248,"uid":52605,"like":1,"dislike":0,"score":1,"citedBy":0,"replyTime":"2019-07-20T12:37:03.000Z","msg":"大粒嘅有地位嘅偽人多數偏藍撐政府<br />\n而且大多數唔出聲<br />\n企喺我哋呢面而又高知名度嘅 真係十隻手指都有剩<br />\n淨返嗰啲就唔係太出名"},{"pid":"e5fd46314b9da70b7149d5524c1c8dee3fd65f84","tid":1335248,"uid":28759,"like":0,"dislike":1,"score":-1,"quote":{"pid":"c54d1f271553004c03d6866f323fafe340fa571a","tid":1335248,"uid":259700,"like":2,"dislike":6,"score":-4,"citedBy":1,"replyTime":"2019-07-20T12:33:53.000Z","msg":"此回覆已被刪除"},"citedBy":0,"replyTime":"2019-07-20T16:02:25.000Z","msg":"冇迫人支持<br />\n但支持又唔敢出聲嗰啲就係自私"}]}