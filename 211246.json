{"tid":211246,"cid":5,"subCid":0,"title":"英國研究：每拍一次拖 無兩個死黨","createTime":"2017-04-21T13:29:45.000Z","updateTime":"2017-04-21T13:54:02.000Z","uid":57762,"like":0,"dislike":0,"uniUserReply":0,"replies":[{"pid":"18d1e89f303c25bffd9e6f03002574ad6f5b640e","tid":211246,"uid":57762,"like":0,"dislike":0,"score":0,"citedBy":0,"replyTime":"2017-04-21T13:29:45.000Z","msg":"成日話有異性冇人性，有時可能只係講下笑窒下拍緊拖嘅老友，但牛津一項研究話你知，拍拖嘅人真係會變得重色輕友，甚至拍一次拖就會失去2個死黨！<br />\n<br />\n英國牛津大學做過一項研究，搵咗540個18歲至60歲人士，了解下佢地喺戀愛前後嘅閨蜜人數有咩變化，發現拍拖前嘅佢地通常平均擁有5個死黨，但一旦蜜運中，佢地嘅核心朋友圈就只可以容納4個人，當中包括埋自己嘅戀人，即係話其中2個死黨就要被犧牲。研究人員表示，因為男女拍拖時，的確會減少同朋友相處，所以變相無暇兼顧友情，最後只好白白斷送昔日糖痴豆嘅友誼，真係聞者傷心！<br />\n<br />\n今次研究對於死黨嘅定義係，每星期至少見一次，或者面對危機時會求助嘅對象。如果你身邊都有咁好嘅閨蜜或者兄弟，記住要好好珍惜啊，千萬唔好因為沉迷愛情而犧牲朋友呢～<br />\n<br />\n<br />\n轉載Yahoo<br />\n<a href=\"https://hk.style.yahoo.com/有數計-重色輕友-英研究-每拍-次拖-1670422378979382.html?soc_src=social-sh&amp;soc_trk=wa\" data-sr-url=\"https://r.lihkg.com/link?u=https%3A%2F%2Fhk.style.yahoo.com%2F%E6%9C%89%E6%95%B8%E8%A8%88-%E9%87%8D%E8%89%B2%E8%BC%95%E5%8F%8B-%E8%8B%B1%E7%A0%94%E7%A9%B6-%E6%AF%8F%E6%8B%8D-%E6%AC%A1%E6%8B%96-1670422378979382.html%3Fsoc_src%3Dsocial-sh%26soc_trk%3Dwa&d=6SBmejzB2pOSQzgprEhHpU4boqMkoHyMuoHHSR1H%2BGk%3D&h=efc1126a\" target=\"_blank\">https://hk.style.yahoo.com/有數計-重色輕友-英研究-每拍-次拖-1670422378979382.html?soc_src=social-sh&amp;soc_trk=wa</a>"},{"pid":"5e33bdbc29bef26c5fd9197ae6faa90746f9d561","tid":211246,"uid":55732,"like":2,"dislike":0,"score":2,"citedBy":0,"replyTime":"2017-04-21T13:47:04.000Z","msg":"毒撚唔怕啦<br />\n莫講話女啦，根本死黨都唔會有"},{"pid":"39d2d97ab650eec072f1ea3873ee23e1c54a5817","tid":211246,"uid":53687,"like":0,"dislike":0,"score":0,"citedBy":0,"replyTime":"2017-04-21T13:54:02.000Z","msg":"英國研究，完"}]}