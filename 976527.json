{"tid":976527,"cid":12,"subCid":0,"title":"殺手，Seven Eleven","createTime":"2019-01-10T12:41:47.000Z","updateTime":"2019-01-10T12:43:40.000Z","uid":199881,"like":2,"dislike":0,"uniUserReply":1,"replies":[{"pid":"bdbafc5ea15509951c50a705320ecae7e5464781","tid":976527,"uid":199881,"like":0,"dislike":0,"score":0,"citedBy":0,"replyTime":"2019-01-10T12:41:47.000Z","msg":"好耐之前睇過一套戲，叫做《我係殺手，年中無休》。戲名非常引人入勝，我果時入場睇，期待睇到發哥或者Leon咁既型男，一邊開OT瀟灑殺人，一邊溝女。可惜，睇完先發現係渣木殊既文藝片，成套戲口水多過茶，主角一啲都唔浪漫。雖然唔係難睇，但個戲名令人大失所望。<br />\n<br />\n<br />\n入行做殺手俾我既感覺都係差唔多。雖然正職係收錢殺人，但大多數時候都係屈係呢間7-11成晚，因為我既經理人文叔話，做通宵更乜野人都會見到，可以訓練我既觀察力咁話。<br />\n<br />\n<br />\n「做殺手呢，最緊要有觀察力。殺一個人，一步都冇得錯。一子錯，滿盤皆落索。隨機應變幫唔到你㗎，到你失敗果時，先會發現自己行錯邊一步。」"},{"pid":"1a62d9801be60d7daf484c953bd01b202ad2d67b","tid":976527,"uid":199881,"like":0,"dislike":0,"score":0,"citedBy":0,"replyTime":"2019-01-10T12:42:25.000Z","msg":"阿Nick係度扮文叔果把爛鬼煙剷聲，又扮得幾似。其實我地係7-11做，係因為間野係張叔既，佢幫我地接完job，又迫鳩我地做7-11，正宗駛人唔駛本。<br />\n<br />\n<br />\n我望住阿Nick隻新既金勞，到底佢今個月收左幾多錢？殺左幾多人？不過條仆街仔一定唔會肯講。辦公室文化係殺手界都唔例外。<br />\n<br />\n<br />\n「屌！」<br />\n<br />\n<br />\n唔駛望都知文叔嚟緊。我即刻丟低枝煙，係咁撥走啲煙味，Nick就狗衝去凍倉扮野。<br />\n<br />\n<br />\n張叔拖住㗎車仔，扮哂駝背咁行入鋪頭，將一大疊帳單放係枱面，仲有幾張五百蚊紙，十足十平時排隊交錢阻住後面啲廢老。<br />\n<br />\n<br />\n但得我地班殺手先知，呢個係張叔獨有既派job方法。佢成日都話政府乜鳩都監控，有啲咩梗係用紙筆搞掂。<br />\n<br />\n<br />\n我拎住一張表面上係水費單，實際上寫哂目標既資料既紙，好快咁記哂裡面啲內容。"},{"pid":"f479b65409770ef98354d5794a40b42fab735c46","tid":976527,"uid":199881,"like":1,"dislike":0,"score":1,"citedBy":0,"replyTime":"2019-01-10T12:43:40.000Z","msg":"「哥仔，生意唔錯喎！」<br />\n<br />\n<br />\n最唔鍾意既，當然係文叔次次都用佢金酸莓級既演技，扮哂真係嚟交錢既廢老同我搭訕。我完全唔想理佢，只係逐張單scan，雖然只係scan緊空氣，但都要一齊交戲。不經不覺，文叔後面已經排左一條長龍，最前排既後生仔用怨恨既眼神望住文叔。我對住佢報以一個歉意既微笑，希望佢唔好比人係後巷搞掂。<br />\n<br />\n<br />\n我將啲錢收入暗格，果啲係我既訂金，無論暗殺成功定失敗都係我代既。So far只有一次係收唔齊錢，因為個目標係我隊佢之前已經自殺死左。<br />\n<br />\n<br />\n搞掂文叔，搞掂通宵更，我將啲手尾交比下一手，就返左屋企。拎返張單出嚟，慢慢研究。<br />\n<br />\n<br />\n目標：朱洛明<br />\n<br />\n<br />\n年齡：56<br />\n<br />\n<br />\n身份：區議員"}]}