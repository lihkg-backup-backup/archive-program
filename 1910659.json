{"tid":1910659,"cid":12,"subCid":0,"title":"我係一個Mk妹（短故）","createTime":"2020-03-04T21:56:08.000Z","updateTime":"2020-03-07T16:49:41.000Z","uid":298181,"like":1,"dislike":1,"uniUserReply":4,"replies":[{"pid":"11458cea06f23aee8964eeb9be1e88ed60ee4637","tid":1910659,"uid":298181,"like":0,"dislike":0,"score":0,"citedBy":0,"replyTime":"2020-03-04T21:56:08.000Z","msg":"我係人地口中嘅mk妹。<br />\n<br />\n我曾經以為自己會一直以Mk妹嘅身份一直落去，直至一日我會做一件事，改變左我，改變左佢。"},{"pid":"67f9c62ea79322302b53ba7bb80af759c3a82153","tid":1910659,"uid":298181,"like":0,"dislike":0,"score":0,"citedBy":0,"replyTime":"2020-03-04T21:56:35.000Z","msg":"上堂時訓覺已經是我嘅日常，原因好簡單，晚上總是係街上流連到凌晨，自然睡眠時間不足，咁係返學時補回都好正常，然後日復日如此。<br />\n<br />\n老師早已習慣我上堂時見唔到樣，罵過、罰過、勸過後都冇用就放棄左我，反正他向來都睇唔起我，我訓著左仲唔會嘈到佢。<br />\n<br />\n平時小息時我間中會起身，不過更多時侯係直接訓到下一堂，今天我咁岩有啲肚餓，就係小息時起左身諗住去小食部買啲野食頂到放飯。<br />\n<br />\n「仆街...今朝冇拎錢添。」我望住得返二十蚊嘅銀包。<br />\n<br />\n「喂，阿水，借五十蚊黎。」我大聲問班上唯一一個會理我的人。<br />\n<br />\n佢唔係同我一樣係個Mk仔，相反佢正正常常，唔算毒，又唔算外向，唔算靚仔又唔樣衰，總之就好普通，之不過得佢係班入面會理我。<br />\n<br />\n其他人成日都會避開我，其實我都知點解，不過我從來唔會出聲，反正我又唔係想同佢地做朋友。<br />\n<br />\n「你唔好去搶！撚有咁多！」唔記得講，佢係個好冇風度嘅人，而且好撚爛口。<br />\n<br />\n「食屎啦你，男人老狗五十蚊都冇。」我口就鬧佢，不過其實我唔係好介意，最多咪食少一餐半餐。<br />\n<br />\n不過既然醒左就去個廁所，我經過阿水個位順便比個中指佢。<br />\n<br />\n「屌，乜野黎？」我唔知經過邊個張枱果陣撞跌左啲野。<br />\n<br />\n雖然冇人睇到係我整跌，不過我都有執返上黎，原來係個銀包，反正拎左上手，我自然八卦下入面有啲咩。<br />\n<br />\n「哇屌，咁有錢嘅佢。」我以為自己眼花，入面竟然有成幾千蚊，一個中學生點會無端端帶咁多錢係身。<br />\n<br />\n我望下個位，再望下銀包入面其他野...<br />\n<br />\n「唔係掛，條毒撚咁有錢架...」依個銀包主人係班上面條毒撚，佢平時粒聲唔出，我連佢叫咩名都唔多記得。<br />\n<br />\n我心入面突然諗到，佢咁有錢，就算我拎走小小，佢都應該唔知道，而且依家班房咁少人，冇人睇到，佢之後發現到都唔知係我，同埋偷錢我又唔係未試過。<br />\n<br />\n最緊要係我依家好撚肚餓，冇錢買野食啊！<br />\n<br />\n我再打開個銀包，諗住拎走張一百蚊果陣...<br />\n<br />\n「哇，原來係到！」有把聲突然係我前面出黎。<br />\n<br />\n「我...」我望住條準備比我偷錢嘅毒撚，一時之間唔知講咩。<br />\n<br />\n佢會唔會爆我出黎？<br />\n<br />\n報警？偷野會唔會留案底？<br />\n<br />\n當場斷正可以用咩藉口？<br />\n<br />\n「你幫我執返架？我頭先落完去就唔見左，仲驚比人拎走左，好彩你幫我執返咋，如果我整唔見屋企啲錢實比人打死。」佢自己講左一大段野。<br />\n<br />\n「唔係...我...」點解佢可以無端端覺得係我幫左佢？我明明諗住偷佢啲錢...<br />\n<br />\n等陣，我無理由同返佢講個事實，咁不如...<br />\n<br />\n「係啊，我咁岩執到，所以諗住放返係你枱面。」<br />\n<br />\n「唔該曬你，你真係好人，比著第二個見到咁多錢實搵唔到個銀包。」<br />\n<br />\n「哈哈，冇乜野我都係走先。」我尷尬咁笑住係佢身邊行過，出左班房門口先鬆返口氣。<br />\n<br />\n「屌，好彩佢on9啫，差啲就斷正。」錢就偷唔成，仲比佢嚇餐死，而且最後都係冇錢食野，睇黎今日我都幾黑仔。<br />\n<br />\n「唉屌，好肚餓啊...」<br />\n<br />\n-待續-"},{"pid":"d7ac2ddd003b61ff53ee2f5c4f03ec7b8818ddb5","tid":1910659,"uid":336524,"like":0,"dislike":0,"score":0,"citedBy":0,"replyTime":"2020-03-04T22:13:47.000Z","msg":"More"},{"pid":"f9f391844adfa21354c8b59dd78db366213d726d","tid":1910659,"uid":318123,"like":0,"dislike":0,"score":0,"citedBy":0,"replyTime":"2020-03-04T22:51:22.000Z","msg":"Lm"},{"pid":"04970dab2325bc4094c6a21646991e61b6b9aa12","tid":1910659,"uid":273059,"like":0,"dislike":0,"score":0,"citedBy":0,"replyTime":"2020-03-07T16:49:41.000Z","msg":"Lm"}]}