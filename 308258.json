{"tid":308258,"cid":1,"subCid":0,"title":"不要說「交朋友認真便輸了」，試著說「君子之交淡如水」","createTime":"2017-07-04T04:21:38.000Z","updateTime":"2017-07-05T23:53:33.000Z","uid":21432,"like":12,"dislike":1,"uniUserReply":0,"replies":[{"pid":"2c0250f8bf2402292d2ebd9182fd28fd2ca98dd6","tid":308258,"uid":21432,"like":0,"dislike":0,"score":0,"citedBy":0,"replyTime":"2017-07-04T04:21:38.000Z","msg":"見到有位巴打po左「係咪交朋友認真便輸了」，見到入面既內容同埋多位巴打話「same」既時間，覺得有的心up，想講幾句。<br />\n<br />\n人始終係群體動物，一個人可以做到好多，成就好多，但始終如果有人真心同你分享果份喜悅既感覺係無可替代。<br />\n<br />\n1. 朋友唔係自己個仔<br />\n文中樓主巴打呻話自己對朋友百般關心但對方唔領情，仲好冷淡。其實，人地唔係你個仔，做朋友係某的野上面唔好過火，可能有的好軟弱既人需要朋友時刻關心，但呢種人唔係大多數。更何況，朋友煩緊既時候仲要處理煩膠既關心，係負擔唔係溫暖。<br />\n<br />\n2. 對朋友好不要求回報<br />\n文中樓主巴打話自己對朋友點好，但朋友都無對返自己好。呢一種其實係道德綁架，人地並無要求你對佢無微不至，但你做左，仲要求人地對你一樣，其實自私果個係你。交朋友，要搵志同道合，如果你對人地好，發現人地做唔到你既期望，唔一定係你錯，有可能只不過係你同朋友既相性不合，大家對「付出」呢件事有落差。<br />\n<br />\n3. 朋友間唔應該無私隱<br />\n有的人可能活得好坦蕩蕩，剛剛結識朋友就將祖宗18代都帶晒出黎介紹，心地好既人會覺得你無機心，但有心之人會係背後笑你傻，用你既背景去攻擊你。朋友間可以適度分享對一的過往事既經驗，處理手法，但無需要打大赤臘俾人睇。<br />\n<br />\n4. 朋友間講心事唔等於吐苦水<br />\n人生不如意事十常八九，你有苦水，人地一樣有。成年人同小朋友分別在於，小朋友被人蝦搵媽媽，成年人被人蝦要靠自己屌爆對方媽媽。有位朋友，成日搵我地「講心事」，全部都係條女偷食，自己無撚用。我地巴打團鼓勵過，屌過，分析過。但係，佢無變過，久而久之，大家都選擇無視佢。所以開口前，分清楚乜野係講心事，乜野係吐苦水。<br />\n<br />\n5. 受歡迎既人永遠值得你學習<br />\n有的巴打話受歡迎果的係小醜，其實只不過係你夜郎自大，並唔知道自己乜料。並唔係叫你刻意去東施效顰，而係受歡迎既人，佢地既行為，有意無意間係可以幫助朋友放鬆情緒，又或者更加正面。呢的都係潛意識作出既選擇，所以好多人口中只會話：「佢好搞笑」。但其實受歡迎既朋友做既野比搞笑難好多。<br />\n<br />\n6. 不聽其言，只觀其行<br />\n分辨朋友，唔好聽佢講乜，而係睇佢點做。講到天花龍鳳都無用，開天殺價落地還錢。做朋友唔止講口，仲要口齒。<br />\n<br />\n7. 拒絕朋友既請求<br />\n人力有盡時，超出能力範圍既請求要拒絕，唔好驚唔好意思。尤其是錢銀，救急容易救窮難，窮人開口借錢多數有佢窮既理由，可憐之人必有可恨之處。<br />\n<br />\n8. 君子之交淡如水<br />\n朋友間既感情，建立於大家既互相認同，互相欣賞。如果當中有利用成分，就不再「淡如水」。例如：佢好有錢；佢幫手買化妝品有折；佢好得閒陪我行街；佢可以幫我做功課...等等等等都屬於利用關係。<br />\n<br />\n9. 接受現實<br />\n我最心痛係有位巴打話佢好怕人地唔鍾意佢。其實你唔係萬里望花生，無可能每一個人都鍾意你。我有一位曾經認識既人，面面俱圓從來唔得罪人，把口仲好關心朋友，可以係無時無刻都用把口幫助朋友。但呢的只係錦上添花，當需要佢雪中送炭果果陣佢唔得閒既藉口層出不窮。所以佢係好多朋友，因為唔係個個都需要幫助。但即使係呢種世界仔，都會有人討厭佢，如我呢的塘邊鶴就特別憎的世界仔。不過討厭還討厭，呢種人身上都有值得學習既地方。<br />\n<br />\n擁有過便知道美好，失去過便知道珍惜。<br />\n過去可以回首，但不可沉浸，只有明天，可以改變可以更好。"},{"pid":"e07845d57561d493ebccfa2cf220c6c60f299071","tid":308258,"uid":77788,"like":1,"dislike":1,"score":0,"citedBy":0,"replyTime":"2017-07-05T17:49:01.000Z","msg":"此回覆已被刪除"},{"pid":"161a4c55db0299968bffa69569ddf2adab83edf0","tid":308258,"uid":21432,"like":1,"dislike":0,"score":1,"citedBy":0,"replyTime":"2017-07-05T23:38:36.000Z","msg":"<blockquote>認同<img src=\"/assets/faces/normal/adore.gif\" class=\"hkgmoji\" /></blockquote><br />\n如果俾返十年前既自己睇我依家寫既野都可能會唔認同好多野<img src=\"/assets/faces/normal/sosad.gif\" class=\"hkgmoji\" />"},{"pid":"b9520040d833763de21c8477adc32a71a9b204e8","tid":308258,"uid":4213,"like":0,"dislike":1,"score":-1,"citedBy":0,"replyTime":"2017-07-05T23:53:33.000Z","msg":"又一個支那式打飛機精神<img src=\"/assets/faces/lomoji/10.png\" class=\"hkgmoji\" /> <img src=\"/assets/faces/lomoji/10.png\" class=\"hkgmoji\" /> <img src=\"/assets/faces/lomoji/10.png\" class=\"hkgmoji\" /> <br />\n君你老母子咩 你地成班奴才炸<img src=\"/assets/faces/lomoji/10.png\" class=\"hkgmoji\" />"}]}