{"tid":1880509,"cid":6,"subCid":0,"title":"點解曼城被禁踢歐聯？是咁的","createTime":"2020-02-15T01:31:13.000Z","updateTime":"2020-02-15T01:49:35.000Z","uid":96182,"like":5,"dislike":0,"uniUserReply":3,"replies":[{"pid":"d87264665e18c413dc8173e0d597779e94fddba6","tid":1880509,"uid":96182,"like":0,"dislike":0,"score":0,"citedBy":0,"replyTime":"2020-02-15T01:31:13.000Z","msg":"2018年11月，德國雜誌Spiegel取得洩漏嘅曼城高層電郵，獨家報道曼城以違規手段繞過財政公平條款。點繞過？曼城近年得以瘋狂燒錢買人，全靠中東航空Etihad超級天價贊助達致收支平衡，而呢批電郵證明左贊助費係由阿布扎比班主暗中資助，即係左手交右手。<br />\n<br />\n其中一封電郵由曼城CFO發出，標題為Cashflow，裡面講明2013/14球季，Etihad實際只係需要俾8M贊助費，其餘57M就由班主Mansour旗下嘅阿布扎比集團俾返Etihad；然後仲寄埋invoice俾Etihad，話2015-16球季嘅67.5M贊助費裡面，Etihad依舊只需俾8M，其餘59.5M都係由阿布扎比集團過返俾Etihad，所以被裁定嚴重誤導歐洲足協，並違反財政公平條款。<br />\n<br />\n曼城當時就話呢啲係「被片面抽取出黎、被盜取嘅文件」(out-of-context materials purportedly hacked or stolen)，而且成件事係一個有組織、有預謀去傷害曼城聲譽嘅嘗試」，但喺成個調查過程裡面，曼城都冇否認過呢批電郵嘅真確性。<br />\n<br />\n歐聯禁令後，曼城表明會盡快上訴至國際體育仲裁法庭，所以而家對來季影響係點仲好難講。曼城對判決亦表示「失望但唔意外」，話成件事係歐洲足協自編自導自演，而且裁判官曾經喺調查之前已經話想處罰曼城，係對曼城非常唔公平。<br />\n<br />\n最後值得一提嘅係，其中一封Spiegel披露嘅電郵係：2014年歐洲足協財政調查委員會前主席、比利時前首相Jean-Luc Dehaene病逝，曼城嘅律師Simon Cliff喺一封曼城內部電郵講話財政調查委員會嘅成員「一個死左，仲差六個」。(&ldquo;1 down, 6 to go.&rdquo;)<br />\n<br />\n而取得呢批電郵嘅人後來被發現係一個葡萄牙人Rui Pinto，佢喺報道刊出後被葡萄牙政府控告147項關於洩漏葡萄牙球會同其他組織嘅駭客及網絡罪名，佢全數否認，暫時仲喺度打緊官司。"},{"pid":"b78e9394dc91a1f34a4a788ba536fb0b804ab580","tid":1880509,"uid":3747,"like":1,"dislike":0,"score":1,"citedBy":0,"replyTime":"2020-02-15T01:32:25.000Z","msg":"1 down, 6 to go<br />\nKira?"},{"pid":"c5f8bc3b093d14c565403a02f7cc441d22144702","tid":1880509,"uid":49015,"like":0,"dislike":1,"score":-1,"citedBy":0,"replyTime":"2020-02-15T01:49:35.000Z","msg":"同習大大握完手係唔同啲<img src=\"/assets/faces/normal/@.gif\" class=\"hkgmoji\" />"}]}