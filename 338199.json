{"tid":338199,"cid":1,"subCid":0,"title":"［認真問+討論］其實工作經驗係咪真係好重要？","createTime":"2017-07-28T03:55:36.000Z","updateTime":"2017-07-28T03:55:36.000Z","uid":95192,"like":0,"dislike":0,"uniUserReply":0,"replies":[{"pid":"c4376308fb3f5a746cd4ada890cf0b84cb044ad1","tid":338199,"uid":95192,"like":0,"dislike":0,"score":0,"citedBy":0,"replyTime":"2017-07-28T03:55:36.000Z","msg":"今年升year 2，由DSE完左之後一直都係幫小學生私補，無出黎打過工。收左幾個學生，基本上補足一至五，都賺到幾個銀，夠我開心洗錢加儲錢，放工時間早，仲可以有私人活動，星期六日又唔洗開工，可以study-work-life balance，所以我一直無出黎揾多份part time嘅意慾。<br />\n<br />\n有次同一個大學同學傾計，佢話私補唔可以寫落cv，所以佢寧願翻出面part time都唔會私補，目的係整靚個cv。（但其實佢份份工都翻唔長，大約3個月至半年禁上下就辭職，但勝在數量多 ）<br />\n<br />\n屋企有親戚係開舖頭，之前食飯聽過佢話D後生仔無工作經驗，請佢翻黎佢點點點，總之係負評人地，拎人地同d有工作經驗嘅人比較，講到無出黎做過野嘅人好似弱智咁，又唔識待人接物，話自己請人唔會考慮無出黎做過野嘅人。<br />\n<br />\n加上我下年sem break想做intern(想做政府/大公司嗰d)，怕d公司見我無出黎做過野唔會考慮in我，又見身邊同齡嘅朋友都已經有4、5份工作經驗，雖然做唔長，起碼都叫有，自己就一份都無。於是我今個sem break就特登出去揾左份part time，體驗下出黎打工係點，做得開心都諗住開學繼續做。最後揾到份飲食業肯請我li d無工作經驗嘅人，但收最低工資做到隻狗咁，俾$34.5/h請你但要求你有$345/h嘅質素。平心而論，顧客服務技巧同人際相處li d旱野點都會學到，但大部分學到嘅野都只係同我做嗰個行業有關，例如點準備客人嘅食物，點收銀，10分鐘洗曬d碗同拖地落幾多漂白水等等。<br />\n<br />\n撫心自問，我真係唔覺得li d洗碗拖地抹枱嘅技巧對我將來嘅發展同前途有任何幫助，你話我畢業走去做工人姐姐做鐘點就話姐<img src=\"/assets/faces/normal/cry.gif\" class=\"hkgmoji\" /> 加上我完全無打算畢業之後會投身飲食業同零售（無打算做直接對客嗰d，back office就唔知，未諗到咁長遠），所以我成日諗到底Li d工作經驗係咪真係咁重要？我li d平庸學生，學歷已經唔高，出黎做part time多數都係sales、侍應，畢業又有幾多個大學生會做一世sales？Li d工作經驗到底要黎做乜？學點樣同人相處、待人接物，你參加唔同活動都可以學到，點解一定要透過翻工學？<img src=\"/assets/faces/normal/frown.gif\" class=\"hkgmoji\" /> 唔通第日見工老細問我之前翻工除左待人處事之外有咩得著，我答人我學識快手快腳拖好塊地準時落閘收舖咩<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\n<br />\n人地成日話第日見工會睇工作經驗，其實所謂嘅工作經驗，只係同我見嗰份工有關嘅經驗，定係所有出黎做過野嘅經驗？如果只係同我見嗰份工有關嘅經驗，當我只係見一個普通文員仔，其實除左intern、office工、做文書嘅工，真係無咩可能有？意思係學生時期做sales做得幾辛苦，做過幾多份，寫落去都係嘥氣？<br />\n<br />\n真心我其實好想襯最後幾年讀書好好玩下，加上屋企又唔係等我俾錢開飯，有能力support到我去做我想做嘅野。我有好多野都想做，想去唔同地方旅行，想試下做intern，遲d想去exchange，想試多d以前無機會試嘅野，想學下外語，但我知li d野都係要花時間，而我只有sem break段時間先得閒，如果花左sem break係li d嘗試上面，我根本無時間去賺取工作經驗<img src=\"/assets/faces/normal/frown.gif\" class=\"hkgmoji\" /> 但今個sem break我咩都無做，只係走去賺取工作經驗，又覺得自己浪費左個sem break得到一千幾百同d唔知乜嘅經驗......我自從中學畢業之後都無攤大過手板問屋企俾錢我洗，一直都係靠私補自己賺自己洗，真心講句，宜家出黎做part time先得一千幾百唔係多，扣翻食飯搭車等等基本開支同個人洗費，莫講話去旅行，根本連錢都儲唔到，要賺錢我都無必要賺佢最低工資<img src=\"/assets/faces/normal/dead.gif\" class=\"hkgmoji\" /> 一心想拎經驗，最後拎左一大堆問號翻黎，每次翻工都唔知自己為乜。宜家sem break摺摺地又可以係屋企食晚飯算係洗費不大，開學之後洗費一定大過宜家，計過數無可能靠最低工資搞掂曬自己d洗費，亦平衡唔到讀書同u life方面，已經決定好開學辭職做翻私補，所以咩開學繼續翻parttime就可以空翻個sem break出黎又可以有工作經驗係無可能<img src=\"/assets/faces/normal/sosad.gif\" class=\"hkgmoji\" /> <br />\n<br />\n自己廢u出身，已經輸左一大截。無工作經驗又無長處，我成日擔心自己嘅將來，內心好矛盾<img src=\"/assets/faces/normal/frown.gif\" class=\"hkgmoji\" /> 到底工作經驗係咪真係好重要？到底應該點取捨？"}]}