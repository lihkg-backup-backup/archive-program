{"tid":1442216,"cid":1,"subCid":0,"title":"政界猛人揭林鄭底牌 （2）","createTime":"2019-08-11T01:17:57.000Z","updateTime":"2019-08-12T16:52:20.000Z","uid":79704,"like":12,"dislike":0,"uniUserReply":9,"replies":[{"pid":"b56b6796ffaff1d2563251aba402484003d864a3","tid":1442216,"uid":79704,"like":0,"dislike":0,"score":0,"citedBy":0,"replyTime":"2019-08-11T01:17:57.000Z","msg":"我發現，林鄭月娥越來越深不可測：作為一個特首，失蹤多日已經夠怪，一蒲頭就開記招，卻全部是廢話，令大家摸不着頭腦。她到底想浪費你的data，抑或消耗記者精力呢？沒有人知道。這天跟X先生吃飯，乘機向他請教：「到底林鄭想點收科？」X先生是一位非常熟悉政府方針和內部運作的人，以下是他的看法。<br />\n<br />\n「點收科？等政府個劇本寫好，咪可以收科囉。」什麼劇本？X先生笑一笑，答道：「政府咁多年嘅思路，完全冇變，今次亦唔例外。點解林鄭咩都唔應承你呢？因為未傾掂數，個劇本唔完整，自然唔可以攞出嚟見人&hellip;&hellip;」見他欲言又止，我只好繼續問，跟誰講數？<br />\n<br />\n幾經追問，他終於透露：「有兩方面，第一係721元朗白衣人。呢晚發生嘅事，連撐警藍絲都動搖埋，係政府嘅死穴。你諗吓香港大部分人最重視係乜嘢？自由、和平、安全，好簡單之嘛。721話畀全世界知，原來警察可以唔做嘢，甚至同黑社會合作，然後政府又可以顛倒是非，咁即係話香港好唔安全。唔安全，你就連着咩色衫都要驚，何來自由？<br />\n<br />\n「721好重要，但近排發生太多事，輿論開始失焦。當晚嘅事，根本已經推冧晒政府之前所有文宣。之前政府宣傳，話修訂《逃犯條例》，普通市民唔使驚，因為有特區政府把關，又話你唔犯法就冇事，但721已經一大巴打咗落政府塊面。冇犯法嘅市民，甚至冇遊行嘅市民，一樣可以無差別咁畀人打，警察亦擺明唔理，邊個話政府會把關？邊個話行得正企得正就冇事？事實擺在眼前，政府冇得兜。只要全世界日日提住721，記者次次追問警方調查進度，輿論咬實唔放，林鄭就冇可能翻身。<br />\n<br />\n「今次同2014年好唔同，當年警察只係唔清場，由得市民對佔領者反感，所以你冇咩咬得佢入。但今年警察犯嘅錯太大啦，只要你對準死穴係咁打，政府最後就要讓步。如果想堵塞呢個死穴，就一定要元朗地方勢力交人，呢個就係未傾掂數嘅地方。交幾多人，交咩人，告咩罪，有幾多好處&hellip;&hellip;你估一兩個禮拜傾得完？傾唔完，咪要拖囉！」<br />\n<br />\n我問：「咁獨立調查委員會有冇希望？」X先生說：「呢個就係劇本第二個未完善嘅位。獨立調查委員會，係社會最大公約數，有冇用唔好講，但政府要做，都先要解決人選問題。北京冇反對你搞獨立調查委員會，不過唔代表佢冇底線。近十幾年中聯辦對警隊有好大影響力，會唔會查到啲敏感資料呢？政府搵明顯係建制派嘅人查，係廢嘅，但稍有公信力嘅人，又肯唔肯妥協呢？呢度又係未傾掂數。樣樣都傾唔掂，林鄭可以應承你乜？」<br />\n<br />\n政府一味拖，呢段時間示威者有咩要注意？他說：「政府知香港人怕暴力怕亂，又金魚記憶，齋拖已經成功一半㗎啦。只要打多幾次大交，大家就唔知道邊個啱邊個錯，最後示威者嘅支持就慢慢流失。依家連黑社會都出埋，呢班人冇道德底線，開片係其次，最陰毒係佢可以冒充示威者，抹黑年輕人&hellip;&hellip;」X先生說的抹黑方法，我不便公開，但不難猜到。相比起黑警明刀明槍，更可怕的是黑社會陰招。我現在早一步寫出來，希望將來一般市民評論示威者時，務必運用批判思考，想想是否有人在「移屍嫁禍」。<br />\n<br />\n有什麼是抗爭者可做，但還未做的事？X先生說：「第一，我講多次，就係日日打721呢個死穴，因為林鄭同警方依家完全冇得拆。第二，將民建聯同黑警綑綁，要佢哋永不分離。中央撐警，建制派一定要歸隊，冇可能割席。好多人冇留意到北京撐警，其實係一把雙刃劍，好處係穩定軍心，防止警察叛變，壞處係會累死建制派。大家點解唔日日問吓民建聯啲區議員同立法會議員，『你撐唔撐警』、『覺唔覺得警察濫用暴力』呢？記住問是非題，一係yes，一係no，咪畀位佢遊花園呀。」<br />\n<br />\n結論：和理非行動可以升級，前線要慎防陰招，公眾須有心理準備，前線或受抹黑，勿魯莽判斷。只有大家不分化，抗爭才有望成功。<br />\n<br />\n文宣pls<br />\n<br />\n<a href=\"https://hk.lifestyle.appledaily.com/lifestyle/columnist/%E9%A6%AE%E7%9D%8E%E4%B9%BE/daily/article/20190811/20746692\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E9%25A6%25AE%25E7%259D%258E%25E4%25B9%25BE%2Fdaily%2Farticle%2F20190811%2F20746692&d=haqyWHVU0l66G8glzozbU7Hzcpgs3fvoPbc8izSauP4%3D&h=4d7cc83f\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E9%25A6%25AE%25E7%259D%258E%25E4%25B9%25BE%2Fdaily%2Farticle%2F20190811%2F20746692&h=12cfd94b\" data-auto-link target=\"_blank\">https://hk.lifestyle.appledaily.com/lifestyle/columnist/%E9%A6%AE%E7%9D%8E%E4%B9%BE/daily/article/20190811/20746692</a>"},{"pid":"bf419125c1385c6b22a5e11d33404a3b88fdae2e","tid":1442216,"uid":294772,"like":0,"dislike":0,"score":0,"citedBy":0,"replyTime":"2019-08-11T01:36:20.000Z","msg":"721"},{"pid":"e53f885483e78e401486d1734c16ede8247725c4","tid":1442216,"uid":94718,"like":0,"dislike":0,"score":0,"citedBy":0,"replyTime":"2019-08-11T01:37:04.000Z","msg":"Pish"},{"pid":"11ce347b0fda9c6c83bd75dcd012bc36bfe2aa62","tid":1442216,"uid":263221,"like":0,"dislike":0,"score":0,"citedBy":0,"replyTime":"2019-08-11T01:38:14.000Z","msg":"721"},{"pid":"24c4ee952b2aa1354d8c1e6839718e2662ee9015","tid":1442216,"uid":221265,"like":2,"dislike":0,"score":2,"citedBy":0,"replyTime":"2019-08-11T01:38:35.000Z","msg":"用以下內容代替push:<br />\n<br />\n<br />\n<span style=\"font-size: xx-large;\"><br />\n721元朗恐襲第22日<br />\n警黑合作 <br />\n無人落charge <br />\n無警停職<br />\n<br />\n無忘721<br />\n記者請日日問<br />\n</span>"},{"pid":"1e6cf79c5b4a4d8adfd44869a30dbe5f775a19ca","tid":1442216,"uid":295284,"like":0,"dislike":0,"score":0,"citedBy":0,"replyTime":"2019-08-11T01:43:20.000Z","msg":"有用"},{"pid":"317707bade14f21ef7d0d054cdfd4e411944d6d1","tid":1442216,"uid":24582,"like":0,"dislike":0,"score":0,"citedBy":0,"replyTime":"2019-08-11T01:47:45.000Z","msg":"推"},{"pid":"a97ce75b8d707dab36150bdd1c85b853f49c1c83","tid":1442216,"uid":123688,"like":0,"dislike":0,"score":0,"citedBy":0,"replyTime":"2019-08-11T03:33:58.000Z","msg":"推"},{"pid":"1a1e20214020b654754ea55d7ea6785facd9be42","tid":1442216,"uid":167383,"like":0,"dislike":0,"score":0,"citedBy":0,"replyTime":"2019-08-12T16:52:20.000Z","msg":"所以話個啲狗官脱節，五年過左，成個世界已經吾一樣。五年前冇甘盛行直播，而家係人都可以拎部手機出黎做直播，周街都鏡頭，材料日日都有。加上我地有五年前經驗，印象深刻，吸取過教訓。再拖多次只會係玉石俱焚。"}]}