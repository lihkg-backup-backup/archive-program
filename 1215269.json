{"tid":1215269,"cid":1,"subCid":0,"title":"一人一個表達方式反送中-急救員故事","createTime":"2019-06-13T06:36:14.000Z","updateTime":"2019-06-13T06:36:14.000Z","uid":256848,"like":3,"dislike":0,"uniUserReply":1,"replies":[{"pid":"23c3868905c747bae6f0de7d074d19577e48db5b","tid":1215269,"uid":256848,"like":0,"dislike":0,"score":0,"citedBy":0,"replyTime":"2019-06-13T06:36:14.000Z","msg":"<img src=\"https://na.cx/i/JHJuaGj.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FJHJuaGj.png&h=ccffcfb9&s={SIZE}\" /><br />\n<br />\n「轉發」<br />\n我係一個係612自發當值既急救員。<br />\n<br />\n個一日發生既事，<br />\n我呢一世都唔會忘記<br />\n亦都希望唔會有人忘記<br />\n<br />\n係當日既朝早<br />\n我同隊友好隨意咁係路牌到貼上一個識別既標誌<br />\n就開始提供我地既急救服務<br />\n天氣好熱<br />\n好多人熱衰竭唔舒服<br />\n市民好自發咁為我地提供物資<br />\n有好多唔認識既朋友加入我地<br />\n我地好快就變成一個大站<br />\n一路救人一路同啲傷者講下笑<br />\n教下佢地點樣用退熱貼<br />\n<br />\n直到下午三點幾<br />\n政總門外開始起哄<br />\n氣氛好緊張<br />\n我同隊友講<br />\n係人群咁多既地方應該唔會開催淚彈<br />\n最多都係係前線噴下胡椒架姐<br />\n但係話咁快<br />\n大批人向後退<br />\n催淚彈既煙已經吹到過黎<br />\n我地每個人盡有可能地拎最多既鹽水<br />\n一直向金鐘站跑<br />\n因為我地知道我地未必有機會可以再返轉頭拎物資<br />\n<br />\n沿途好多人喊<br />\n好多人冒煙係企係另一邊扶我地跨過圍欄<br />\n係混亂當中我地隊友失散左<br />\n電話無辦法聯絡<br />\n眼見好多傷者<br />\n我地唯有一係金鐘站出口開設第二個急救站<br />\n我係呢到遇到一個身上只有一條短褲既男仔<br />\n我同隊友一路幫佢處理胡椒噴劑既傷<br />\n一路關心佢既情況<br />\n我地同佢講呢到好危險<br />\n可以的話盡快離開<br />\n但佢既銀包、電話、袋同上身衫都留左係前線<br />\n根本無可能搭車離開<br />\n我話不如通知屋企人接佢<br />\n佢喊住同我講佢唔想比屋企人知<br />\n我拎三角巾圍住佢個身幫佢保暖<br />\n抱住佢個頭同佢講<br />\n無事架啦，你好叻，多謝你，比自己休息下啦<br />\n我唔知佢聽唔聽到<br />\n但個一刻抱住佢<br />\n我都好想喊出黎......<br />\n多謝你為香港走到咁前<br />\n希望你既父母可以以你為榮<br />\n<br />\n現場無時間比我地思考<br />\n催淚彈既煙攻入地鐵站<br />\n我地退上統一中心<br />\n一路幫人洗眼<br />\n一路退去太古廣場<br />\n係呢到我地遇到一個18歲既女孩子<br />\n佢本身有嚴重既長期病<br />\n做過手術<br />\n眼見佢不斷喘氣<br />\n清醒程度不斷跌<br />\n但救護車話當然入唔到黎金鐘<br />\n我地想盡辦法希望可以搵到輪椅送佢去灣仔<br />\n但係所有輪椅已經借出<br />\n我地有諗過抱佢跑出灣仔<br />\n但路途太遠佢既情況都唔適合咁做<br />\n我地只可以不斷向救護請求盡快派人黎<br />\n個一刻個心好急好無力<br />\n好怕呢個女仔會暈係我眼前<br />\n而我無能力為佢做啲咩......<br />\n多謝香港市民自發幫我地圍人鏈<br />\n多謝你地係商場不斷大叫幫我地搵物資<br />\n多謝你地......<br />\n好希望個個女仔最後會無事<br />\n<br />\n由早上到夜晚<br />\n我咩都食唔落<br />\n望住啲人不斷喊<br />\n望住一個比橡膠子彈打中頭既男仔<br />\n有一個腫到五蚊咁大既傷<br />\n我腦海中不斷浮現兩個想法<br />\n香港既警察好危險<br />\n見到警察一定要走<br />\n千其唔好諗住反光衣可以保護到自己！<br />\n香港政府唔會關心我地！<br />\n我真係好攰好驚<br />\n但我唔想走......<br />\n<br />\n好多人叫我地著反光衣既衝去前線<br />\n但比我再選擇我都唔會衝<br />\n因為我地知道<br />\n當我地跑得太前<br />\n就會睇唔到身後有需要既人<br />\n呢個唔係新聞會報導既前線故事<br />\n但絕對係一個值得比人知既經歷<br />\n離開金鐘之後<br />\n我地除低反光衣走到灣仔<br />\n係一個繁華鬧市當中<br />\n有好多香港人係餐廳到同家人朋友<br />\n飲住啤酒食晚飯有講有笑.....<br />\n我唔怕大家知道<br />\n亦唔會戴住口罩擔心被認出<br />\n我只係怕幾年之後<br />\n呢一晚會比人忘記....."}]}