{"tid":1349857,"cid":5,"subCid":0,"title":"[721/722上環元朗浴血] 呼籲大家冷靜! 暴政究竟想點? 邊個得益?","createTime":"2019-07-22T11:21:13.000Z","updateTime":"2019-07-22T16:03:42.000Z","uid":265949,"like":2,"dislike":0,"uniUserReply":2,"replies":[{"pid":"bdbcdb114042a90baa25649e961c869f8ed9f9ae","tid":1349857,"uid":265949,"like":0,"dislike":0,"score":0,"citedBy":0,"replyTime":"2019-07-22T11:21:13.000Z","msg":"我明白大家都好撚嬲<br />\n但我地都要冷靜諗諗，究竟個政權究竟想點，邊個得益?<br />\n唔可以畀個政權主導我地既思想<br />\n<br />\n個政權包括港共政府(文官)、黑警(武官)、鄉黑(包括中國黑幫)、中聯辦及其他中共組織<br />\n<strong>目的：</strong><br />\n1. 掩蓋中聯辦及上環黑警清場惡行 (已有大量巴絲講左，不贅)<br />\n2. 製造恐慌氣氛，嚇怕溫和市民唔再上街抗爭，哪怕係和理非遊行<br />\n3. 製造民間對立氣氛，例子係引啲人自發去打鄉黑，將反送中引申出既民主訴求降格為民間械鬥<br />\n4. 進一步製造仇警思潮，引義士再升級武力<br />\n5. 之後當然係將所有暴力行為混為一談<br />\n6. 人民持續唔信任政府，政府統治威信瓦解<br />\n<br />\n<strong>政權最終目的沙盤推演：</strong><br />\n1. 睇死香港人都係要黑警做白騎士，回復社會安寧。<br />\n今日睇完林鄭同行政會議記者會，班友都係話唔會成立獨立調查委員會，葉劉話個委員會既權力好細，最終都係要靠黑警既偵輯能力查案。陳智思講元朗單野時，話「大家都睇到哩一連串既暴力行為、打鬥，係絕對絕對唔係我地香港人...(窒一窐)... 既行為黎既」，會唔會係暗示係中聯辨參與搞事打人? 但各人都係強調唔要獨立調查委員會，要由警察查案同回復社會秩序。<br />\n<br />\n2. 幫香港做個震盪治療，令比較怕事既大眾先係驚，再係自動迴避一切會造成爭議既事，包括反修例、反23條及所有爭取民主、自治、甚至獨立既活動，令反抗中共既聲勢慢慢變弱。<br />\n<br />\n3. 承上，中共國同香港其中一個最大分別，係香港有好活躍既公民社會，中共國冇，而所有爭取香港人權利既活動，不論溫和同激進，都需要有公民組織去維繫，哩啲組織可以係緊密而有形式，例如社工總會，亦可以有鬆散而無固定形式既，例如物資小隊、前線義士小組，而哩啲組織之所以重要，係因為人與人之間仲有信任，而公民組織係夾係政權與個人之間，每一個個人如果失去信任(如文革後既中國)，就唔使旨意人民會識得係有需要時聯合起黎，咁個政權就可以緊緊咁控制社會上每一個範疇。<br />\n<br />\n4. 結果：由更兇惡既黑警治港，或更「強力」既機構治港，哩個機構當然可以係中共組織，更出面咁治港。<br />\n<br />\n<strong>結論</strong><br />\n都係啲行野，不過有用就得。香港人唔好盲目地恐懼同憤怒，提防變成持續既民間械鬥，各自搵自己既位置去煮死哩個政權既每一部份，同時盡量保持正常既日常生活，KEEP CALM AND CARRY ON。<br />\n<br />\n利申：兄弟整核彈都唔會割蓆!"},{"pid":"4cf7d56394775bced23af342b9ccd7d161d6d34a","tid":1349857,"uid":265949,"like":0,"dislike":0,"score":0,"citedBy":0,"replyTime":"2019-07-22T11:22:24.000Z","msg":"草草落筆，思考過程未必夠縝密<br />\n各位巴絲有咩IDEA就拎出黎討論下"},{"pid":"582cd25cd31961bcba2435f2962af04aa1df7dbc","tid":1349857,"uid":199709,"like":0,"dislike":0,"score":0,"citedBy":0,"replyTime":"2019-07-22T14:24:16.000Z","msg":"agger 要諗前D  唔可以俾港共牽住我地走"},{"pid":"45af01233973729f36b51c06fcde74bbf700c46a","tid":1349857,"uid":199709,"like":0,"dislike":0,"score":0,"citedBy":0,"replyTime":"2019-07-22T14:24:26.000Z","msg":"推"},{"pid":"e0c0732fa17bfa6b4175ea730813cc306985cfeb","tid":1349857,"uid":265949,"like":0,"dislike":0,"score":0,"citedBy":0,"replyTime":"2019-07-22T16:03:42.000Z","msg":"推"}]}