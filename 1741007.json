{"tid":1741007,"cid":5,"subCid":12,"title":"K Kwong 解答：催淚彈 FAQ 常見問題","createTime":"2019-11-20T06:59:29.000Z","updateTime":"2019-11-20T06:59:29.000Z","uid":22675,"like":0,"dislike":0,"uniUserReply":1,"replies":[{"pid":"e6061c997529a64a24ca21417337496a1e8999d2","tid":1741007,"uid":22675,"like":0,"dislike":0,"score":0,"citedBy":0,"replyTime":"2019-11-20T06:59:29.000Z","msg":"<img src=\"https://cdn.thestandnews.com/media/photos/cache/76176216_Tn1ow_1200x0.png\" data-thumbnail-src=\"https://i.lih.kg/thumbnail?u=https%3A%2F%2Fcdn.thestandnews.com%2Fmedia%2Fphotos%2Fcache%2F76176216_Tn1ow_1200x0.png&h=d4dc8235&s={SIZE}\" /><br />\n<br />\n【Q: 如何清洗【皮膚】上的CS / 二噁英？】<br />\n(所謂清洗，即洗走帶有CS / 二噁英嘅塵粒，以下各題類同)<br />\nK: 用水+番梘沖洗10-15分鐘<br />\n<br />\n【Q: 用咩番梘？梘液得唔得？】<br />\nK: 最普通嗰啲番梘已得，梘液都得，冇所謂 (唔用酒精，唔用BB油)<br />\n<br />\n【Q: 如何清洗【個人衣物】上的CS / 二噁英？】<br />\nK:<br />\n- 嚴重污染 (超濃味，一索件衫就咳)：棄置<br />\n- 少量污染嘅衫：<br />\nStep 1 如果見到粉末就先用黐塵紙轆<br />\nStep 2 用流水沖洗 (** 勿用高壓水以免濺起受污染粒子)<br />\nStep 3 獨立用洗衣機洗 (** 勿溝其他非污染衣物) (用普能洗衣粉就得)<br />\nStep 4 洗衣機空機再洗一次<br />\n- 少量污染嘅鞋，袋：<br />\n戴手套，濕紙巾抹表面，之後再用流水沖洗<br />\n<br />\n【Q: 邊種濕紙巾？】<br />\nK: 最普通嗰啲，只有水份(有D有少少清潔劑 ok)，最好無其他成份如酒精。<br />\n<br />\n【Q: 如何應對住所外有催淚彈？】<br />\nK: 關窗，黐膠纸，等，勿用明火煮食，放心，唔會咁易焗死，因為你出入都開門有新鮮空氣。<br />\n<br />\n【Q: 如何清洗家居內 (或學校內) CS / 二噁英？】<br />\nK: 開窗，戴手套，用濕紙巾抹，再用洗潔精加水抹多次<br />\n(** 勿用吸塵機，因排氣時會將污染粒子吹到更多地方)<br />\n(** 勿用漂白水，因會出含氯有機物，更毒)<br />\n<br />\n【Q: 經過受催淚彈污染嘅地方，戴口罩有冇用？】<br />\nK: 口罩有助減少吸入黐咗CS / 二噁英嘅粒子 (但隔唔到氣體) 都算有用<br />\n<br />\n【Q: 市民家居清潔CS塵粒用咩口罩好？】<br />\nK: 普通外科口罩已做到基本效果<br />\n<br />\n【Q: 空氣清新機可以去除CS / 二噁英嗎？】<br />\nK: 可以去除黐咗CS / 二噁英嘅較大粒子，但有可能喺後面噴到全屋小粒子 (自己諗)。如好多塵，要定期適當清洗filter (戴口罩)。但如開窗就冇必要用。<br />\n<br />\n【Q: 咩空氣清新機好？】<br />\nK: 最基本嗰啲已做到以上效果，唔好信有啲咩特異功能嘅機，果啲光分解機不可短期分解到二噁英，而CS自己都會分解。即係除臭同分解甲醛外冇乜用。<br />\n<br />\n【Q: 催淚煙 / CS可以吹到幾遠？幾耐先散？我住XX樓會唔會吸到？】<br />\nK: 有資料話可去到幾百米，但實際要視乎風向。有啲數據話如果一粒正常大細嘅催淚彈爆咗，50米外15-30分鐘就會冇咗CS效果 (因為已經沉下，100-200米外就安全；我估計二噁英都係咁上下)。但全世界得香港放咁多催淚彈，人口又密集，所以影響必定比外國數據更大。依家香港冇數據，只能靠估。<br />\n<br />\n【Q：咁HCN山埃氣呢？好毒喎】<br />\nK: HCN真係好毒，但比空氣輕，你係屋企或者行過戰區都冇咁易中到。但太多HCN代表CS分解程度高，產其它毒嘢如二噁英、PCB、PCT亦高昨！<br />\n<br />\n【Q: 雨水能否沖走街上CS / 二噁英？】<br />\nK: 可以，去咗海，不是水塘。因為未有試過係集水區放催淚彈呢！<br />\n<br />\n【Q: 雨水沖走啲CS / 二噁英，會否污染食水？】<br />\nK: 入污水渠落海，唔會污染食水<br />\n<br />\n【Q: 雨水沖走啲CS / 二噁英落咗海，食魚有冇事？】<br />\nK: Dilutional effect (即溝稀咗)，CS / 二噁英到海嘅劑量不大，若非日日食同一個來源嘅魚，估計影響不大<br />\n<br />\n【Q: 懷疑受催淚彈影響嘅生果，食唔食得？】<br />\nK: 厚皮生果 (如西瓜，蜜瓜) 用流水清洗，我會食；連皮食或大表面面積嘅生果 (如士多啤梨，藍梅) 我唔會食。<br />\n<br />\n【Q: 二噁英係四圍飄定沉落地面？】<br />\nK: 黐落塵粒或任何固體/液體，塵粒最後沉落地面或物件表面，最少10年先分解一半。<br />\n<br />\n【Q: 燒膠會否出二噁英？】<br />\nK: 講咗好多次，要有氯嘅膠如PVC造嘅膠先會燒出二噁英！唔該睇番原篇解釋，勿斷章取義<br />\n<br />\n【Q: 吸咗催淚氣管好唔舒服點算？】<br />\nK: 我自己中過最甘果次5分鐘都郁唔到，乜水都流，但洗眼5分鐘後已經冇乜事，但個肺痛咗2日，冇睇醫生。當然個個人身體唔同，你如果好唔舒服要去睇醫生。<br />\n<br />\n【Q: 接觸咗催淚皮膚好痕/出疹點算？】<br />\nK: 唔好R，搽止痕膏 (我用薄荷膏)。BB就咪俾佢R，亦咪用乜膏物膏。當然好唔舒服要去睇醫生！<br />\n<br />\n【Q: 吸咗催淚彈對胎兒有幾大影響？】<br />\nK: K Kwong唔係咁識Bio (except reproduction)。要等各位醫生代解答。但以前啲資料話二噁英導致畸胎，係好長期接觸，唔係幾日幾月嗰啲喎！<br />\n<br />\n【Q: 吸咗催淚彈可唔可以餵人奶？】<br />\n徒弟Winnie Chan代答: 衛生署話2個鐘內唔餵得人奶。二噁英屬油溶性，會積聚喺人體內油脂細胞，包括母乳，但正路冇咁快入到奶。未有人做過呢種實驗，冇確實答案到底吸幾多就餵得/唔餵得。不過有一點可以肯定：如果自己皮膚有CS微塵，可以餵奶時被BB吸入！<br />\n<br />\n【Q: 催淚彈令經血變黑色點算？】<br />\n醫生代答: 如淨係經血顏色異常，無其他病徵 (如經期日子唔啱，非經期日子出血，或其他系統症狀) 醫生問清楚病歷同做檢查後，應該都冇咩可以做到。當然私家嘅話可以自費照吓超聲波確保結構上冇問題，但如果排公立分分鐘要排一兩年先第一次見到醫生，照超聲波或者要再排，短期內幫唔到件事。"}]}