{"tid":490675,"cid":15,"subCid":0,"title":"而家點先，串連登仔咁話喇喎","createTime":"2017-12-05T23:44:16.000Z","updateTime":"2017-12-05T23:44:16.000Z","uid":6582,"like":0,"dislike":0,"uniUserReply":1,"replies":[{"pid":"e910405a6065309af9b90623db55df2232afd150","tid":490675,"uid":6582,"like":0,"dislike":0,"score":0,"citedBy":0,"replyTime":"2017-12-05T23:44:16.000Z","msg":"#7QQ升浪故事 公元2017年11月，在港股嘅國度入面，戰事仍然不斷。當然每場戰爭，都會攻無不克、戰無不勝之英雄，呢一輪，嗰位當時得令嘅大將軍，叫人稱「Q將軍」嘅騰訊（700）。<br />\n<br />\n「用兵之道，在於兵貴神速，不貴久，我哋要半個月內攻破400蚊水平」Q將軍一聲下令，眾將豈敢不從，齊聲一句「末將領命」後，果然，騰訊領軍成功擊潰400蚊水平，史稱「四百之戰」。<br />\n<br />\nQ將軍身形雖有如企鵝，不過手執「升破400蚊」旗幟，領軍昂首入城一刻，當然獲民眾夾道歡迎，「升！升！升」「騰訊500蚊見！」「快啲拆細再炒過。」<br />\n<br />\nQ將軍「四百之戰」後，聲威大震，更令不少百姓，諸如骨骼精奇之練武奇才，或燕瘦環肥之毒男廢青，均甘心成為其麾下，甚至貼錢打工，重貨買牛，上陣殺敵。「我重貨掃700牛呀，貼價到差幾蚊？冇事嘅，700唔會跌。」「買咩正股呀，買牛證一日都賺幾倍啦！」「唔好沽住呀！700會繼續升架。」越多人掃牛，班副將輪商就幫忙調兵遣將，買多啲正股對沖。結果，於11月21日，Q將軍竟然一舉攻破439蚊大關，將軍喃喃的道「真係升到連我自己都驚。」<br />\n<br />\n不過，世上哪有不敗的戰神，「12月恒指季檢，基金要沽貨啦！」「聖誕鐘、騰訊終」喺港股跟紅頂白嘅世界，哪有大戶會同你講感情，Q將軍節節敗退，430蚊、420蚊、410蚊相繼失守！「騰訊唔會去到400蚊架，我哋用隻牛血戰到底！」<br />\n<br />\n一語成讖，同時亦展開一場「牛仔大屠殺」。戰火無情，輪商無愛，400蚊收回牛證行先死先，18隻是騰訊牛證當場死亡；385蚊陣地一日失守，39隻牛證即場打靶，涉及約9億份街貨，死傷枕藉、屍橫遍野。網絡上哀鴻遍野，「我隻牛仔死得好慘呀」「你個輪壞咗呀」「如何面對寵物即將離逝」;「RIP」，「節哀順變」之聲此起彼落。<br />\n<br />\n「Q將軍」分明大勢已去，不過此時，只要騰訊升少少，就一定有人衝出來講，「不要騰，只要訊」「我哋要有『訊』心」。<br />\n<br />\n結果有朋友星期一，買四隻極貼價「勵志神牛」，坐過夜，星期二一夜清倉&hellip;有朋友之前借財仔買700牛，依家欠街數幾球，然後走去問人借錢，唔係為還借，而係話「騰訊聽日一定升嘅」真係那來的自信？&hellip;睇到呢度，我就知此國度出現一種邪教，叫「炒700唔會輸錢」的邪教。<br />\n<br />\n有朋友話，炒股哲學，如果你抱住「邊度跌低，邊度起返身」信念，結果，只有一個，就係「就算你起返身，你最後都會輸得仲甘。」<br />\n<br />\nby千頌C@堆填區<br />\n<a href=\"http://fb.com/winbigwok\" data-sr-url=\"https://r.lihkg.com/link?u=http%3A%2F%2Ffb.com%2Fwinbigwok&d=3%2F5YkPlJbG%2BQjCW%2B8PjjmZUJf0bKPU4tHf%2BJg0Yv85M%3D&h=46aaf9b2\" data-auto-link target=\"_blank\">http://fb.com/winbigwok</a><br />\n<br />\n<br />\n<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"}]}