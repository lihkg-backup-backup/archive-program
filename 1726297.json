{"tid":1726297,"cid":1,"subCid":0,"title":"莫忘初心 ‧ 三不主義 ‧ 禮待同行","createTime":"2019-11-16T05:52:32.000Z","updateTime":"2019-11-16T05:53:10.000Z","uid":296888,"like":0,"dislike":0,"uniUserReply":2,"replies":[{"pid":"1566fe609b3fc4f46c3e974cafd6cb10b99945ac","tid":1726297,"uid":296888,"like":0,"dislike":0,"score":0,"citedBy":0,"replyTime":"2019-11-16T05:52:32.000Z","msg":"咁多位手足，辛苦晒連月以來大家ge抗爭！！今時今日有咁ge成果，其實真係靠唔同人係唔同崗位ge付出，先可以令個政府陷入呢個局面，一巴又一巴咁打落林奠呢位高才生ge面<img src=\"/assets/faces/pig/whip.gif\" class=\"hkgmoji\" />。我明過去一星期大家有幾攰，有幾傷，而4大面臨前所未有ge挑戰，講真，換任何一個人落場都未必俾到一個完善解決ge方法。但我想提提大家，無論係出面ge勇武手足、和理非定冷氣軍師，我希望大家記住場運動ge<span style=\"font-size: large;\"><span style=\"color: red;\">初心</span></span>係咩，我地要捍衛民主同自由，維護我地核心價值！開戰到而家，五大訴求‧缺一不可係我地ge共識，如果係手足，大家一定仲記得呢個目標同理念。<br />\n<br />\n運動開初大家已經形成三不主義（不割蓆、不分化、不篤灰），無論做d乜，呢三不都係我地ge原則。正正係呢個三不主義，令林奠對呢場運動束手無策。林奠而家唯一可以做ge無非係得支持蝗軍同搵人分化呢兩招。自古以來，明槍易擋，暗箭難防，蝗軍就算放核彈我地都知點拆，但用輿論做分化，就要靠手足ge智慧去洞悉。真正ge手足絕對明白同理解社會上每一場運動，的確好多時好多野我地係未夠完美，咁又點？呢場運動無教科書，無人學過，全憑臨場摸索，有唔完美有幾出奇？手足係出面做得唔好，提出建議要改善，呢個出發點好好。但而家唔少人借題發揮，扮手足係度發表挫士氣ge貼文，我希望大家唔好落入圈套，俾人趁機分化晒我地。不割蓆、不分化、不篤灰唔係得個講字，真正ge手足唔應該陏ｄ就拎割蓆出來講，一次割錯，要用幾多時間先修補到關係？同樣地，陏ｄ就發表區分言論，就算你無心，林奠ｄ打手只會笑住多謝你搞分化。我想提提大家，言論力量係好可怕，你可以話上連登勿認真，但總有ｄ人係間中上連登，睇下就當真。Ｄ欠缺批判思維ge人將風帶出去，只會社會大眾對運動形象轉差。所以希望大家用行動堅守三不主義<img src=\"/assets/faces/normal/adore.gif\" class=\"hkgmoji\" /><br />\n<br />\n最後禮待同行，我明係精神狀況極度緊急、唔夠訓、體力消耗情況底下情緒唔多唔少會爆燥。但我想大家明白，係我地選擇行出去，情緒幾差都好，都唔可以向同行者發脾氣。人地山長水遠送物資來，一樣會面對被查、被拉ge風險，佢地無做錯，憑乜要受氣？我地唔係軍閥，更加唔係大台，邊度有難就去邊度，幫完就算。無大台情況下，更需要互相尊重，咁先可以團結對外。蓄意對立，就算唔係鬼，個運動都會不攻而破。<br />\n打左一大段野，可能會無乜人睇，但真心唔想運動因為內鬥而俾林奠陰謀得逞。希望大家可以堅持<span style=\"font-size: xx-large;\"><span style=\"color: red;\">莫忘初心 ‧ 三不主義 ‧ 禮待同行</span></span>，終有一日係煲底見！"},{"pid":"624af6301aa96b5419d09fbce9f9886059738e34","tid":1726297,"uid":156096,"like":0,"dislike":0,"score":0,"citedBy":0,"replyTime":"2019-11-16T05:53:10.000Z","msg":"****眾籌****<br />\n<br />\n唔好意思，仲係要借個位&amp;幫你推推POST<br />\n<br />\n鍾庭耀教授為今次運動發起了超大型全港性民調，長期追蹤今次運動大事件的民意 (eg. 721, 831) &amp; 證明香港人未放棄，然後做份國際文宣<img src=\"/assets/faces/normal/kill.gif\" class=\"hkgmoji\" />, 話比全世界聽：5毛網軍不代表香港人<br />\n(<span style=\"color: red;\">眾籌到而家先64%</span><img src=\"/assets/faces/dog/cry.gif\" class=\"hkgmoji\" /><img src=\"/assets/faces/dog/cry.gif\" class=\"hkgmoji\" />, 仲要大家支持)<br />\n<br />\n第五期民調結果POST<br />\n<a href=\"https://lihkg.com/thread/1726268/page/1\" data-auto-link target=\"_blank\">https://lihkg.com/thread/1726268/page/1</a> <span style=\"color: red;\">(new)</span><br />\n第三&amp;四期民調結果POST<br />\n<a href=\"https://lihkg.com/thread/1696271/page/1\" data-auto-link target=\"_blank\">https://lihkg.com/thread/1696271/page/1</a><br />\n第二期民調結果POST <br />\n<a href=\"https://lihkg.com/thread/1686054\" data-auto-link target=\"_blank\">https://lihkg.com/thread/1686054</a><br />\n第一期民調結果POST<br />\n<a href=\"https://lih.kg/1675545\" data-auto-link target=\"_blank\">https://lih.kg/1675545</a><br />\n<br />\n眾籌link:  <a href=\"https://www.collaction.hk/project/story/1209\" data-sr-url=\"https://r.lihkg.com/link?u=https%3A%2F%2Fwww.collaction.hk%2Fproject%2Fstory%2F1209&d=x8osXdNjm17U7TcHCf5EXqjakGblTMbnvy6EODhsvCk%3D&h=6577f4c9\" data-auto-link target=\"_blank\">https://www.collaction.hk/project/story/1209</a><br />\n官方link (我們香港人計劃) :<br />\n<a href=\"https://www.pori.hk/\" data-sr-url=\"https://r.lihkg.com/link?u=https%3A%2F%2Fwww.pori.hk%2F&d=x8osXdNjm17U7TcHCf5EXqjakGblTMbnvy6EODhsvCk%3D&h=2b63215c\" data-auto-link target=\"_blank\">https://www.pori.hk/</a><br />\n<br />\n(對唔住，咁危難時刻下我知而家仲叫大家課金可能好反感，但我相信兄弟爬山，各有各做，行得通就全力去做<img src=\"/assets/faces/dog/cheerup.gif\" class=\"hkgmoji\" />)"}]}