{"tid":153007,"cid":19,"subCid":0,"title":"我係一個冇目標、冇夢想嘅大學生","createTime":"2017-03-12T09:06:35.000Z","updateTime":"2017-03-12T10:56:49.000Z","uid":53513,"like":0,"dislike":0,"uniUserReply":0,"replies":[{"pid":"951b8e6e0581ea4a8aeb6b2bc9d5b376b3be5a78","tid":153007,"uid":53513,"like":0,"dislike":0,"score":0,"citedBy":0,"replyTime":"2017-03-12T09:06:35.000Z","msg":"因為我唔知道我可以同邊個講，所以我上左黎呢到。<br />\n<br />\n成日都聽日話讀到大學之後就唔洗讀書嫁啦，可以任你玩，冇人理你，我抱住對大學嘅無限幻想，辛辛苦苦咁考完個DSE，<br />\n最後入到大學，但係大學生活真係完全唔係想像中咁，甚至我會比以前更加迷茫，更加唔知自己係到做緊乜。<br />\n<br />\n大學入面，我有住hall，我有上莊。<br />\n首先講左住hall，坦白講，住hall識到一大班人係開心嘅，大家成日都可以聚埋一齊玩，互訴心事，又有好多唔同嘅活動參加。而我都本住乜都參加下，搵下自己嘅興趣同目標咁，但係到宜家，我先發現最後其實係會乜都搵唔到。係Hall嘅生活就係每日都會fing到凌晨，之後第二日就會精神不振咁，完全專注唔到上堂，更甚嘅係直接唔去上堂。<br />\n<br />\n之後就係上莊啦，我都唔知點解一開始我會上，可能只係一時嘅衝動。宜家嘅我，覺得自己好似做左人地嘅奴隸咁，好多野都係為左人地而做咁，好多時候，都好驚做柒左，會「遺臭萬年」，所以我做野之前我都會有好多顧忌，最後我會選擇唔做。我都知，我可能會比大家話，上莊嘅人都係on9，唔想做咪quit，但係我份人衰在有責任感，上左就唔可能退出。<br />\n<br />\n係呀，住hall同上莊都識到一大班人，一齊嘅時候係開心嘅，但係唔知點解每一日我都過得好迷茫，我真係唔知道自己用左時間係入面係咪真係值得。每一日都好頹廢，完全提唔起精神去做野，要我做野，我就係咁拖，係咁拖，遲遲都唔肯去做。<br />\n<br />\n好啦，發洩完畢，冇乜事我返出去先了。"},{"pid":"89d243d68dd1ebc7c8794084e3e960af93fe2420","tid":153007,"uid":70063,"like":0,"dislike":0,"score":0,"citedBy":0,"replyTime":"2017-03-12T09:11:06.000Z","msg":"Live for yourself"},{"pid":"a4c66660d8ade3398ecf036b1795f7da944a0ad2","tid":153007,"uid":72608,"like":0,"dislike":0,"score":0,"citedBy":0,"replyTime":"2017-03-12T10:56:49.000Z","msg":"大學五件事<img src=\"/assets/faces/lomoji/10.png\" class=\"hkgmoji\" />"}]}