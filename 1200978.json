{"tid":1200978,"cid":5,"subCid":0,"title":"［討論］其實大家想美國/外國點幫香港？","createTime":"2019-06-11T01:37:33.000Z","updateTime":"2019-06-11T05:33:04.000Z","uid":35870,"like":3,"dislike":0,"uniUserReply":1,"replies":[{"pid":"e943a76d4179097d072d1667ad98d5789530899b","tid":1200978,"uid":35870,"like":0,"dislike":0,"score":0,"citedBy":0,"replyTime":"2019-06-11T01:37:33.000Z","msg":"雖然大家成日話想外國幫手，但有樣野我覺得好似無乜人點討論，就係想外國/美國點樣幫香港手<br />\n<br />\n有呢個諗法主要係黎自對上一次嘅美國聽證會講逃犯條例，其中一個問題就係問，想美國點樣幫香港<br />\n出席嘅李柱銘羅冠聰等人就答到模凌兩可，反映其實我地都無諗過想美國點幫我地<br />\n李柱銘就簡單話想美國幫手說服商界嘅人（真係聽到都燥<img src=\"/assets/faces/normal/clown.gif\" class=\"hkgmoji\" />）<br />\n李卓仁就好d，話希望美國國會出聲<br />\n羅冠聰同另外一位香港記協主席就直頭up d講完等於無講嘅野<br />\n<br />\n我覺得出現呢個情況係因為成個民主派（或者所謂非建制），都無真正諗過想人地點幫自己，唔止個次嘅聽證會，無記錯係英國，又係有類似聽證會，問到香港人係咪想英國制裁香港，點知香港個面又答唔係<br />\n<br />\n我覺得係咁嘅情形底下，作為美國佬/英國佬，都唔知點幫你手好<br />\n<br />\n究竟我地係想人地點幫呢？<br />\n對香港實施經濟制裁？（但會唔會焦土左d呢，係咪人人都有咁嘅準備呢？）<br />\n對香港嘅官員作出制裁？（呢樣野我覺得較為合理）<br />\n取消/修改香港關係法？（又係非常之焦土嘅做法，係咪大家都有心理準備呢？特別係以共產黨咁唔輸得，絕對有可能寧願你700萬人收皮都唔會讓步）<br />\nBNO有居留權？（呢個可能性有d低，但先唔講可能性，究竟BNO有居留權對香港有咩作用呢？係純粹一個姿態落香港政府面定點呢？咁樣只係會令到幾百萬人有個外國居留權，畀人走到而唔會令香港更好架喎）<br />\n<br />\n我覺得睇落唔係人人都接受到焦土式制裁香港，特別睇睇民主派嘅人就知，一方面同外國佬講自由受到侵蝕，另一方面人地一話修改關係法又走去同人講話唔好搞死香港。出現呢個分歧嘅原因，我覺得係因為甚至係連登呢類social media都無乜人詳細討論過呢個問題（就好似大家只係會討論英國脫唔脫歐，而無討論實際上應該點樣脫歐，令到當真係脫歐個陣亂晒龍；而家香港就淨係討論希望人地幫手，圍繞住點樣attract到外國幫手，但就無討論想人地點樣幫手）"},{"pid":"9918276fe987091af825fc0b560173c39c78bc81","tid":1200978,"uid":35870,"like":0,"dislike":0,"score":0,"citedBy":0,"replyTime":"2019-06-11T01:58:31.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"468678f4ff3fa9dd3227dfc4762ee63973927da2","tid":1200978,"uid":35870,"like":0,"dislike":0,"score":0,"citedBy":0,"replyTime":"2019-06-11T05:33:04.000Z","msg":"<img src=\"/assets/faces/dog/haha.gif\" class=\"hkgmoji\" />無人理"}]}