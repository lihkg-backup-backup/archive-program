{"tid":592469,"cid":6,"subCid":0,"title":"球壇預言：(2)莫二季發功　曼聯後上封王","createTime":"2018-03-14T08:30:30.000Z","updateTime":"2018-03-14T08:30:30.000Z","uid":34572,"like":1,"dislike":0,"uniUserReply":1,"replies":[{"pid":"853f81aecceb3e4fc9f26497806f944300ff5295","tid":592469,"uid":34572,"like":0,"dislike":0,"score":0,"citedBy":0,"replyTime":"2018-03-14T08:30:30.000Z","msg":"雖然今季英超爭標形勢，「1哥」曼城已經甩開同市死敵曼聯15分，但千祈唔好忘記，紅魔主帥莫連奴每逢執教球隊第2季例必有貨交，以往佢執教波圖、車路士、皇家馬德里同國際米蘭，第2季都一定有聯賽冠軍落袋，而且聯賽仲有半季未踢，咁快就斷定曼城捧盃又言之尚早。<br />\n<br />\n果然，「藍月亮」喺下半季出現嚴重傷兵潮，兩大射手阿古路及加比爾西捷西斯又因爭位踢搞到不和，軍心不穩令曼聯有機可乘，季尾以1分之微反壓死敵，第14次稱霸英超，重演95-96年度球季，費格遜麾下嘅紅魔喺1月一度落後紐卡素12分下大逆轉奪冠，「莫二季」真係堅過石堅。<br />\n<br />\n<img src=\"https://img.eservice-hk.net/upload/2018/03/14/163023_2cba0ff3d3c7869792897ba6a218f441.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F03%2F14%2F163023_2cba0ff3d3c7869792897ba6a218f441.jpg&h=a8c2ba82&s={SIZE}\" />"}]}