{"tid":2254128,"cid":12,"subCid":0,"title":"【哈佬喂超短故】《塞豆窿》","createTime":"2020-10-22T15:02:37.000Z","updateTime":"2020-10-30T06:59:15.000Z","uid":308531,"like":7,"dislike":0,"uniUserReply":9,"replies":[{"pid":"825c91c1f34b603b892eae7553d9e9dca09013d5","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:02:37.000Z","msg":"我細個屋企係一座樓齡高嘅唐樓，而我細個嗰陣並唔太鍾意住喺唐樓，因為小學同校全部都係住附近嘅公屋，佢哋番同放學都係一齊，就算放咗學就有得一齊玩，樓下又有公園又有球場，所以我好羨慕佢哋同埋好唔鍾意呢座唐樓，又舊又矮。<br />\n<br />\n雖然叫做有部𨋢搭，但係好麻煩，因為成日故障，平時已經要手動拉閘，然後一時時度閘又有卡下卡下咁，就算撳咗𨋢掣都無反應，要開下閂下先會有反應；然後架𨋢又會上到一半停低，甚至可以喺閘嘅隙縫中睇到大大個&quot;2&quot;字寫喺度，跟住又要開閂一下，佢先會再行番，上多層，番到屋企。<br />\n<br />\n舊式唐樓係無四樓，話係唔吉利，三樓下一個就係五樓。同埋地下已經計一樓，無G樓，有時連郵差送信都會搞錯樓層，放咗去上一層或者下一層。<br />\n<br />\n返到屋企，第一件事係做功課，做完後就去睇電視，四點半到五點半會有兩套動畫睇，然而通常睇到一半就會畀媽子叫裝香，所以多少都會有啲煩躁。<br />\n<br />\n但係因為裝香係要用打火機，所以以前係媽子幫我點香，而後來媽子就直接叫我自己學，因此我喺升上中學上科學堂嗰陣，我一啲都唔驚火。<br />\n<br />\n睇住隔離班人點個火都成個原始人咁，用火柴連個火柴頭都可以擦斷，打火機就撳着之後一係大叫放手、一係隻手向前傾，畀火燒親手指公。可能原始人見到火都無咁驚&hellip;&hellip;<br />\n<br />\n但係我今次要講，同埋發生嘅係喺嗰陣五年班升六年班嘅事&hellip;&hellip;"},{"pid":"8f0318d2182230d896b950495706f4e38236ed0e","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:03:07.000Z","msg":"喺嗰年嘅七月，有新夥人家搬咗入嚟，而我最記得就係嗰年暑假晨咁早就聽到鑽嘢聲，想訓晏啲都唔得。然後部𨋢就基本上被裝修工人霸住，只可以死死氣咁行樓梯，跟住媽子買餸開始變成苦差，不過好彩只係行四層。<br />\n<br />\n然後有一日，媽子話支豉油用晒，叫我落附近超市買就算，然而媽子用開嘅蒸魚豉油又一大支又好鬼重，所以嗰日我真係無力行樓梯，只好慢慢等𨋢。<br />\n<br />\n終於等到一次空𨋢，閂埋閘門，諗住終於可以返屋企嗰陣，部𨋢竟然困咗。今次點開閂度閘都無用，部𨋢始終無行番，就咁停咗喺個&quot;3&quot;字到，差少少先到五樓，一半咁卡住咗，好彩唔係密封，叫做有啲通風。<br />\n<br />\n當我無奈地等緊人救嘅時候，突然，喺我上面嘅隙縫出現咗一對腳。<br />\n<br />\n嗰對係一對又白又幼嘅小腿，而且小腿嘅主人踎低咗，望咗入嚟，仲同我對咗一下眼。<br />\n<br />\n然後佢就幫我撳咗下五樓嘅𨋢掣，架𨋢就好順利咁行番，升番上五樓。<br />\n<br />\n而奇怪嘅係明明係一直企咗喺閘門前，但當我到咗嗰陣已經無咗佢嘅影子，走廊有嘅只係一股香燭瀰漫嘅味道。<br />\n<br />\n話說呢幢唐樓嘅細路應該得我一個，點解會有其他細路喺度我並唔明解，可能新入夥嗰家人嘅小朋友&hellip;？<br />\n<br />\n喺個一年，我都無真實咁再見過佢出現。亦知道咗新入夥嗰一家係一對情侶，有養狗，但係無小朋友。"},{"pid":"00ae9e9eff1f1b5872795a78c24cd90f3f5b3714","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:03:46.000Z","msg":"但係之後每次搭𨋢，我都會不自覺諗起佢，可能因為咁，大概每隔幾日我就會發同一個夢。<br />\n<br />\n就喺呢幢大廈入面，夢中嘅我搭緊𨋢，然後去到三樓嗰陣，架𨋢就會自己停留，而閘門望嘅外面，佢就企咗喺度，毫無神情，然而當我想升上一層嗰陣，明明有上升嘅感覺，不過下一層永遠都係三樓，而佢都繼續喺度。<br />\n<br />\n亳無疑問，呢個係一個感覺超唔好嘅夢，但係我無一次會喺途中醒，通常一起身就係朝早，同埋記憶都會好模糊。<br />\n<br />\n佢係個好細個嘅女仔，有一隻溶溶爛爛嘅公仔喺手上，我就係記得咁多&hellip;&hellip;<br />\n<br />\n跟住一年之後，對我嚟講，發生咗一件心情有啲複雜嘅事。<br />\n<br />\n就係我哋搬離咗唐樓，而原因好簡單，因為幢唐樓冧咗，係真正物理上咁冧咗。"},{"pid":"68cc80a69185d7974047b433bb38996af0a4a94d","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:04:11.000Z","msg":"原因好似係因為樓齡本身已經高，上年對情侶入夥嗰陣豪裝咗一次，工程之中唔小心整到啲受力位，一年之後就成幢冧咗。<br />\n<br />\n好彩嘅係無死到人，算係不幸中嘅大幸。<br />\n<br />\n而呢一切都要多謝嗰個女仔&hellip;&hellip;"},{"pid":"ba9d4b38d57b1705db7d291e03ae6bcd0d003e2b","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:04:49.000Z","msg":"喺嗰晚，我都係夢到嗰個女仔，但場景有少少唔同，部𨋢度閘無咗，於是我喺幢大廈可以周圍走，而佢就一直咁跟住我。<br />\n<br />\n雖然一直都好驚佢，因為心入面已經知道佢係鬼，但我係今次最後選擇咗面對佢。<br />\n<br />\n<br />\n「你想點呀！唔好再攪我啦！我唔想再見到你呀！」<br />\n<br />\n「&hellip;快啲&hellip;&hellip;」<br />\n<br />\n「咩話！？」<br />\n<br />\n「&hellip;&hellip;快啲醒，走呀。」<br />\n<br />\n佢講完呢句，我就真係醒咗。<br />\n<br />\n<br />\n然後就聽到一啲奇怪嘅破裂聲，出廳開燈一睇先知，屋企個門口孭咗，成度門釣住釣住咁，跟住我咁叫醒咗媽子同老竇，感覺幢樓開始有啲左搖右搖，於是老竇擺起後樓梯嘅掃把，一嘢打落個火警鐘度，慢慢咁，總共七層嘅住客最後都走到。<br />\n<br />\n我哋就成班人企咗喺對面街嘅便利店，無幾耐，我哋就見證咗呢幢樓最後嘅一面。"},{"pid":"6ccbea9aa73f5023109f1cf97f35279f8572ba38","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:05:10.000Z","msg":"而我就喺唐樓倒塌之前幾秒，見面佢企咗喺唐樓已不成形嘅入口，佢同我揮咗揮手道別後，幢樓嘅瓦礫就咁活埋咗佢嘅身影，卷起咗一股沙塵，而我就連一句多謝都同佢講唔切，塵沙就咁入咗眼，令我對眼擘都擘唔大，見唔到佢。<br />\n<br />\n喺媽子買咗支水幫我洗眼之後，蒸餾水同眼淚混咗埋一齊，當我再放眼一看，佢早已經唔喺廢墟嗰度。"},{"pid":"23146cb9052cc5b2edff56ec08b773b9c98fa7e4","tid":2254128,"uid":308531,"like":0,"dislike":0,"score":0,"citedBy":0,"replyTime":"2020-10-22T15:06:01.000Z","msg":"而據後來嘅新聞同都市傳說講，嗰幢唐樓係有用到「塞豆窿」。<br />\n<br />\n指嘅係舊時代打樁起地基嗰陣，會將一啲小朋友埋喺地基之下，嚟保佑建築物嘅安穩。<br />\n<br />\n佢嘅屍骨後來就咁被人發現咗，點解我知係佢？因為佢手上隻公仔都畀人挖咗出嚟&hellip;&hellip;<br />\n<br />\n我而家已經做唔到啲咩去報答佢，一係喺農曆七月燒衣嗰陣諗住佢，成為野鬼嘅話，希望佢都有啖好食。<br />\n<br />\n不過，最好嘅話，我希望佢可以咩都收唔到咁去到投胎。<br />\n<br />\n<br />\n《塞豆窿》-完-"},{"pid":"4dc6b60ff9fef51b2359ea21d0b621273513007c","tid":2254128,"uid":196649,"like":0,"dislike":0,"score":0,"citedBy":1,"replyTime":"2020-10-22T15:08:55.000Z","msg":"<img src=\"/assets/faces/normal/good.gif\" class=\"hkgmoji\" />好睇，支持"},{"pid":"e5f7209c96a364858cba92b651bec0d0a63b9059","tid":2254128,"uid":246289,"like":0,"dislike":0,"score":0,"citedBy":0,"replyTime":"2020-10-22T15:10:25.000Z","msg":"咁快完<img src=\"/assets/faces/lm2/noodles.gif\" class=\"hkgmoji\" />"},{"pid":"36a4a168a90e7e4013109cd1de8ff05110f964e8","tid":2254128,"uid":342621,"like":0,"dislike":0,"score":0,"citedBy":0,"replyTime":"2020-10-22T15:22:46.000Z","msg":"咁快完<img src=\"/assets/faces/dog/on_hold.gif\" class=\"hkgmoji\" />"},{"pid":"99c650fc6d8f2f29ee3ec5b3f67e2376c98c352d","tid":2254128,"uid":206998,"like":0,"dislike":0,"score":0,"citedBy":1,"replyTime":"2020-10-22T16:01:44.000Z","msg":"果然係超短故<img src=\"/assets/faces/pig/upset.gif\" class=\"hkgmoji\" />"},{"pid":"986edfe2ba0e727728898dce7311493d10a39ead","tid":2254128,"uid":308531,"like":0,"dislike":0,"score":0,"quote":{"pid":"4dc6b60ff9fef51b2359ea21d0b621273513007c","tid":2254128,"uid":196649,"like":0,"dislike":0,"score":0,"citedBy":1,"replyTime":"2020-10-22T15:08:55.000Z","msg":"<img src=\"/assets/faces/normal/good.gif\" class=\"hkgmoji\" />好睇，支持"},"citedBy":0,"replyTime":"2020-10-22T16:46:22.000Z","msg":"多謝<img src=\"/assets/faces/normal/hoho.gif\" class=\"hkgmoji\" />"},{"pid":"7683a74f2cd6e6e247e97fa17c9f4fed6f059915","tid":2254128,"uid":308531,"like":1,"dislike":0,"score":1,"citedBy":0,"replyTime":"2020-10-22T16:54:14.000Z","msg":"好耐無寫口語短故同埋【P牌短故】個tag甩咗P後唔用得<img src=\"/assets/faces/lm2/cry.gif\" class=\"hkgmoji\" /><br />\n<br />\n上次兩個故收尾節奏都唔多好&hellip;其實係好差<img src=\"/assets/faces/pig/arrested.gif\" class=\"hkgmoji\" /><br />\n今次個收尾叫做滿意<img src=\"/assets/faces/lm2/yo.gif\" class=\"hkgmoji\" /><br />\n最近有時間可能會出多啲短故先<img src=\"/assets/faces/normal/bouncer.gif\" class=\"hkgmoji\" />"},{"pid":"3dab8b6adc192dc1b141cce372b791c15e3e4e2e","tid":2254128,"uid":161174,"like":0,"dislike":0,"score":0,"citedBy":1,"replyTime":"2020-10-23T00:55:34.000Z","msg":"此回覆已被刪除"},{"pid":"486ae9aeb935ffeebf4a103dcc0e3113d2921cce","tid":2254128,"uid":380955,"like":0,"dislike":0,"score":0,"citedBy":1,"replyTime":"2020-10-23T16:38:56.000Z","msg":"<img src=\"/assets/faces/dog/cheerup.gif\" class=\"hkgmoji\" /><img src=\"/assets/faces/dog/cheerup.gif\" class=\"hkgmoji\" />"},{"pid":"161712acda795de825467af2f54f317f7841267b","tid":2254128,"uid":381386,"like":0,"dislike":0,"score":0,"citedBy":1,"replyTime":"2020-10-29T17:02:27.000Z","msg":"push"},{"pid":"4efc87fd6d25e427d8c42ba602a37f1c0c5b540c","tid":2254128,"uid":381386,"like":0,"dislike":0,"score":0,"citedBy":0,"replyTime":"2020-10-29T17:02:38.000Z","msg":"push"},{"pid":"8c29107c2739fc0eba20ddf628310cb2172adac8","tid":2254128,"uid":381386,"like":0,"dislike":0,"score":0,"citedBy":0,"replyTime":"2020-10-29T17:02:50.000Z","msg":"push"},{"pid":"066ab4c51e470fcc5fbb55d5c6b2f39c1f32c1df","tid":2254128,"uid":308531,"like":0,"dislike":0,"score":0,"quote":{"pid":"3dab8b6adc192dc1b141cce372b791c15e3e4e2e","tid":2254128,"uid":161174,"like":0,"dislike":0,"score":0,"quote":{"pid":"99c650fc6d8f2f29ee3ec5b3f67e2376c98c352d","tid":2254128,"uid":206998,"like":0,"dislike":0,"score":0,"citedBy":1,"replyTime":"2020-10-22T16:01:44.000Z","msg":"果然係超短故<img src=\"/assets/faces/pig/upset.gif\" class=\"hkgmoji\" />"},"citedBy":1,"replyTime":"2020-10-23T00:55:34.000Z","msg":"此回覆已被刪除"},"citedBy":0,"replyTime":"2020-10-30T06:37:54.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"9c83b67f786f1607699d1df943ae9a97adf43ee6","tid":2254128,"uid":308531,"like":0,"dislike":0,"score":0,"quote":{"pid":"486ae9aeb935ffeebf4a103dcc0e3113d2921cce","tid":2254128,"uid":380955,"like":0,"dislike":0,"score":0,"citedBy":1,"replyTime":"2020-10-23T16:38:56.000Z","msg":"<img src=\"/assets/faces/dog/cheerup.gif\" class=\"hkgmoji\" /><img src=\"/assets/faces/dog/cheerup.gif\" class=\"hkgmoji\" />"},"citedBy":0,"replyTime":"2020-10-30T06:38:16.000Z","msg":"多謝支持<img src=\"/assets/faces/normal/bouncer.gif\" class=\"hkgmoji\" />"},{"pid":"f65c6a7a466a05734da863055f2456ad5c66c4b0","tid":2254128,"uid":308531,"like":0,"dislike":0,"score":0,"quote":{"pid":"161712acda795de825467af2f54f317f7841267b","tid":2254128,"uid":381386,"like":0,"dislike":0,"score":0,"citedBy":1,"replyTime":"2020-10-29T17:02:27.000Z","msg":"push"},"citedBy":0,"replyTime":"2020-10-30T06:39:39.000Z","msg":"p牌push唔到㗎<img src=\"/assets/faces/lm2/yo.gif\" class=\"hkgmoji\" /><br />\n但多謝你支持<img src=\"/assets/faces/normal/hoho.gif\" class=\"hkgmoji\" />"},{"pid":"ad4dbebddfe6d7ae3436c7483aa5fa41a6ded9c4","tid":2254128,"uid":51088,"like":0,"dislike":0,"score":0,"citedBy":0,"replyTime":"2020-10-30T06:59:15.000Z","msg":"推"}]}