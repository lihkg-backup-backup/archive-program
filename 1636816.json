{"tid":1636816,"cid":33,"subCid":0,"title":"點都唔割，咁樣先有希望","createTime":"2019-10-07T22:48:19.000Z","updateTime":"2019-10-07T22:48:19.000Z","uid":326683,"like":0,"dislike":0,"uniUserReply":1,"replies":[{"pid":"0fde75f343956cac72c5e58cdc7db20dfd980b58","tid":1636816,"uid":326683,"like":0,"dislike":0,"score":0,"citedBy":0,"replyTime":"2019-10-07T22:48:20.000Z","msg":"我本來係一個和理非，或者應該講係一個大中華左膠。雖然一路好堅定想爭取到民主，但雨傘之後基本上已經死心，覺得香港已經冇希望。<br />\n<br />\n一開始反送中，我抱住一個睇戲既心態， 過唔過無所謂，覺得過左咪算囉， 反正香港人溫水煮蛙慣曬， 唔攬炒真係唔識醒。 雨傘完左之後既幾年，我時事都冇心機睇， 覺得無力感太重。<br />\n<br />\n係各位手足既堅持，令我覺得無論輸贏，呢次都一定要爭取，特別係年輕既手足果種熱血感動到我（本人30左右）<br />\n<br />\n其他由一開始， 贏面都唔大，慢慢行到今日呢步， 已經好唔容易，可以講係香港民主運動幾十年黎行得最大既一步， 呢一步就係令香港人既族群認同覺醒，令本身政治冷感既香港人有政治參與既覺悟，呢個運動可以講係影響到一整代香港人變黃。<br />\n<br />\n靠既，都係團結不割蓆，加上唔認命， 唔服輸既精神。諗下之前既泛民，成日用曬D 時間黎內鬥分裂， 唔係集中精力做文宣整大個餅， 令更多人支持爭取民主。所以我地今次集中精力各有各做， 希望各位無論手足做D 咩都唔好屌得咁大力， Be humble 比下意見好啦， 始終冇人知點樣先係最好， 唔好覺得自己果套就係岩既。 <br />\n<br />\n再加上， 對家係咩都做得出， 出臥底或者比錢請人搞乜野都得，大家都唔會肯定到獅鳥，裝修地鐵，舖頭既邊D手足係真手足，邊D 係對家屈我地既。對家咁想我地割蓆， 我地就一定唔可以割， 一定要幫兄弟做文宣補鑊，最多都係檢討， 大家討論個底線出黎，比如而家黑裝修，紅裝修，藍罷買，黃幫襯，或者係對方唔出手唔獅鳥之類。<br />\n<br />\n場扙係好難打， 亦唔一定贏， 但至少而家重未輸， 就算今次輸左， 已經行左一大步， 呢一代既香港人已經覺醒，Keep 住呢個精神，總有一日下次會贏。<br />\n<br />\nP 牌第一次出post，諗到咩就打咩， 有D 亂，細細力插。<br />\n<br />\n大家加油！香港人，反抗！"}]}