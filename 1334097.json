{"tid":1334097,"cid":5,"subCid":0,"title":"如何更好處理潛在法律風險（免被屈）","createTime":"2019-07-20T03:49:54.000Z","updateTime":"2019-07-20T03:53:40.000Z","uid":284243,"like":3,"dislike":0,"uniUserReply":2,"replies":[{"pid":"106e15b12df1a0ad199eeb7196212a31d18abb23","tid":1334097,"uid":284243,"like":0,"dislike":0,"score":0,"citedBy":0,"replyTime":"2019-07-20T03:49:54.000Z","msg":"首先利申：我本是一個淺藍中年人，9/6 &amp; 16/6係人生首次遊行。曾任職紀律部隊有刑事調查經驗（非狗）。由舊登時一直做cd-rom，到1/7後見到咁既情況好擔心你地犧牲（生命/前途），所以終於搵方法去申請acct, 希望呢篇野幫到大家。<br />\n<br />\n對政權的不滿我略過不提了，直接去重點，我想保護義士，特別係呢段期間的被捕人士，或可能被控「暴動罪」的朋友。<br />\n<br />\n現在有些人已被捕、可能將來會被捕、甚至被控，希望我的資料可以俾到小小幫助你，去準備官司、或去計劃可行方案去救義士。<br />\n<br />\n首先大家要清楚，香港刑事舉證責任十分高，要控方beyond reasonable doubt去証明一個人干犯一項罪行才能入罪。其中最最最基本的，是証明警察拉果條友，係的確曾經做過一系列的違法行為。<br />\n<br />\n點樣証明俾法庭睇真係呢個人做過而唔係認錯人、拉錯人？ 最常見的方法有兩個：<br />\n<br />\n1）有証人<br />\n2）有錄像<br />\n<br />\n所以要打甩單case, 最常手法係discredit個証人、或者個錄像系統。<br />\n<br />\n就証人1）<br />\n通常會係警察、或一般市民。就發夢當日而言，應該唔會有夢遊人士幫控方作証，所以假設控方只有警察証人。 個警察要講到俾法庭聽，點解佢覺得眼前人有衝擊行為，佢當時同被捕人士既接觸距離、時間、燈光、有無特別事件令佢特別記得被捕人士的特徵、當時有無野曾經阻擋佢既視線，等等既因素（詳見turnbull principle），最後才由法庭裁定個警察有無認錯、記錯。而以上既野，除非個警察有盡快即時紀錄（即係所謂落notebook），否則正常人根本無可能可以上法庭時講得返出黎，特別係當日個證人警員接觸過咁多人、兵荒馬亂、佢又長時間執勤影響記憶。當然，警察可能會幾個人夾定，話幾個警員都見到某人犯案去增加個可信性，但同時可能做成口供不一既漏洞。所以，如果控方係無任何錄影畫面作collaboration 時，控方證人既證供係好多位可以有得打。例如警察行動當日發生左好多事、接觸咁多人，點解佢咁肯定無認錯人；由到拉人果刻、到落notebook 隔左幾耐（太耐都會影響佢記憶）；而如果個警員乜野notebook都無落，就咁話自己乜都記得，就可以在court challenge 佢記性差（呢d就係青紅的值錢地方），或者在pre-trial搵律師examine 控方證人既notebook entries. 佢地會放在prosecution的unused materials 度（一般義務律師未必識/有心機/時間幫你去睇），需要你request 先提供俾你睇，好多時會發現對辯方有利既資料。<br />\n<br />\n另一方面，辯方都可以call defense witness去證明控方係搞錯哂！例如，佢明明有不在場證據。有機會係有片拍攝到被告人在所謂的犯案時刻根本不在現場（可能比較難搵片）；或者有「人證」（唔鼓勵做假證，你懂的⋯）去證明個弟兄既清白。當然，法庭會去衡量呢個證人既證供是否可信，包括佢同被告人既關係是否親戚好友（即有機會偏袒），turnbull principle 等等。而如果defense call 唔到witness，或者witness 既口供俾得差，都會影響個法庭去接納defense 既講法。所以重點係，所有已經被捕、或覺得自己大機會被捕、被屈的朋友（例如被cctv拍到樣），而家應該盡快開始準備defense case.  搵independent witness. 開始將佢地將當日發生既所見所聞做一個record（最好係搵律師make a statement）或者自己原來有寫日記既習慣，就返到家馬上recall memory 寫返自己記得的情況出黎，記住在紀錄尾段要寫埋該紀錄係你幾年幾月幾日咩時間做，方便日後如要上法庭時，可以用來說服個官你係盡快將件事清楚記下，增加你的可信性。例如有義士明明無衝，但都被即場拉左，咁在場既路人其實係可以做證，幫果位defense witness 第日上box俾口供時更加堅實、可信，證明義士當日係和平士威無衝擊。<br />\n<br />\n2）錄像證據<br />\n若然控方無人證，主要靠錄像去「證明」某人曾出現而且犯法（例如某朋友無口罩下被cctv 拍攝到）。要清楚，除非特別情況，所有既證物都必需要有「人」向法庭submit. 而就cctv 等既證據，控方係需要一個證人、去講去證明個cctv系統、recording system 等等係無被人tamper過、影響過、令影像準確反映出事實（詳情見七警案）。在發夢衝突中，可能會影到證據的，有a) 警察自家拍攝隊, b) 記者, c) 其他街上既cctv (如mtr, 沿路既shops, legco building).  如果police 靠a做證據，坦白講係好難去discredit 佢個系統。不過事實上，警方好多時都要靠b and c去做證據（如七警案/林子健案）。所以如果萬一萬一警方係會靠b or c 去告義士，各位可以「寄望」既，係擁有該片既傳媒機構/鋪頭主動去講條片係不完整、或者個系統可能被入侵過、條片既母片（即primary evidence）已erased、或者其他原因（例如曾經被hack, 意外停電），令個系統「有機會」「間歇性」出現故障。當然事實上好難會有傳媒肯/敢去discredit 自己報道過、拍攝過既事，但呢個係事實。如果orange daily or sit news 被警方攞住法院search warrant要求交片、佢地幾乎係無權say no.  但佢地仍然 own 住條片既primary evidence.  佢地先可以去講，到底條片有幾堅，或者直接講⋯會唔會用條片去隊義士。換句話說，佢地點maintain its it system during the material time 係至關重要。<br />\n<br />\n題外話，法庭一般係唔會接納是旦一個網站/fb所轉載的相片為證據，去證明某人曾經出現在相中地方的（即所謂的「傳聞證供(hearsay)」，具體原因請google），所以網友們若不幸在藍絲fb見到有轉載自己的全相照也不用過份擔心⋯  更不用白費氣力去P圖，以圖證明自己清白，因同理法庭也不會接納這張改圖的⋯⋯<br />\n<br />\n以上係發夢夢見，必要時請問律師意見啦，雖然以我經驗，唔係所有律師都識玩個game.  They will just tell u to remain silent.  Which maybe a good tactic, if u don&rsquo;t have any preparation in advance.  Good luck youngsters.  <br />\n<br />\nLast but not the least, 21/7見。"},{"pid":"3cb4a5ad889de1481c58062c17af3dd7d9c85a6b","tid":1334097,"uid":238051,"like":0,"dislike":0,"score":0,"citedBy":0,"replyTime":"2019-07-20T03:53:40.000Z","msg":"<span style=\"color: red;\"><span style=\"font-size: x-large;\"><strong>保障手足 指出偽警</strong></span></span><br />\n<span style=\"font-size: x-large;\">極不建議自行逮捕</span><br />\n<span style=\"font-size: x-large;\">但必須當場指出冒警人士</span><br />\n撲滅罪行 你我有責<br />\n<br />\n【有人冒警】面對冒警情境練習場<br />\n<a href=\"https://lih.kg/1332100\" target=\"_blank\">https://lih.kg/1332100</a><br />\n<br />\n<pre><code data-type=\"\">有人冒警\n你扮警察\n冇委任證\n涉嫌傷人\n藏有攻擊性武器\n我地行使公民逮捕權</code></pre>"}]}