{"tid":643785,"cid":12,"subCid":0,"title":"《所有野都因為果日我收到對藍芽耳機而起》","createTime":"2018-04-26T18:16:42.000Z","updateTime":"2018-05-17T05:16:27.000Z","uid":184096,"like":5,"dislike":1,"uniUserReply":7,"replies":[{"pid":"2b3e7f113d4b95d197fb594df5d170bbfa424805","tid":643785,"uid":184096,"like":0,"dislike":0,"score":0,"citedBy":0,"replyTime":"2018-04-26T18:16:42.000Z","msg":"我唔知之後仲有無機會講，但我諗我要係做決定之前將哩一切都講一次，又或者係仲有意識嘅時候，俾更加多人知道發生緊係我身上嘅事。<br />\n<br />\n我諗所有嗎嘅起點係個一晚公司嘅Annual Dinner ，公司唔算好多人，得20個員工左右，我地專門幫人寫下D無聊Apps/Programme ，攪下D商場活動咁，而我係專做下Graphic同UI 設計。不過我份工唔係重點，重點係個晚嘅抽獎，個晚嘅大獎係藍芽耳機，其實一聽就覺得份禮物好濕鳩，不過係由一直同我地合作解決好多我地　Hardware 問題嘅伙伴送出，可能因為要俾面佢嘅緣故，所以要當頭獎咁抽。個耳機係一個聽都無聽過叫Hex嘅牌子，不過主持嘅同事就介紹到好勁。<br />\n<br />\n「哩份禮物係由我地好好嘅合作伙伴，阿Nick佢送俾我地，HEX係一間德國嘅公司，大家都知德國野出名係正架啦，佢有最新嘅高速傳輸晶片，可以令所以音樂都以無損狀態從裝置傳送到耳機，內建3D虛擬音效技術同環境智能偵測技術，將會帶大家去到另一個層次嘅體驗，亦多謝Nick為我地送出兩對咁高科技嘅產品。」<br />\n<br />\n其實所有同事都對份大獎毫無興趣，因此大家都想中二獎部iPhone 。曾經聽過人嘅運氣係有用盡嘅一日，而命運就係咁樣，當你完全唔想佢浪費你人生嘅運氣時，佢就會係咁嘥左你嘅運氣，叫到我個名時，全枱同事都一齊恥笑同歡呼，而我亦都強顔歡笑咁上台扲左。另一個中嘅係我地全公司最毒個個Programmer同事阿杰。<br />\n<br />\n成班人都起哄，扮到好想要份禮物，但實質其實係恥笑我地抽到全晚最廢嘅野，話就話個耳機係成皮野，但同安慰獎嘅現金一千蚊比，我真係寧願要安慰獎。佢地不斷叫我地拆出嚟試下，因為班仆街想我地拆左之後，放唔到好價錢，雖然我根本唔肯定佢係咪真係值錢，係佢地起哄之下，阿杰就拆左出嚟試下，佢一戴上個下，佢好本能地即刻抆開個耳機，然後摸摸自己個後尾枕，我地當時唔知佢做乜，佢話一帶上就聽到好高音頻嘅聲，然後覺得好似有枝針拮左佢後尾枕一下，因為阿杰不嬲都係我地恥笑嘅對象，所以個刻無太為意佢講嘅野。個晚同班同事都飲到好癲，係咁俾佢地隊，份獎品就咁就收左入袋一直無理佢。<br />\n<br />\n不過之後個一個星期，阿杰變得好奇怪，應該話係好「正常」，同平日嘅佢好唔同。但最奇怪嘅係個一個星期後，佢自殺死左......"},{"pid":"fcd8e05d3b6d9d760ddc453abebdb61bf0c3aaeb","tid":643785,"uid":21245,"like":0,"dislike":0,"score":0,"citedBy":0,"replyTime":"2018-04-26T18:19:51.000Z","msg":"Lm"},{"pid":"8f879b874e1ece3599ad575f2c14a26fdb14a36c","tid":643785,"uid":184096,"like":1,"dislike":0,"score":1,"citedBy":0,"replyTime":"2018-04-27T07:21:17.000Z","msg":"​(2) - 阿杰與Hexer<br />\n<br />\n阿杰係個種好典型嘅宅男，除左打機之外，佢無其他嗜好，所以平日公司同事有咩出去玩嘅聚會佢都好少出席。同佢雖然做左兩年幾同事，但私下同佢講野應該唔過十句，佢可以好醉心係自己個世界度不斷寫Code，如非必要都唔會同人傾計。<br />\n<br />\n阿杰有個妹叫小林，佢成日會上嚟搵佢哥哥，而小林係個種好有親和力嘅女仔，佢笑起上嚟有對小爆牙，好可愛。聽講小林講佢地兩兄妹係由嫲嫲湊大，所以嫲嫲走左之後，得佢地兩個，而小林仲讀緊書，而阿杰就係一直供緊佢讀書。阿杰佢寫Code係好叻，但係對生活上嘅野就完全無自理能力咁，佢成日都係阿杰要OT嘅時侯帶埋外賣同佢食，通常係小林係度嘅時候先會見阿杰佢笑。<br />\n<br />\nAnnual Dinner 係星期五，所以之後我地放左兩日假。到左星期一返工，因為家住大埔村屋每日過海返工都係好漫長嘅征途咁，趕頭趕命返到公司，都已經花左一大半嘅精神，坐底無耐，阿杰就拎住一杯咖啡企住係我個Partition前面，個一刻其實我唔係好肯定自己有無睇錯同聽錯，因為阿杰係從來都唔飲咖啡，更加唔會主動同我地打招呼，再定神一睇，阿杰今日Gel左個All Back，戴左隱形眼鏡，完全同前幾日個毒男唔同，佢再帶點風騷咁講：<br />\n「早晨呀，聰仔」<br />\n我都應返佢「點呀，杰哥」<br />\n阿杰細細聲咁講「喂，你有無用到個對耳機呀？」<br />\n我開著眼前的電腦然後淡淡地回應「未開過呀。」<br />\n阿杰帶住少少興奮咁講「個對耳機真係好正，一定要快D 試下用。」<br />\n「有咩咁特別呀？」<br />\n「佢聽個D 聲真係好Sharp 好靚，我睇片個陣帶住，簡直覺得自己係置身係個個環境度咁呀。」<br />\n個一刻我望住眼前哩個男人，個腦再Load 左好耐，我依然唔係好能夠相信，我眼前哩個人係阿杰。<br />\n佢機關槍式咁樣介紹哩對耳機有咩好，但係個一刻我根本聽唔入耳，佢最後個句係「你真係要親身用左先至Feel到架」<br />\n「哦。我廢事拆我個對呀，你依家借你個個嚟聽下啦。」<br />\n「唔得！耳機哩樣野真係好Personal 唔可以亂咁俾人戴。」<br />\n「有幾呀，耳機Share 係一件好平常嘅事」<br />\n「其他耳機可能得，但係哩一對就絕對唔得，你要記住我地係被選中嘅人，先有資格用哩個耳機架」<br />\n「咁是旦啦」<br />\n<br />\n我好記得我同阿杰講完哩段野之後，曾經Google過哩對耳機個牌子，但係搵唔到任何一間叫Hex做耳機嘅公司。公司所有同事都覺得阿杰好似變左第二個人咁，好有活力，好識攪氣氛，個一日仲同我地一齊出去食晏，食晏個陣佢好似咩都可以搭到咀，個一刻我覺得好奇怪，哩一個人都好陌生。雖然大家都唔知阿杰受左D 咩刺激，但所有同事都好樂於見到阿杰變成依家哩個狀態。放工嘅時候，我忍唔住走左去問阿杰。<br />\n<br />\n「到底你過左去個兩日受左D咩刺激呀？」<br />\n「我咪同你講左囉，因為我知道左我係被選中嘅人呀嘛」<br />\n「即係咩呀？」<br />\n「Hex呀，我地係俾Hex揀中嘅人呀，We are Hexer.」<br />\n「你講乜呀」<br />\n阿杰無再答我，只係指一指自己耳仔戴住嘅哩對耳機，跟住就離開左公司。<br />\n<br />\n而我個晚就決定返到屋企就要試下哩對耳機。"},{"pid":"2ad257ebf1aa2d06cd6057eb14e7cc11ab051f7b","tid":643785,"uid":184096,"like":0,"dislike":0,"score":0,"citedBy":0,"replyTime":"2018-04-27T07:36:15.000Z","msg":"第一次出Post <br />\n唔記得講多少少<br />\n哩隻係<strong><span style=\"color: orange;\">[科幻/奇幻]</span></strong>嘅故仔<br />\n<br />\n初嘗試希望大家可以俾多D 意見"},{"pid":"117569460606e8b4cbb6d76c8806b1e96efa6873","tid":643785,"uid":184096,"like":1,"dislike":1,"score":0,"citedBy":0,"replyTime":"2018-04-27T14:54:51.000Z","msg":"（3）入耳式與連結<br />\n<br />\n個一晚我返左屋企之後就即刻搵返個耳機出嚟，個盒同普通耳機無任何分別。Hex哩一款耳機係入耳式無線耳機。一直以嚟自己對耳機都無乜要求，自問隻耳係垃圾耳，幾百蚊同幾千蚊都無乜分別。不過唯一一樣野係對入耳式耳機有種抗拒，所以一直以嚟都係用Headphone形嘅耳機。<br />\n<br />\n我無好好諗過討厭入耳式嘅原因，不過如果要認真咁諗嘅話，應該係因為進入嘅個種感覺，一件唔屬於自己身體嘅物件進入自己個身體，充滿個耳窿嘅感覺，好唔Secure都好舒服。<br />\n<br />\nHex哩對耳機外型係六角形，即係如果你帶左入耳之後就會見到一個六角形係度。設計好簡潔，純白色無任何一粒制係個耳機上面。我研究左一陣，都係搵唔到任何一粒制，於是我搵入面嘅說明書，入面只有一張卡，上面寫住 &quot;Put it on&quot; <br />\n<br />\n而係我帶上個一刻，唔知點解有一種難以解釋嘅不安。不過只係一瞬間，但我都無深究。帶上之後就聽到一下刺耳嘅高頻聲音，感覺從左右一齊衝入去，好似一枝針咁係我個後腦拮左一下。我諗起阿杰係Annual Dinner個晚都係咁樣，但我無除落嚟。跟住係聽到一把女人聲講&quot;Connected&quot;。我不得不承認，個耳機真係好勁，因為個把聲個感覺好似好近好真實咁，唔似由個耳機度傳出嚟。<br />\n<br />\n係個一刻我拎部電話出嚟望左望，藍牙都無開到。我係度諗，Connect左乜野。<br />\n<br />\n就係哩個時候，個把女人聲又再出現：「我呀... 同我Connect左呀」"},{"pid":"7d6d17855eaaaedaf0af00e2932f888b2652eb4d","tid":643785,"uid":6820,"like":0,"dislike":0,"score":0,"citedBy":0,"replyTime":"2018-04-29T08:00:48.000Z","msg":"好睇<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"a2b954c772cb2d929258611ea8b15e4754a44baa","tid":643785,"uid":65777,"like":0,"dislike":0,"score":0,"citedBy":0,"replyTime":"2018-04-29T12:22:34.000Z","msg":"文呢屌"},{"pid":"350718c2b4bbba201dd6b39048f67b7111cdc74a","tid":643785,"uid":97486,"like":0,"dislike":0,"score":0,"citedBy":0,"replyTime":"2018-05-01T18:42:02.000Z","msg":"文呢？"},{"pid":"c67478e6244baca134238cc3a2b301ae20b0dafc","tid":643785,"uid":66254,"like":0,"dislike":0,"score":0,"citedBy":0,"replyTime":"2018-05-02T11:11:40.000Z","msg":"push"},{"pid":"979c0a815b782b61cb1b75e5be8960869028c5d8","tid":643785,"uid":6589,"like":0,"dislike":0,"score":0,"citedBy":0,"replyTime":"2018-05-02T13:02:30.000Z","msg":"推"},{"pid":"736accb687d7e336ac59f8b1ca2bbb9c1b78f985","tid":643785,"uid":66254,"like":0,"dislike":0,"score":0,"citedBy":0,"replyTime":"2018-05-17T05:16:27.000Z","msg":"pish"}]}