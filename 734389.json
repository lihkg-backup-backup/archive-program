{"tid":734389,"cid":30,"subCid":0,"title":"《去一轉泰國GoGoBar，我參透咗人生...》","createTime":"2018-07-08T14:43:57.000Z","updateTime":"2018-12-20T04:34:47.000Z","uid":110219,"like":1,"dislike":3,"uniUserReply":7,"replies":[{"pid":"7199c84718a86875573e8ae40179b4940066b26b","tid":734389,"uid":110219,"like":0,"dislike":0,"score":0,"citedBy":0,"replyTime":"2018-07-08T14:43:57.000Z","msg":"我叫Jackson，26歲，典型廢青，人工20K一個月。<br />\n<br />\n就算有存錢，都望唔到自己幾時可以買樓嘅可憐蟲。<br />\n<br />\n「喂，不如去轉泰國，驄仔就嚟要結婚，陪佢癲返轉。」（馬仔）<br />\n「點癲先？」（阿黃）<br />\n「OK，假已攞」（黑仔）<br />\n「When？But Me No Naughty..」（驄仔）<br />\n「我陪你哋，我都唔會曳」（雄仔）<br />\n「睇嚟要食定虎鞭&hellip;」（四眼成）<br />\n<br />\n好日都唔響嘅Whatsapp Group，因為馬仔嘅一句，突然變得熱鬧起上嚟。<br />\n<br />\n平日約食餐飯大概要半年，今次約去泰國，竟然係三十分鐘內成團。<br />\n<br />\n「喂，咁我買定機票同Book定Villa..Jackson呢？仲未應機？」（馬仔）<br />\n「Jackson」（驄仔）<br />\n「喂！！！！」（四眼成）<br />\n「積神！！！！」（阿黃）<br />\n「爭你呀！！」（雄仔）<br />\n「想睇你點樣置泰妹於死地！！！Plz留名！！」（黑仔）<br />\n<br />\n呢六個麻甩仔，係我大學同學。<br />\n<br />\n咁齊心，咁有士氣嘅一幕，除咗喺球場上面，都好少可會見到。<br />\n<br />\n睇嚟，佢哋真係好想整返轉「泰國出征」。<br />\n<br />\n但老實講，其實我對呢個Trip真係不感興趣。<br />\n<br />\n首先，畀錢去做愛係一件好無聊嘅事。<br />\n我雖然唔係好有錢，但勝在口甜舌滑，加上個樣同吳卓羲有七成似。<br />\n基本上，我要做愛，我可以一蚊都唔使畀。明買明賣嘅性愛，實在太過商業，太過乏味。<br />\n<br />\n其次，泰妹個樣我真係不敢恭維。我個人鍾意白滑嘅女仔，<br />\n我相信喺泰國呢啲陽光充沛嘅地方，女生們唔係啡色都係黑色。<br />\n嗱.....唔係膚色歧視，純粹口味問題咋...<br />\n<br />\n「Jackson快L啲啦&hellip;爭你一個」馬仔再次催促。<br />\n「&hellip;.OK&hellip;Count me in&hellip;.but i don&rsquo;t do bad thing..no money」我覆。<br />\n「OK！」（驄仔）<br />\n「Wow！成團！出發！」（阿黃）<br />\n「班泰妹死梗！」（四眼成）<br />\n「已買虎鞭，有無人要？」（黑仔）<br />\n「我會戒J until 去到泰國！」（雄仔）<br />\n<br />\n就係咁，泰國嘅邪惡之旅就正式成團。<br />\n<br />\n而本身抱住應酬兄弟心態嘅我，估唔到會遇上佢，亦唔小心參透咗人生。"},{"pid":"40dff4997f69de0f3f7afd66227ada4f5f06a5b7","tid":734389,"uid":110219,"like":0,"dislike":0,"score":0,"citedBy":0,"replyTime":"2018-07-08T14:47:09.000Z","msg":"「嗱，呢個係我哋個響導！你叫佢阿響或者阿導啦，佢會識認你嫁啦，但最好講國語，佢唔係好識廣東話，我哋今晚食女..唔係，食嘢！都係靠佢帶住嫁啦。」<br />\n馬仔搭住阿導膊頭，老友鬼鬼咁介紹佢。<br />\n<br />\n阿導係一個黑黑實實，戴住頂Cap帽嘅中年大肚腩阿叔。<br />\n<br />\n「今天晚上，你們，噢幹勒勒！」阿導手舞足蹈。<br />\n「甚麼是噢幹勒勒？」阿雄問。<br />\n「打炮呀！大力地打炮！」阿導用歪哂音嘅普通話。<br />\n<br />\n一片淫邪嘅笑聲響徹整架七人車，我戴上耳筒，換上可以上網三日嘅泰國電話卡，<br />\n立即Whatsapp遠在香港嘅阿泳。<br />\n<br />\n「我到咗泰國啦！想要咩手信話我知！」<br />\n<br />\n佢Online，Read，Offline。<br />\n<br />\n係，係佢嘅招牌菜－已讀不回。<br />\n<br />\n阿泳係一個Model，IG閒閒地都有4XK Follower。即係出張食Tea圖，打兩句廢話就有千幾Like嘅人。我同佢識咗兩三個月，都有Keep住Whatsapp，有出嚟食飯，亦有飲嘢傾心事。<br />\n佢講咗好多心事畀我聽，佢係一個有故事嘅女仔，家庭唔完整亦，經歷過好多難關。<br />\n可能我覺得自己同佢有啲似，所以我鍾意搵佢傾偈，即使佢已讀不回我，<br />\n我都願意搬出厚面皮，再開新話題。<br />\n阿泳唔似其他女仔，對其他女仔，我淨係想上佢，對阿泳，我係想養佢。<br />\n我覺得佢係我一直以嚟要搵嘅SoulMate。<br />\n<br />\n「下車下車！噢幹勒勒！」阿導用興奮嘅語調叫我哋落車。<br />\n「宜家係咪係咁意去食餐泰國嘢先呀？好肚餓呀，我想食生蝦...」我問馬仔。<br />\n「係...食就食啦，不過係去Walking Street嘅GoGoBar食！」馬仔搭住我講。<br />\n「去Bar食？睇波呀？唔係10點先開波咩？」我真心疑惑。<br />\n「咪扮傻啦積神！GoGoBar呀！扮無聽過呀？」阿雄斜笑望實我講。<br />\n「真心無聽過....咩嚟？」我真心好奇。<br />\n「入到去你咪知囉！」馬仔搭我膊頭行入一間Bar。<br />\n<br />\n就係咁，我行咗入去一間叫Sen乜乜嘅Bar。<br />\n<br />\n一踏入門口，我「嘩」咗一聲。。。"},{"pid":"a3129d61678bbf4f76d8ced83e52829e6c20e4ab","tid":734389,"uid":80314,"like":0,"dislike":1,"score":-1,"citedBy":0,"replyTime":"2018-07-08T14:54:45.000Z","msg":"頭香！"},{"pid":"2c3bbfe5a3510624ba63c057fc35a984143ac698","tid":734389,"uid":110219,"like":0,"dislike":0,"score":0,"citedBy":0,"replyTime":"2018-07-08T14:54:56.000Z","msg":"呢一幕好熟面口.....哦！我記得！係玩GTA入夜總會嘅一幕。<br />\n<br />\n一入門口右邊有一班小姐喺度化妝撳電話，全部淨係著住個Top同埋見Pat短褲。<br />\n<br />\n阿導一直帶我哋行入去，入面有兩個兩級高嘅台，上面有幾碌鋼管，<br />\n地方狹小但企咗十幾個小姐喺上面。<br />\n<br />\n一班小姐聽住OutOut哋嘅Party歌，騷首弄姿。<br />\n有啲好好笑容，有啲面無表情；<br />\n有啲好皮膚好黑，但有啲好白；<br />\n有啲好後生，好似MK新之城見到嘅MK妹咁，有啲好老，好似西洋菜南街嘅大媽咁。<br />\n<br />\n我對大媽都企上去呢個現象感到不解，但我用一秒諗通咗。<br />\n大媽企上去，其實都只係襯托企喺側邊嘅妹妹，用強烈嘅對比令一眾妹妹加分。<br />\n<br />\n我哋坐喺台前面嘅一排櫈，馬仔等人即刻叫咗七枝啤酒，<br />\n就立即同其他人交頭接耳咁對出面嘅小姐指手劃腳。<br />\n<br />\n不足五分鐘，我哋一排櫈由七個人變咗十三個人。佢哋好快就可以揀咗六個小姐落嚟。<br />\n<br />\n馬仔揀咗個似溫碧霞Crossover謝安琪，果然老馬都真係識途。<br />\n四眼成揀咗個似黃翠如嘅米八女仔。<br />\n阿黃揀咗新之城MK妹。<br />\n阿雄揀咗個正常偏醜嘅鄉下妹。<br />\n黑仔揀咗個蛇精男樣嘅...<br />\n而驄仔揀咗個有肉地，對波大到就嚟整爆件衫嘅女仔。<br />\n<br />\n我望住佢哋，我想笑出聲，但我忍住。<br />\n<br />\n因為我醒起馬仔臨入BAR嘅時候同我講：「NO JUDGEMENT！」<br />\n<br />\n嗰吓我唔明白，但我宜家諗佢嘅意思就係：<br />\n百貨應百客，各兄弟都有唔同口味，千祈唔好用自己口味去JUDGE其他兄弟。<br />\n<br />\n但真心，除咗溫碧琪同埋黃翠如之外，其他女仔真係畀返錢我我都唔制。<br />\n<br />\n我聽到馬仔同溫碧琪講：「LONG STAY HOW MUCH！6500？OK ! I TAKE YOU OUT！」<br />\n<br />\n然後一眾「阿嫂」都陸續返入後台換衫攞手袋。<br />\n<br />\n突然六個淫蟲帶住股怒氣團住我，四眼成講：「你唔係咁掃興呀嘛？」<br />\n<br />\n「唔係呀...咁真係揀唔落呀嘛，想揀嗰啲又畀你哋揀哂....」我婉轉地解釋。<br />\n<br />\n「你唔係唔揀呀嘛？一陣返Villa你自己入房打J呀？」阿黃威逼我。<br />\n<br />\n「唔係呢...真係揀唔落...我打J囉好無呀？你哋玩得開心啲啦...」我求饒。<br />\n<br />\n「講明齊上齊落..」阿雄好嬲咁講。<br />\n<br />\n「幾時有講齊上齊落啫...」我反問。<br />\n<br />\n「四年前喺球場講過你唔係唔記得呀嘛？又話一世兄弟？算吧啦！！」阿雄不斷講說話我聽。<br />\n<br />\n「大佬呀，戰術上齊上齊落同呢個齊上齊落爭好遠呀嘛？記唔記得嗰場波呀，對手...」<br />\n我嘗試轉移話題。<br />\n<br />\n「唔好同我講足球，一句，你揀唔揀！？」黑仔拍枱。<br />\n<br />\n「&hellip;..唉揀呀揀呀！揀完陪你哋玩完叫佢走呀，我唔想搞呀！」我發悔氣。<br />\n<br />\n「OK！好波積臣！咁你揀啦！」阿黃面露淫笑。<br />\n<br />\n「是L但呀！唔想望住佢哋呀！好豬呀！是L但一個啦！」我非常悔氣。<br />\n<br />\n「唔係呀，換咗一班啦！你睇睇先啦！」驄仔拍一拍我。<br />\n「唔呀！唔睇呀！是L但呀！左三呀！係咁！走！直接攞手袋，傾都使偈！」我大悔氣。<br />\n「嘩..你真的有眼光，左三對吧？」阿導突然插嘴。<br />\n「係呀咪話&hellip;呀..對呀對呀！左三啦！快點！」我不耐煩。<br />\n<br />\n其餘六人突然望住台上，目瞪口呆咁講出一個字：「嘩......」<br />\n<br />\n我頓時有不祥嘅預感，亦打咗個冷震，額角流出一滴冷汗..<br />\n我醒起...呢個場...其實係充斥在大媽。。。<br />\n<br />\n我唔係咁L好彩，揀L咗個大媽呀嘛？我唔想同佢喺VILLA跳大媽舞呀....<br />\n<br />\n雖然我好唔想面對，但我都想知我揀咗一個咩樣嘅大媽。<br />\n<br />\n我慢慢抬頭望，然後我都忍唔住擎大口：「嘩.....」<br />\n<br />\n嗰吓，係我哋第一次嘅眼神接觸。"},{"pid":"723487297463c0f89093045630b3db965e42f9a6","tid":734389,"uid":55416,"like":0,"dislike":0,"score":0,"citedBy":0,"replyTime":"2018-07-08T15:07:45.000Z","msg":"留名唔該唔好爛尾"},{"pid":"654c9910fc880711af7206adade6b600dfc92095","tid":734389,"uid":21242,"like":0,"dislike":0,"score":0,"citedBy":0,"replyTime":"2018-07-08T15:21:11.000Z","msg":"Lm"},{"pid":"ff028919c746258e49561f17d6a4a3b244d8eee3","tid":734389,"uid":17240,"like":0,"dislike":0,"score":0,"citedBy":0,"replyTime":"2018-07-19T17:10:06.000Z","msg":"<img src=\"/assets/faces/normal/clown.gif\" class=\"hkgmoji\" />"},{"pid":"0bdc989156d89ddaba36877de14f680be2b8beff","tid":734389,"uid":46275,"like":0,"dislike":0,"score":0,"citedBy":0,"replyTime":"2018-07-20T16:48:23.000Z","msg":"<img src=\"/assets/faces/dog/zzz.gif\" class=\"hkgmoji\" />"},{"pid":"badb982b4ef863af0b8379d2db60455e70816e0f","tid":734389,"uid":88198,"like":0,"dislike":0,"score":0,"citedBy":0,"replyTime":"2018-12-20T04:34:47.000Z","msg":"文呢"}]}