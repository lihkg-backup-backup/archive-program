{"tid":1443339,"cid":5,"subCid":0,"title":"【如果你攰，歡迎討論】請回想612朝早，金鐘嘅夏愨道","createTime":"2019-08-11T07:55:12.000Z","updateTime":"2019-08-11T08:13:48.000Z","uid":156843,"like":13,"dislike":0,"uniUserReply":4,"replies":[{"pid":"a6c2432f1d8b786c17e6eed7cb96ff42eb6bcce3","tid":1443339,"uid":156843,"like":0,"dislike":0,"score":0,"citedBy":0,"replyTime":"2019-08-11T07:55:12.000Z","msg":"如果612有出嚟，都唔會忘記朝早金鐘嘅夏愨道，大家係幾咁團結。聽日就係8月12號，呢場運動已經持續咗兩個月。嚟到八月中，大家都開始迷惘，想分享少少想法：<br />\n<br />\n<strong>1. 訴求？</strong><br />\n兩個月前，訴求清晰，撤回條例<br />\n兩個月後，實在發生太多事：政府失效／中聯滲透／警權過大／濫權濫捕⋯<br />\n<strong><span style=\"color: red;\">太多事，大家處理唔切，亦都令場運動開始失焦。</span></strong>失焦對運動有實際影響，好似兩個月前文宣好集中，傳達嘅信息清晰，Eg. 要比市民知道修例係會影響佢地利益，市民跟得好貼；但兩個月後，文宣開始模糊、散亂，變相令輿論效力大減<br />\n<span style=\"font-size: large;\"><strong><span style=\"color: red;\">。今朝開始推嘅721係好方向。如果可以將過去兩個月發生嘅事件歸類，聚焦訴求</span></strong></span>，就好似針對警權，可以集中講任由警察濫權，最後就算無辜市民都會出事。繼續集中向政府施壓，同時令攰嘅人重新有明確目標<br />\n<br />\n<strong>2. 有用／無用？</strong><br />\n兩個月前，大家都有同一個目標，而最快最直接嘅做法就係圍立法會<br />\n兩個月後，條例暫緩，立會休期，大家要應付嘅目標多咗，開始係咁討論有無用，某程度上就係因為訴求唔集中，令大家都唔知點樣針對地去諗吓點做<br />\n<span style=\"font-size: large;\"><span style=\"color: red;\"><strong>如果可以就住（1），將訴求歸好類，搞清針對目標，再傾最好，最有效做法</strong></span></span>，會否令手足少啲停留係討論有無用；而係討論要點樣做？<br />\n<br />\n少少建議，暫時要應對嘅目標有三大：<br />\n<strong><span style=\"font-size: xx-large;\"><span style=\"color: red;\">中共滲透、政府失效、警權失控</span></span></strong><br />\n<br />\n<strong>3. 你係咪鬼？</strong><br />\n兩個月前大家都會捉鬼，但係會理性地捉<br />\n兩個月後，大家可能攰，對好多事情都好敏感，但同時都會捉錯鬼，搞到手足唔開心<span style=\"font-size: large;\"><strong><span style=\"color: red;\"><br />\n鬼係要捉，但大家都應該要有個共識點捉</span></strong></span>，有啲咩言論係唔洗理、冷處理；現場有藍絲搞事，又應該點處理（呢個大家都有做，例如禮貌啲，係好方向）。因為一捉錯、用錯方法，大家就會Side Track咗，最後大家都無癮<br />\n<br />\n<strong>4. 成功方程式</strong><br />\n知道好多有心巴絲，參考外國做法，試吓香港有無用；但都會有巴絲講人地點樣做，所以成功，我地連呢啲都唔做，又點會贏。<br />\n<span style=\"font-size: large;\"><strong><span style=\"color: red;\">但係我地面對緊嘅政權、社會都係唔同，外國例子可以參攰，我地應該發展出自己一套做法</span></strong></span>，所以唔洗話我地有咩唔敢做就話會失敗。要成功，必須一齊探索自己一套方法<br />\n<br />\n另外，大家可能都因為14年雨革嘅陰影，覺得就快收皮。但今日我已經係Be Water，唔係死佔，請回想民間記者會巴打句說話，出解放軍，咪返屋企瞓覺囉。攰，咪返屋企抖吓囉，但香港人點都會繼續出嚟，<span style=\"color: red;\"><strong>永遠不散</strong></span>。<br />\n<br />\n<span style=\"font-size: x-large;\"><strong><span style=\"color: limegreen;\">以前每次運動完，大家都會開個Post檢討，但近期好似少咗。或者而家最需要係檢討過去一個月發生咩事，再決定未來方向，先可以走出呢個無力感。</span></strong></span><br />\n<br />\n革命不會是一朝一日，一頭半個月。<br />\n極權最想睇我地覺得荒謬、無力，最後變犬儒，<br />\n多謝所有行出嚟嘅香港人；多謝勇武，多謝和理非<br />\n<br />\n最後，如果你攰了，請回想7月1日嘅香港：<br />\n<a href=\"https://www.youtube.com/watch?v=9SvYBKfW3y0\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D9SvYBKfW3y0&d=gk%2Bh3YXCSP8KuySO9FkCKridffPqrKRYdMEHu3E%2BQw4%3D&h=ff0f1fda\" target=\"_blank\">https://www.youtube.com/watch?v=9SvYBKfW3y0</a><br />\n<span style=\"font-size: xx-large;\"><span style=\"color: red;\"><strong>如果要繼續一齊行十年、二十年，你願唔願意同我地行落去？</strong></span></span><br />\n<br />\n<span style=\"font-size: xx-large;\"><strong><span style=\"color: blue;\">光復香港！時代革命！</span></strong></span>"},{"pid":"e67049cbb5a113a7c6cd9a63b6131e0e6d372380","tid":1443339,"uid":156843,"like":0,"dislike":0,"score":0,"citedBy":0,"replyTime":"2019-08-11T07:57:28.000Z","msg":"<img src=\"/assets/faces/dog/itdog2.gif\" class=\"hkgmoji\" /><img src=\"/assets/faces/dog/itdog2.gif\" class=\"hkgmoji\" /><img src=\"/assets/faces/dog/itdog2.gif\" class=\"hkgmoji\" /><img src=\"/assets/faces/dog/itdog2.gif\" class=\"hkgmoji\" /><img src=\"/assets/faces/dog/itdog2.gif\" class=\"hkgmoji\" /><img src=\"/assets/faces/dog/itdog2.gif\" class=\"hkgmoji\" />"},{"pid":"f75d333a0edb257597c038bd31d5127a4573fb4d","tid":1443339,"uid":156843,"like":0,"dislike":0,"score":0,"citedBy":0,"replyTime":"2019-08-11T08:10:08.000Z","msg":"推<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"9213c8b72679dfde0fadf84c1bf91702f40e7b36","tid":1443339,"uid":256131,"like":1,"dislike":0,"score":1,"citedBy":0,"replyTime":"2019-08-11T08:10:33.000Z","msg":"支持 但依家推左現場資訊post先"},{"pid":"3a5708875abb6d2ea23c69be8ddd380affaf8a82","tid":1443339,"uid":113155,"like":0,"dislike":0,"score":0,"citedBy":0,"replyTime":"2019-08-11T08:13:37.000Z","msg":"去維園啊"},{"pid":"c162b37862479dd5f4b5dab2d05e68594c3ed711","tid":1443339,"uid":242393,"like":0,"dislike":0,"score":0,"citedBy":0,"replyTime":"2019-08-11T08:13:48.000Z","msg":"推文回覆<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"}]}