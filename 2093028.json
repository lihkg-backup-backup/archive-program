{"tid":2093028,"cid":12,"subCid":0,"title":"<<打橫行, 打斜行 4 >>","createTime":"2020-07-03T14:43:06.000Z","updateTime":"2020-07-11T03:44:40.000Z","uid":247094,"like":0,"dislike":1,"uniUserReply":1,"replies":[{"pid":"6314ba883701eb28857b0e36fabaebcdfa1c4371","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-03T14:43:06.000Z","msg":"<a href=\"https://lihkg.com/thread/1948639/page/1\" target=\"_blank\">https://lihkg.com/thread/1948639/page/1</a><br />\n<br />\n以上link 係本故嘅第3部分, 歡迎回顧"},{"pid":"8723cb98085e08ea1bc90cce5c275bc10e3d0b4b","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-11T03:29:15.000Z","msg":"chapter 71<br />\n<br />\n<br />\n<br />\n接下來明膠這樣回道:「快啲郁手, 我知妳已經帶咗刀蒞。」<br />\n<br />\n<br />\n過了好幾秒, 她的聲音才重新呈現:「你點知我帶咗刀?」<br />\n<br />\n<br />\n「快啲郁手, 妳想殺嘅唔係其他人, 由頭到尾只係我。」<br />\n<br />\n<br />\n位居樓梯後方的三人面面相覷, 看來沒有一個理解現時的狀況。<br />\n<br />\n<br />\n「唔係...」妹反駁著:「依單野唔關你事, 你快啲走, 今日當見唔到我...」<br />\n<br />\n<br />\n「我今日蒞, 就冇預咗走。妳只係想殺我咋嘛, 唔好連累其他人。」<br />\n<br />\n<br />\n「你唔好扮理解我, 你根本唔知我係咩人, 我想要啲乜...」<br />\n<br />\n<br />\n「我係唔知, 不過我知你想殺我, 依個就係事實。」<br />\n<br />\n<br />\n「你走啦, 話哂識咗咁耐, 我唔想傷到你。」<br />\n<br />\n<br />\n「我唔係要妳傷我, 而係要你殺咗我。」<br />\n<br />\n<br />\n「唔好命令我! 冇人可以命令我! 尤其係你, 你乜都唔知, 乜都唔識, 憑咩命令我?我又憑咩要聽你講?」妹的語氣開始有點失控, 文觀財從未聽過她用如此的語調說話。<br />\n<br />\n<br />\n「妳就係想殺我。」明膠似乎只有這句話跟她說。<br />\n<br />\n<br />\n「你唔好逼我, 我真係可能會殺咗你。」<br />\n<br />\n<br />\n「我今日已經預咗死喺度。」<br />\n<br />\n<br />\n無聲無畫面, 三人都不了解任何動靜。不, 現在又有點細微動靜, 似是妹打開背包的聲音。<br />\n<br />\n<br />\n三人當下有同一個默契:「真係攞刀出蒞?」<br />\n<br />\n<br />\n「啱喇, 咁做就啱。」那邊廂的明膠似乎看到妹做了些甚麼事情。<br />\n<br />\n<br />\n「收聲! 唔好再咁同我講野!」現在的聲線比剛才更加失控, 文觀財再不能一直於在暗角坐以待斃, 並旋即繞過樓梯口趕往現場, 兩姊妹隨後跟上。<br />\n<br />\n<br />\n文觀財的趕到是僅僅的來得及, 皆因他所見到的場面, 正正是妹拿著刀向明膠衝去。<br />\n<br />\n<br />\n顧不了那麼多, 文觀財馬上擋在兩人之間, 抱住了妹的腰, 使其不再往前衝。<br />\n<br />\n<br />\n妹這時離明膠只有不到一個身位。<br />\n<br />\n<br />\n兩姊妹亦到了現場, 京媛成功搶過了妹手上的刀。隨後再看看周圍, 幸好這兒幾里之內, 都沒有人經過這兒, 目睹剛才的場面。<br />\n<br />\n<br />\n妹與明膠看見突然間有這麼多人, 都顯得非常意外。<br />\n<br />\n<br />\n縱然妹有對此有著極大的疑問, 她都沒有打算問。因為她知道, 他們對她的疑問, 應該比她更多。"},{"pid":"357684cff939f876fea386974046a9db0426f171","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-11T03:31:05.000Z","msg":"照理, 文觀財應該開始問她究竟發生什麼事, 但他開不了口。事情發展得比他想像中快, 曾經以為李京庭的預言是一步步朝自己靠近, 誰知道卻是一步...五步...十一步地逼近。<br />\n<br />\n<br />\n妹剛剛就是以殺人犯的姿態示人, 如果妹拿刀的姿勢以及方向再稍偏一些, 中刀的可能是自己。<br />\n<br />\n<br />\n既然文觀財開不了口, 李京庭亦只會是旁觀的角色, 京媛只好做問的那一個:「究竟發生咩事?煥常妳...妳唔係咁傻真係想殺咗個男仔呀嘛?」<br />\n<br />\n<br />\n妹沒有任何回應, 然而有回應的卻是明膠:「你地點解要過蒞?原本件事已經解決咗, 點解你地要做埋啲多餘嘅事?」<br />\n<br />\n<br />\n「多餘?我地啱啱救咗你一命喎, 點解你要咁講?」所以，京媛是好心&hellip;做了壞事嗎？<br />\n<br />\n<br />\n「我唔需要任何人救我一命，你地救我嘅話，咁邊個救佢？」明膠直指向焕常。<br />\n<br />\n<br />\n京媛還未想通他所說的邏輯，本以為會一直沉默的煥常再次喊道:「我都唔駛人救！我好地地駛咩人救？」<br />\n<br />\n<br />\n「妳唔知自己處喺咩情況度，妳先會以為自己冇事。」<br />\n<br />\n<br />\n「我會有咩事？我嘅事我自己最清楚，唔駛你話我知點做！」<br />\n<br />\n<br />\n「妳唔清楚。」跟明膠吵架，不用妄想能贏他，因為他是不會輸。你一正，他一反，你說到沒有氣力，他還能站到最後反你。<br />\n<br />\n<br />\n最要命的武器，莫過於其語氣，同一句話不管說第1次還是第71次，都沒有分別。<br />\n<br />\n<br />\n這是間接在說明，你在浪費唇舌，是你自討苦吃。<br />\n<br />\n<br />\n直至現在，文觀財與京媛才稍微對明膠的話，有了初步的理解。與其說理解，倒不如是假設，因為他們到目前依然不知道明膠真正的意思。<br />\n<br />\n<br />\n但或者可以推測到。<br />\n<br />\n<br />\n明膠知道有關焕常某些事，而妹是不自知的。這個情形似乎不是什麼新鮮事，皆因文觀財與京媛都知道妹某些她不自知的事，恐怕就只得一件值得憂慮的事，明膠知道了妹在今年11月將會&hellip;<br />\n<br />\n<br />\n基於當事人在場的關係，文觀財必先跟明膠行到一旁說話。<br />\n<br />\n<br />\n「你知道11月尾件事？係咪左蔚同你講過？」<br />\n<br />\n<br />\n「趕唔切喇，快啲叫佢殺我啦，得返依個辦法。」明膠異常冷靜地說着，彷彿事態根本一點都不著急。<br />\n<br />\n<br />\n文觀財知道，跟他一正一反是沒有用，他只能耍點招數令他不再反:「你一日唔講真相，我一日都唔會俾佢殺你。左蔚同你講過乜？」"},{"pid":"6a8c638989307c065e83edd89d822513dbe14e5b","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-11T03:33:44.000Z","msg":"這招果然管用，至少明膠沒有再將自己的論點重覆。<br />\n<br />\n<br />\n見他開始受制，文觀財逐步來:「係咪左蔚同你講過焕常嘅事？」<br />\n<br />\n<br />\n終於，他一正，明膠也正了:「係。」<br />\n<br />\n<br />\n「妳係幾時知架？妳男&hellip;嗰條友啲衰野？」京媛跟煥常到了一旁，開展了對話。<br />\n<br />\n<br />\n奈何焕常選擇了沉默。不知道現時的她是羞於表達自己還是什麼，但見她呼吸聲略顯急促，又似是對剛才與明膠無力的爭吵，仍然在氣憤當中。<br />\n<br />\n<br />\n京媛將語氣略為變得輕鬆些:「唔駛驚, 我知妳可能對妳哥講唔出口。唔緊要, 同我講, 我唔會對妳有任何意見, 我只係聽。妳當我係死物, 係條柱就得。」<br />\n<br />\n<br />\n煥常調息了呼吸, 突然問:「妳有冇一個人, 妳係會當佢係假想敵?」<br />\n<br />\n<br />\n她既選擇了交流, 柱子唯有選擇回答:「冇喎...我覺得做好自己就夠, 唔需要同人地比。」<br />\n<br />\n<br />\n「咁妳唔會明我講乜。」<br />\n<br />\n<br />\n「我明。」一直從旁聽著的李京庭, 此時加入了對話:「其實我依世人, 都有一個假想敵。我覺得我地兩個有啲地方好相似, 但所做出蒞嘅野, 選擇嘅方向, 都好唔一樣。我好想證明俾佢知, 佢揀嘅方向係錯。我先係啱, 我想超越佢, 有啲似比賽鬥快到終點咁樣...」<br />\n<br />\n<br />\n「咁妳超越咗佢未?」煥常似乎對她的經歷略顯著迷。<br />\n<br />\n<br />\n「未。我唔知幾時先超越到佢,有時覺得好容易, 有時又會覺得, 依世都冇可能鬥贏到佢。所以, 妳嘅假想敵就係明膠?」<br />\n<br />\n<br />\n「係。其實諗落, 我最想殺嘅人可能唔係個男仔, 而係明膠。」<br />\n<br />\n<br />\n「佢想殺嘅人係我, 我今日死咗, 佢坐監, 咁11月27號件事就唔會發生。」這種邏輯, 被明膠撈出水面了來。<br />\n<br />\n<br />\n同樣是前途盡毀, 但事件的影響力將會小很多。這樣的話, 兇案只屬私人糾紛, 相比起隨機殺人的罪名, 其動機, 人命以及輿論, 將會是蚊同牛比。<br />\n<br />\n<br />\n那天, 見左蔚交低了信封給明膠, 並囑咐他要小心, 在將來的某年某月某日某時份, 即是今天的此時此刻, 他不能到尖沙咀鐘樓附近。<br />\n<br />\n<br />\n因為他很有可能被煥常刺死。<br />\n<br />\n<br />\n當時左蔚以為明膠只會聽, 然後做, 誰知他竟然會問為什麼。<br />\n<br />\n<br />\n要知道左蔚不擅長守秘密, 被他這樣問了問, 便將她所知悉的事, 大概告予過明膠。<br />\n<br />\n<br />\n文觀財問:「由嗰陣開始, 你已經部署好今日會蒞?」<br />\n<br />\n<br />\n「七年前, 由知道嗰日開始。」<br />\n<br />\n<br />\n「點解要咁做?」<br />\n<br />\n<br />\n明膠又進入非交流狀態, 或者他只是不願意回答。"},{"pid":"d194760032c11df65927e45c97c190531cee2654","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-11T03:36:32.000Z","msg":"又或者, 文觀財是明知故問, 他也是感同身受, 不知不覺間便說了以下的話來:「我有一個鍾意嘅人, 我唔知幾時開始鍾意咗佢...咁講會有啲怪, 雖然佢仲在生, 但我見過佢死。」<br />\n<br />\n<br />\n明膠現在向他正面投過目光, 全面傾聽著。<br />\n<br />\n<br />\n文觀財繼續:「我知道佢個結局, 我知道佢點死, 我想用盡一切辦法阻止依件事發生。」<br />\n<br />\n<br />\n「咁你阻唔阻到?」明膠問。<br />\n<br />\n<br />\n「未知, 或者咁講, 我根本唔會知我究竟阻唔阻到。」<br />\n<br />\n<br />\n「我點都會阻, 如果你鍾意佢, 你就點都唔可以俾佢有事。」<br />\n<br />\n<br />\n「死都唔可以俾佢有事?」<br />\n<br />\n<br />\n「死都唔可以俾佢有事。」<br />\n<br />\n<br />\n文觀財以為明膠仗著他靠音樂賺到的名氣, fans, 便向他們炫耀。沒錯, 做法是炫耀 , 但動機卻完全兩回事。<br />\n<br />\n<br />\n他只是向一個人炫耀, 只是向煥常炫耀。他要一直激起她的嫉妒心, 不斷地醞釀, 直至時機一到,  亦即今日, 煥常有一切理由要他死。<br />\n<br />\n<br />\n明膠從左蔚那兒聽到的預言, 是他差點要被煥常刺死。但不, 明膠要改變, 他要令煥常真的刺死自己。<br />\n<br />\n<br />\n明膠的確變了, 自從七年前, 自從聽了預言開始, 他已經默默地為一個人而轉變著。<br />\n<br />\n<br />\n他再緩緩說出自己的感想:「如果佢係我, 佢可能會開心啲。一個完全健全嘅人失敗嘅話, 得到嘅同情絕對比我地少。」<br />\n<br />\n<br />\n「點解有依種病嘅人唔係我, 係明膠?」煥常忽然發起了這樣一個問題:「點解當年啲醫生都話我一切正常?我只係一個普通人, 但我做唔到一般普通人做到嘅野。我稍微做到, 啲人會覺得係應份。做錯少少,  就會話我廢人一個。咁點解我仲會係一個正常嘅普通人?點解我唔係有病?」<br />\n<br />\n<br />\n京媛反問她:「點解妳會咁諗?明膠要面對嘅問題同妳都係一樣, 分分鐘俾妳仲多, 邊個話佢就一定有人同情?佢一樣會比人歧視架喎?」<br />\n<br />\n<br />\n「但我係普通人, 我唔俾人歧視係應份架嘛!」<br />\n<br />\n<br />\n此話一出, 京媛完全沒想過煥常會說出此種話來。<br />\n<br />\n<br />\n不過煥常還沒有完:「如果我要靠一樣才能去受人賞識, 去紅, 去出名, 根本就唔會有人理我。我跳舞有天分又點?大把人專業過我。我樣又唔係靚...如果我本身有自閉症, 去拍片跳舞就唔同, 我就唔信會冇人睇, 冇人支持!」"},{"pid":"e0495e3aead151dda50da1520b973df81a159296","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-11T03:39:52.000Z","msg":"這段宣言遠超出京媛的預想範圍, 引致她連一句安慰的話都說不出來。<br />\n<br />\n<br />\n煥常續說:「我以為終於有樣可以贏到佢, 我拍拖, 至少都做到一件普通人應該做到嘅野。點知...原來我冇樣野係做得到。我又唔係有病, 又唔係普通人, 我都唔知自己係乜...」<br />\n<br />\n<br />\n京媛依然未消化到煥常說的話, 只好到李京庭接力:「咁妳有冇拍片俾人睇到妳嘅才能先?」<br />\n<br />\n<br />\n「有又點?冇人會睇...」<br />\n<br />\n<br />\n「唔會有人知妳係咪自閉。依個世界有幾多人係專業?人係一窩蜂, 依個覺得要同情, 嗰個又會認為一定要同情。當慢慢形成一個趨勢嘅時候, 就算一個有專業嘅人出蒞質疑, 都唔會有人理佢。我唔信妳嘅fans會低得過明膠。」<br />\n<br />\n<br />\n這時候, 京媛嗅到了濃濃的動機味道, 遂趕忙向煥常說:「既然妳覺得自己最擅長嘅領域係跳舞, 咁不如一心一意學跳舞囉?妳要知道, 人地專業, 妳都可以更加專業。妳而家需要嘅係學好一件事, 發揮所長, 咁妳就唔會有時間諗咁多無謂野。」<br />\n<br />\n<br />\n李京庭插了句話:「妳需要嘅係紅。」<br />\n<br />\n<br />\n京媛咬住了下唇, 抑制著一股瘋狂罵人的衝動。一來對象是她姐, 京媛還未有準備跟她有所交流。二來, 她不想在煥常面前表示出情緒, 以免再次觸動煥常的偏激情緒。<br />\n<br />\n<br />\n她是承諾過, 不會再刻意阻撓姐的計畫, 但事情就是不對勁。李京庭擺明示意煥常掛著自閉的牌頭, 去拍片吸引觀眾眼球。<br />\n<br />\n<br />\n這是極其危險的活動, 後果是煥常所不能想像, 不能承擔的。<br />\n<br />\n<br />\n也許這本來就是李京庭渴望見到的後果。煥常要不是墮到自己一手造成的後果當中, 到了11月尾, 又怎會好端端地隨機殺人? <br />\n<br />\n<br />\n整件隨機殺人的前因後果, 似乎已經擺在了面前。<br />\n<br />\n<br />\n煥常依然一副猶豫的模樣:「我唔知...再咁落去, 我真係頂唔順...」<br />\n<br />\n<br />\n此情此景, 京媛想到了明膠今日的怪行為, 其背後所要達到的目的是什麼。<br />\n<br />\n<br />\n他從某些途徑知道了有關煥常的預言, 既然兇案無論如何都會發生, 倒不如於使兇案提前, 當中亦令其規模縮少, 這大概是最理性的做法。<br />\n<br />\n<br />\n「sorry, 我冇可能俾你咁做。」文觀財正式地向明膠說明:「雖然咁做係可以將成件事嘅影響減到最低, 但要犧牲一個人, 去成住依件事, 我做唔到。」<br />\n<br />\n<br />\n「你唔好唔記得, 11月27日犧牲嘅唔只有一個。」<br />\n<br />\n<br />\n「我就係做唔到, 依個係我最後嘅決定。」這是文觀財的最後答案, 然而有件細節, 他現在要向明膠確認:「左蔚交低你嘅信...你真係丟咗?」<br />\n<br />\n<br />\n「我講大話, 只係唔想你不斷蒞追問。我照樣會依照約定, 喺11月先俾你。」<br />\n<br />\n<br />\n明膠再問了一個對文觀財頗為侮辱的疑問:「你唔想煥常成為隨機殺人犯架可?」"},{"pid":"79d94d602654f45f65b1c56a330b2c2afe34d355","tid":2093028,"uid":247094,"like":0,"dislike":0,"score":0,"citedBy":0,"replyTime":"2020-07-11T03:44:40.000Z","msg":"侮辱在, 這不是諷刺的疑問。文觀財的聲量略調高:「當然唔想啦。」<br />\n<br />\n<br />\n明膠已離開了文觀財, 徑自朝煥常行過去:「快啲郁手殺我, 妳得返依一條路。」<br />\n<br />\n<br />\n可惜, 剛將怒氣一次過發洩出來的煥常, 殺意已全失。加上, 現在拿刀的人是京媛, 煥常殺不殺人, 不由得她作主。<br />\n<br />\n<br />\n「快啲殺我, 求下妳...」明膠在煥常跟前跪了下來, 不斷重覆著自己的要求。<br />\n<br />\n<br />\n現在有殺意的人, 只剩下想被殺的明膠, 其餘...不, 還有一個。<br />\n<br />\n<br />\n重點是這個人手上是拿著刀的。京媛向文觀財低語著:「明膠個辦法係通...」<br />\n<br />\n<br />\n見京媛臉色有點異樣, 李京庭都湊了過去聽。<br />\n<br />\n<br />\n「妳唔係呀嘛?妳再講一次?」文觀財一度以為自己聽錯。<br />\n<br />\n<br />\n無奈京媛的態度是無可置疑:「件事個後果, 你自己對比下, 條數你咁都唔識計?」<br />\n<br />\n<br />\n「數?人命蒞架...妳當數手指咁數?」<br />\n<br />\n<br />\n「咁你教我喇不如?你自己口口聲聲話要救個妹, 你而家又做緊乜?你喺度等死。」<br />\n<br />\n<br />\n文觀財望住了她手上的刀, 再望向跪在地上重覆著語句的明膠。<br />\n<br />\n<br />\n整日都非常淡定的李京庭, 情緒竟輪到出現在她身上:「無可能, 煥常一個人都唔可以殺。殺一個同殺幾個, 都係前途盡毀。」<br />\n<br />\n<br />\n「我諗妳都係唔好咁多意見喇, 」文觀財不想吵架, 但願此時的李京庭閉嘴就好:「妳係最冇資格出聲嗰個。」<br />\n<br />\n<br />\n「錯。」看來想吵架的人是李京庭:「最冇資格出聲嘅人係你。」<br />\n<br />\n<br />\n「妳又想講咩呀?」<br />\n<br />\n<br />\n「我同你講過, 救你個妹有個兩全其美嘅方法, 就係俾佢紅。而你就...總之, 你違背咗自己嘅承諾。你個妹之後搞成咁, 係你自己一手做成。我知我有份, 但你冇得將成個責任俾哂我。」<br />\n<br />\n<br />\n照她的說法, 李京庭之後會向文觀財提供解決辦法, 但既然是如她所說的兩全其美, 他怎會不照做?<br />\n<br />\n<br />\n文觀財想問下去, 但被京媛的氣勢給壓過, 她終於受不了:「妳夠未啫?妳好假囉, 妳自己知唔知架?妳講嘅所有野, 做嘅所有事, 都係有目的。妳話俾我知, 妳同一個心理變態嘅殺人犯有乜分別?妳仲想殺幾多個人?」<br />\n<br />\n<br />\n一直等, 等了又等, 李京庭都未有反駁。<br />\n<br />\n<br />\n只見她不停眨著眼, 眼珠頻頻轉向不同方位。<br />\n<br />\n文觀財肯定自己沒有看錯, 李京庭的眼眶漸紅, 且像倒滿水的杯面, 稍微動一下就會傾瀉。"}]}