{"tid":1177106,"cid":5,"subCid":0,"title":"【全港九新界離島師奶反送中聯署】","createTime":"2019-05-29T15:13:36.000Z","updateTime":"2019-05-29T15:13:36.000Z","uid":8543,"like":2,"dislike":0,"uniUserReply":1,"replies":[{"pid":"a99ffc6c4426dd180a3fbe4930a46c5c1f74c803","tid":1177106,"uid":8543,"like":0,"dislike":0,"score":0,"citedBy":0,"replyTime":"2019-05-29T15:13:36.000Z","msg":"【全港九新界離島師奶反送中聯署】<br />\n師奶每日都好盡力去完成照顧家庭的工作，但唔代表我地唔關心社會。無論幾疲憊，作為社會一份子，我地有責任出黎反送中。<br />\n<br />\n■咁大條逃犯條例，得20日低調諮詢期?<br />\n2019 年 2 月政府提出修訂《逃犯條例》，允許引渡在港人士到中國內地受審。表面上，政府話係要解決陳同佳案件。但人地台灣都已經話行唔通，不同的大律師和議員，也提出過處理陳案的其他可行方法，政府係都唔聽。無得唔懷疑，政府係借故要練住市民條頸。二十多年前通過既《逃犯條例》，並唔係政府所指的「漏洞」。師奶都知，當年立法會刻意咁做，係因為擔心中國人權保障、法治水平及刑事司法制度不足。反觀目前擬訂草案，容許由行政長官一人揸權，發出證明書便可展開移交安排。變相讓行政長官繞過立法會，自行決定移交細節，削去現時立法機關對個案移交既監察功能。<br />\n<br />\n咁重要，咁大爭議，有十幾萬人上街反對既事，得20日諮詢? 一次月經既週期都不足呀！最終，「走程序」也只是參照了商界的意見。然後，政府不理種種反對聲音和行動，「跳程序」直上二讀。咁樣樣，仲唔係身有屎?<br />\n<br />\n■驚香港好快變到大陸咁?<br />\n條例修訂好影響我地師奶既生活：終日提心吊膽。中國內地政治審查的底線隨時變，司法制度深不可測。我地知道內地啲師奶，唔見左律師老公好耐好耐，千里尋夫不果，審訊無得睇，係監獄都不能探。我地知道內地師奶，不能公開拜祭川震死難女兒，揭豆腐渣尋冤未雪被封殺。我地知道內地啲師奶，為左假疫苗問題被監控，有冤不能訴。我地知道內地師奶，為強拆被非法拘禁。除左敬佩和支持這些師奶外，我地盡量唔想成為下一個。<br />\n<br />\n■為下一代?<br />\n但，老實講，我地仲有幾多年命呀? 老套啲講，更擔心既係下一代，佢地條路仲好長。如果生活環境越來越差，苦既係佢地。我哋既下一代以後會做好反動的大事，所以擔心嗎？當然，如果為公義，不得不做大事，邊代人都應該互相支持。但也不單如此。修例就正正話我知，無論下一代將來想做生意、開書店、當律師、成為記者、搞藝術也好，都會失去保障。最好，亦唔好做善良及腳踏實地既職業，例如社工及工人，隨時被消失。<br />\n<br />\n■報答老一輩?<br />\n我地既父母、祖父母或長輩，有啲都經歷過中國的種種壓迫，我地有責任守護佢地，唔好咁快走舊路。我地既父母，辛苦養大我地，教我地人人為我，我為人人，我地做人唔可以埋沒良心。<br />\n<br />\n■一國兩制蕩然無存?<br />\n當然，一國兩制未必保障到師奶整體既權利。正如婚姻制度一樣，最終可能都只係鞏固緊國家、資本主義及父權。但，至少現階段，在種種空間被收窄、被壓榨下，我地要守住自己的良知。<br />\n<br />\n■師奶的參與?<br />\n或者我地因為要照顧屋企，未必去到6月9日的遊行。但，反對不義的修法，反對把香港送終，是肯定的。無論是全職師奶、兼職師奶、傷殘師奶、老師奶、單親師奶、新來港師奶、不同種族師奶、任何階層要照顧老幼殘家居既師奶，互相呼籲，各盡所能。<br />\n<br />\n假若強權一意孤行，惡法不撤，師奶罷工，暴政必亡。<br />\n<br />\n■發起人：<br />\n官塘全職師奶黃彩鳳 （家有兩位傷殘）<br />\n2019年5月28日<br />\n<br />\n截至 [2019年5月29日晚上9時半] 聯署人數共4,043人。<br />\n<br />\n居住區域：港九新界，南Y島都有；官塘、大埔、元朗都多。<br />\n照顧年資：由幾個月至40年都有。<br />\n照顧對象：bb、子女、sen子女、父母、丈夫、全家、家居、同屋<br />\n<br />\n<a href=\"https://docs.google.com/forms/d/1uegu7LxhhBzdk2yiGMpdut-pXPiepZxhSZO2aPuYWl4\" data-sr-url=\"https://r.lihkg.com/link?u=https%3A%2F%2Fdocs.google.com%2Fforms%2Fd%2F1uegu7LxhhBzdk2yiGMpdut-pXPiepZxhSZO2aPuYWl4&d=5SGopU86zwsNpZ2NEmuiclJiVKGJ8LWvq%2BeQg4NrPGo%3D&h=255a6e5d\" target=\"_blank\">https://docs.google.com/forms/d/1uegu7LxhhBzdk2yiGMpdut-pXPiepZxhSZO2aPuYWl4</a>"}]}