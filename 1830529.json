{"tid":1830529,"cid":6,"subCid":0,"title":"祖記傳奇前鋒遇槍擊　皇馬名宿疑買兇殺人！","createTime":"2020-01-19T16:24:08.000Z","updateTime":"2020-01-20T03:38:23.000Z","uid":73381,"like":0,"dislike":0,"uniUserReply":1,"replies":[{"pid":"af86c39cadf17de55860f39eba758b0a079e0f72","tid":1830529,"uid":73381,"like":0,"dislike":0,"score":0,"citedBy":0,"replyTime":"2020-01-19T16:24:08.000Z","msg":"<img src=\"https://hk.on.cc/hk/bkn/cnt/sport/20200118/photo/bkn-20200118110200200-0118_00882_001_01p.jpg?20200118211631\" data-thumbnail-src=\"https://i.lih.kg/thumbnail?u=https%3A%2F%2Fhk.on.cc%2Fhk%2Fbkn%2Fcnt%2Fsport%2F20200118%2Fphoto%2Fbkn-20200118110200200-0118_00882_001_01p.jpg%3F20200118211631&h=b8d060d6&s={SIZE}\" /><br />\n<br />\n世界球壇近年爆出唔少假波醜聞，而且更有愈嚟愈猖狂嘅趨勢！塞爾維亞媒體《Telegraf》報道，曾效力祖雲達斯嘅傳奇前鋒高華斯域，今個月初喺雅典嘅屋企外被槍手襲擊，幸好並冇嚴重受傷，但為謹慎起見仍要入醫院進行檢查。意大利《米蘭體育報》最新爆料，話已有11人涉及呢宗企圖謀殺案被捕，令人震驚嘅係當中包括前皇家馬德里球員、曾同碧咸、施丹、朗拿度、魯爾、費高等做隊友嘅魯爾巴禾，佢涉嫌係今次槍擊案嘅幕後黑手！<br />\n<br />\n據報依家喺塞爾維亞足總做體育總監嘅高華斯域，案發嗰陣啱啱離開屋企，附近車上突然有槍手走出嚟，喺近至3碼外向佢開槍，而警方初步估計槍手可能只係想作出「恐嚇」，認為如果職業殺手想攞佢命，喺咁近距離冇可能會打唔中。<br />\n<br />\n現年46歲嘅塞爾維亞名將高華斯域，曾經效力過祖雲達斯2季，同迪比亞路、恩沙基等爭逐前鋒位置，99/00球季更試過為祖雲達斯轟入20球，並且成為當年歐洲足協盃神射手。高華斯域掛靴前去希臘效力奧林比亞高斯2年，期間就係同魯爾巴禾做隊友。38歲嘅魯爾巴禾上年因為捲入西甲假波案被捕，目前保釋候審，報道指今次槍擊事件，可能係高華斯域知悉假波事件內情，所以受到襲擊。<br />\n<br />\n<a href=\"https://hk.on.cc/hk/bkn/cnt/sport/20200118/bkn-20200118110200200-0118_00882_001.html\" data-sr-url=\"https://r.lihkg.com/link?u=https%3A%2F%2Fhk.on.cc%2Fhk%2Fbkn%2Fcnt%2Fsport%2F20200118%2Fbkn-20200118110200200-0118_00882_001.html&d=3W3ENIgnTPsh0%2B1doSs%2BP6T%2B3fxaX50J59AF9IhbNpo%3D&h=763111f6\" target=\"_blank\">https://hk.on.cc/hk/bkn/cnt/sport/20200118/bkn-20200118110200200-0118_00882_001.html</a>"},{"pid":"6bda3a9cb0afdbfc9aa1b792634169b7ecee5990","tid":1830529,"uid":73381,"like":0,"dislike":0,"score":0,"citedBy":0,"replyTime":"2020-01-20T03:38:23.000Z","msg":"<img src=\"/assets/faces/normal/dead.gif\" class=\"hkgmoji\" />"}]}