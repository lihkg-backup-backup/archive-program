{"tid":1256359,"cid":5,"subCid":0,"title":"文長，致各位真心愛香港的同伴: 不合作運動的進化和升級","createTime":"2019-06-25T03:48:06.000Z","updateTime":"2019-06-25T04:37:24.000Z","uid":263230,"like":4,"dislike":0,"uniUserReply":2,"replies":[{"pid":"9d7223e3c20b025ebb12b640f04b0839383b3e99","tid":1256359,"uid":263230,"like":0,"dislike":0,"score":0,"citedBy":1,"replyTime":"2019-06-25T03:48:06.000Z","msg":"文長，致各位真心愛香港的同伴:<br />\n<br />\n我係一個90後好普通的上班族，利伸我無參與上兩次的不合作運動，利理非底做文宣多，都會發夢去左現埸食催淚彈。資訊太多，我唔知有咩途徑可以俾最前線的同伴知以下的想法，唯有漁翁散網，希望最前線的朋友可以花小小時間睇下，兄弟爬山，可唔可以由各自努力進化到共同努力? 即使唔岩聽唔同意見，請繼續努力!<br />\n<br />\n首先，尋日有參加稅務大樓行動的朋友，你地係真正可以改變到香港的人，非常感謝你們的勇氣，歷史會記下呢一幕。<br />\n<br />\n人數<br />\n相信各位會認同人數係力量的來源，人多我地唔洗驚，人少我地就會好多擔心同顧慮。最能夠體現的當然係612, 621，有咁既人數對方基本上無咩辦法。如果將來的不合作運動唔能夠保持或擴大人數，相信大家就會慢慢內耗、灰心，最後甚至會被政權秋後算帳。<br />\n<br />\n本地處境<br />\n相信大家都會認為合作運動目的係想影響甚至癱瘓政府運作，令佢地管治成本上升，或者令人反思點解要咁樣做，喚醒關注。但任何運動都唔可以只係COPY其他國家而忽略本地的歷史文化背景，BE WATER的意義，相信都想我們留意呢一種情況。現實上政府有萬億係庫房，短時間錢對佢地黎講根本唔係問題，佢地最大收入都唔係靠稅收。<br />\n<br />\n接受現實，好多中間派，上班族都唔會理解大家背後目的，果一刻被阻到的感受係憤怒，相信大家會感受到，亦不能夠指責人的內心感受，因為人地係真心嬲。<br />\n<br />\n而對方明顯現時用拖，避的策略，加上CCTVB的配合，藍絲的文革文宣進行反擊，目的係拉攏民心，忍辱負重，日後作出重大反擊。承接番上一點有關人數，團結就是力量的重點。相信大家除左想進擊政府，其實亦係想打動更多香港人加入自己陣營，再做200萬人奇蹟。<br />\n<br />\n不過，我唔係唔支持不合作運動，下面再講。<br />\n<br />\n組織<br />\n再一次進化!!係最前線的你地，好想讚讚你地尋日的檢討會。無論連登、TG實在有太多資訊、消息同建議，但係真正出到黎現埸行動的人就只有你地一班人!!!可能會得罪不少巴絲，但我認為去到現埸，出左黎果班人就唔好再在意網上資訊。<br />\n<br />\n用番昨日檢討會傾的內容(我都係睇新聞知)，首先係現埸所有人討論做共識，開TG GP做即時行動通訊，完左行動回集合點檢討。好多人話呢次運動無大台、無組織、無領導。但相信係尋日行動的實際情況中，唔多唔少都起馬要有個統一的通訊平台或聯絡人做協調，一百個人有一百個腦同想法，大家唔係大家心入面條蟲。只可以透過事前溝通部署共識，臨埸團結執生補位行事。<br />\n<br />\n點解612,621咁多人，係基於大家立埸目標好清晰一致，亦有人做召集，但不合作運動係WEEKDAY始終好難下下動員咁多人，所以都係BE WATER!<br />\n<br />\n形式及保障<br />\n最後，亦都係大家可能最反對的觀點。我支持不合作運動可以繼續。但形像可能要改變。人地賣慘，捉住手足的某D言論同行為透過CCTVB不停變黑。不合作運動係咪都可以轉一轉化? <br />\n<br />\n例如，照去攞表、向職員作詢問。但唔阻人上下班、唔阻人搭LIFT、辦工事。我地行使我地市民的權利，我地去拎表，去查詢。問完一次又排隊有新問題。其實呢種做法，只要人多的話都係會癱瘓到運作，但無阻止到其他人同時用果個服務的權利，當然佢的時間成本會大增，但我地都係用緊我地的權利，而唔係強制別人唔可以用佢的權利。<br />\n<br />\n我地唔需要同人對罵，我地唔需要再高叫口號，我地唔需要再帶口罩(呢點預俾人屌)。我地係一個真真正正的香港人去使用香港政府的公共服務，我地可以照SHOW訴求，但就唔可以再俾CCTVB有位入我地係一班大大聲屌的搗亂鬼。<br />\n<br />\n我地一日光明正大去用服務，第二日做道歉運動。LOOP足一個暑假，有咩效果? 效果係我地唔會有位俾人入我地搞事搞亂，路遙知馬力，人久見人心、鐵柱磨成針。堅持到一段時間的話，其實都顯示出政府拖足我地成個暑期的醜惡同荒謬(假設一路無回應訴求)。仲有一點可以做，每次行動，前線只搵一個人做CCTVB訪問，其他人被CCTVB問一係拒絕一係就話我只係使用相關服務。每一次行動訪問一位戰友點解要參加不合作運動，政府拖幾耐, 每一日就有多一個抗爭者的故事俾CCTVB報導，用番呢個最大的公媒去表達我地理念同訴求。<br />\n<br />\n最後，係藍C群見到有人SHOW左阻LIFT有機會犯法，大家行動前可能都要留意，不要俾人有位入秋後算帳，呢一埸係一埸人性的戰爭，埸仗好難打，但總有希望。<br />\n<br />\n兄弟爬山，共同努力，完。626,明天見"},{"pid":"428f4155c2005d8f25f2c3955760ceb0a57da25d","tid":1256359,"uid":132217,"like":0,"dislike":0,"score":0,"quote":{"pid":"9d7223e3c20b025ebb12b640f04b0839383b3e99","tid":1256359,"uid":263230,"like":0,"dislike":0,"score":0,"citedBy":1,"replyTime":"2019-06-25T03:48:06.000Z","msg":"文長，致各位真心愛香港的同伴:<br />\n<br />\n我係一個90後好普通的上班族，利伸我無參與上兩次的不合作運動，利理非底做文宣多，都會發夢去左現埸食催淚彈。資訊太多，我唔知有咩途徑可以俾最前線的同伴知以下的想法，唯有漁翁散網，希望最前線的朋友可以花小小時間睇下，兄弟爬山，可唔可以由各自努力進化到共同努力? 即使唔岩聽唔同意見，請繼續努力!<br />\n<br />\n首先，尋日有參加稅務大樓行動的朋友，你地係真正可以改變到香港的人，非常感謝你們的勇氣，歷史會記下呢一幕。<br />\n<br />\n人數<br />\n相信各位會認同人數係力量的來源，人多我地唔洗驚，人少我地就會好多擔心同顧慮。最能夠體現的當然係612, 621，有咁既人數對方基本上無咩辦法。如果將來的不合作運動唔能夠保持或擴大人數，相信大家就會慢慢內耗、灰心，最後甚至會被政權秋後算帳。<br />\n<br />\n本地處境<br />\n相信大家都會認為合作運動目的係想影響甚至癱瘓政府運作，令佢地管治成本上升，或者令人反思點解要咁樣做，喚醒關注。但任何運動都唔可以只係COPY其他國家而忽略本地的歷史文化背景，BE WATER的意義，相信都想我們留意呢一種情況。現實上政府有萬億係庫房，短時間錢對佢地黎講根本唔係問題，佢地最大收入都唔係靠稅收。<br />\n<br />\n接受現實，好多中間派，上班族都唔會理解大家背後目的，果一刻被阻到的感受係憤怒，相信大家會感受到，亦不能夠指責人的內心感受，因為人地係真心嬲。<br />\n<br />\n而對方明顯現時用拖，避的策略，加上CCTVB的配合，藍絲的文革文宣進行反擊，目的係拉攏民心，忍辱負重，日後作出重大反擊。承接番上一點有關人數，團結就是力量的重點。相信大家除左想進擊政府，其實亦係想打動更多香港人加入自己陣營，再做200萬人奇蹟。<br />\n<br />\n不過，我唔係唔支持不合作運動，下面再講。<br />\n<br />\n組織<br />\n再一次進化!!係最前線的你地，好想讚讚你地尋日的檢討會。無論連登、TG實在有太多資訊、消息同建議，但係真正出到黎現埸行動的人就只有你地一班人!!!可能會得罪不少巴絲，但我認為去到現埸，出左黎果班人就唔好再在意網上資訊。<br />\n<br />\n用番昨日檢討會傾的內容(我都係睇新聞知)，首先係現埸所有人討論做共識，開TG GP做即時行動通訊，完左行動回集合點檢討。好多人話呢次運動無大台、無組織、無領導。但相信係尋日行動的實際情況中，唔多唔少都起馬要有個統一的通訊平台或聯絡人做協調，一百個人有一百個腦同想法，大家唔係大家心入面條蟲。只可以透過事前溝通部署共識，臨埸團結執生補位行事。<br />\n<br />\n點解612,621咁多人，係基於大家立埸目標好清晰一致，亦有人做召集，但不合作運動係WEEKDAY始終好難下下動員咁多人，所以都係BE WATER!<br />\n<br />\n形式及保障<br />\n最後，亦都係大家可能最反對的觀點。我支持不合作運動可以繼續。但形像可能要改變。人地賣慘，捉住手足的某D言論同行為透過CCTVB不停變黑。不合作運動係咪都可以轉一轉化? <br />\n<br />\n例如，照去攞表、向職員作詢問。但唔阻人上下班、唔阻人搭LIFT、辦工事。我地行使我地市民的權利，我地去拎表，去查詢。問完一次又排隊有新問題。其實呢種做法，只要人多的話都係會癱瘓到運作，但無阻止到其他人同時用果個服務的權利，當然佢的時間成本會大增，但我地都係用緊我地的權利，而唔係強制別人唔可以用佢的權利。<br />\n<br />\n我地唔需要同人對罵，我地唔需要再高叫口號，我地唔需要再帶口罩(呢點預俾人屌)。我地係一個真真正正的香港人去使用香港政府的公共服務，我地可以照SHOW訴求，但就唔可以再俾CCTVB有位入我地係一班大大聲屌的搗亂鬼。<br />\n<br />\n我地一日光明正大去用服務，第二日做道歉運動。LOOP足一個暑假，有咩效果? 效果係我地唔會有位俾人入我地搞事搞亂，路遙知馬力，人久見人心、鐵柱磨成針。堅持到一段時間的話，其實都顯示出政府拖足我地成個暑期的醜惡同荒謬(假設一路無回應訴求)。仲有一點可以做，每次行動，前線只搵一個人做CCTVB訪問，其他人被CCTVB問一係拒絕一係就話我只係使用相關服務。每一次行動訪問一位戰友點解要參加不合作運動，政府拖幾耐, 每一日就有多一個抗爭者的故事俾CCTVB報導，用番呢個最大的公媒去表達我地理念同訴求。<br />\n<br />\n最後，係藍C群見到有人SHOW左阻LIFT有機會犯法，大家行動前可能都要留意，不要俾人有位入秋後算帳，呢一埸係一埸人性的戰爭，埸仗好難打，但總有希望。<br />\n<br />\n兄弟爬山，共同努力，完。626,明天見"},"citedBy":0,"replyTime":"2019-06-25T04:37:24.000Z","msg":"差唔多背景同諗法的和理非推輕輕一推<img src=\"/assets/faces/normal/good.gif\" class=\"hkgmoji\" />"}]}