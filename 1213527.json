{"tid":1213527,"cid":1,"subCid":0,"title":"第一次參加社運，就上咗前線","createTime":"2019-06-13T01:56:06.000Z","updateTime":"2019-06-13T11:55:38.000Z","uid":101314,"like":95,"dislike":0,"uniUserReply":16,"replies":[{"pid":"a5f77ca8520c871f0dbf9fac7f94238b6a572fa9","tid":1213527,"uid":101314,"like":0,"dislike":0,"score":0,"citedBy":0,"replyTime":"2019-06-13T01:56:06.000Z","msg":"發咗個好長嘅夢，好多嘢想講，超長文。<br />\n<br />\n本身個人係好厭惡政治嘅嘢，但今次真係覺得個政府係咪唔識分莊閒？我地係莊，你地先係閒<img src=\"/assets/faces/normal/fuck.gif\" class=\"hkgmoji\" />就出咗嚟參加。<br />\n<br />\n我11號已經係附近standby，幫手做哨，自問自己係唔敢衝，所以做後援。直到12號，晏畫我就落咗添華道。嗰陣3點幾，添華已經氣氛緊張，身邊啲朋友都開始著裝，佢地問我衝唔衝，我話我唔衝。因為應承咗屋企人同女朋友唔會衝，我唔希望反口同埋要佢地擔心。之後望望吓，都係忍唔想出去幫，抱住我企後排嘅心，帶咗眼罩口罩就出咗去。<br />\n一路向前行嗰陣，聽到前面啲人嗌水，我就跟住嗌水，嗌遮，我就嗌遮。之後傳咗上嚟，我就拎住向前衝去傳物資。然後開始有人搬鐵馬，我就衝去綁索帶，情況好急，我見到有乜幫手就去咗。綁完就搬鐵馬，搬完先發現原來我已經係政總鐵欄出面，啲警係入面噴胡椒，我兩隻腳中哂，即刻向後退。開始有義士係個鐵欄到綁索帶，大家衝埋去幫手為佢遮胡椒噴霧，我立刻拎咗個friend嘅遮去幫佢擋。<br />\n完咗冇耐放催淚，我地就退到去龍和道，前面係速龍。我食咗少少煙，個喉嚨已經好拿。我地開始慢慢退，退幾步就有人嗌停，之後再行返前少少，嗰陣見到有人唔敢行前，有人屌人唔敢。其實我想講，我都好撚驚，但我真係唔忍心企係第一排嘅人，我都相信人多係會有份力量。咁樣來回幾吓，直到我個friend叫我向後退，我先知，原來我已經企咗係第3排。未反應過嚟，已經掉咗幾粒催淚，大家今次真係走，因為周圍都係煙，大家都食哂。一大班人一齊走，當然最後就逼住咗塞實哂，我嗰吓同大家貼住好似沙甸魚咁，身邊所有人開始狂咳，我都係咁咳，我嗰吓真係好驚走唔到好驚大家一齊死係到，我人生第一次咁驚。郁得返之後人地有人想跌，都有人扶住，我嗌有冇人有水，隔離Ching即刻幫我倒，多謝你<img src=\"/assets/faces/normal/cry.gif\" class=\"hkgmoji\" /><br />\n我同朋友已經失散，我又唔見咗眼鏡，嗰陣我個腦淨係諗住，快啲離開依到先，同埋好怕女朋友擔心，快快手覆咗佢safe先。好漸愧冇同大家守住，對唔住大家<img src=\"/assets/faces/normal/frown.gif\" class=\"hkgmoji\" />我一路行返ifc，眼鏡又唔見，手機又就快冇電。好彩最後同friend會合到，就離開咗中環。<br />\n<br />\n事後啲friend同我講，見到我無啦啦衝咗去前面，佢諗咗諗就跟咗我衝。我想講，我當時唔知自己有冇衝，我個腦一心就諗住做好當下嘅嘢。等我後知後覺嘅時候，我已經係危險地帶。但我最想講嘅係，其實我都好撚驚，但我真係唔忍心前線嘅人，我唔想佢地默默承受<img src=\"/assets/faces/normal/frown.gif\" class=\"hkgmoji\" />我知道驚唔敢行前係人之常情。但希望大家諗吓第一排嘅人，同理心會將你帶向前。<br />\n<br />\n琴晚自己一個匿係房痛哭，諗起咁多人受傷，咁多人擔心我，我地都係贏唔到。嗰種無力同絕望將我包圍。我真係⋯⋯好想贏⋯⋯<br />\n<br />\n最後，對唔住我屋企人同女朋友，我真係好愛你地<img src=\"/assets/faces/normal/cry.gif\" class=\"hkgmoji\" /><br />\n<br />\n依場夢，記一世。"},{"pid":"5cabb42c7bc82a2b91d92893197b05c10a0efb75","tid":1213527,"uid":203103,"like":0,"dislike":0,"score":0,"citedBy":0,"replyTime":"2019-06-13T01:57:41.000Z","msg":"唔好放棄！仲可以用其他方法繼續表達訴求！"},{"pid":"074c4c0185d1de81a953a00584552a98dc3eba06","tid":1213527,"uid":16057,"like":3,"dislike":0,"score":3,"citedBy":0,"replyTime":"2019-06-13T01:58:04.000Z","msg":"多謝你"},{"pid":"53802fc886dd7dec590b0955b2b2720d602fb6d1","tid":1213527,"uid":12197,"like":3,"dislike":0,"score":3,"citedBy":0,"replyTime":"2019-06-13T01:58:16.000Z","msg":"多謝你 <img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />"},{"pid":"4d7e0268b64f3f66cc08614ca62504d1e8915c07","tid":1213527,"uid":43529,"like":2,"dislike":0,"score":2,"citedBy":0,"replyTime":"2019-06-13T02:04:26.000Z","msg":"<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><br />\n香港有咁多位真係佢既福氣<br />\n大家加油"},{"pid":"5af158075fa6bd2d47579d1ff94e46852f04a393","tid":1213527,"uid":3379,"like":1,"dislike":0,"score":1,"citedBy":0,"replyTime":"2019-06-13T02:05:42.000Z","msg":"多謝你"},{"pid":"739fbb41809eb53cbf1358ef3e8886bb3222bb53","tid":1213527,"uid":34899,"like":3,"dislike":0,"score":3,"citedBy":0,"replyTime":"2019-06-13T02:07:36.000Z","msg":"多謝你 琴日自己中煙都有類似感覺<br />\n特別自己有氣管問題 無端端心跳加快<br />\n<br />\n<br />\n記住被人鬧ge事候話係林政迫我地出黎就得<br />\n<br />\n百萬人和平示威冇反應<br />\n萬人塞金鐘又冇反應<br />\n咁我地咪搭下地鐵 坐下機場港交所lo"},{"pid":"c737fdd6ef62ec7b9b5c2a40c4648fe9cc325290","tid":1213527,"uid":163663,"like":0,"dislike":0,"score":0,"citedBy":0,"replyTime":"2019-06-13T02:08:12.000Z","msg":"韓國青瓦台聯署<br />\n<a href=\"https://lih.kg/1213446\" data-auto-link target=\"_blank\">https://lih.kg/1213446</a><br />\n- 分享自 LIHKG 討論區"},{"pid":"c97f4ded3562b6f3224486545bdfa319119de156","tid":1213527,"uid":191846,"like":5,"dislike":0,"score":5,"citedBy":1,"replyTime":"2019-06-13T02:08:47.000Z","msg":"你地比人推/想上前排<br />\n真係做左防護裝備先<br />\n有咩裝岩用用左先 好過咩都唔用上場<br />\n防毒罩頭盔手套其實真係好有用<br />\n<br />\n第一次咩都唔識好正常 你睇佔完中 依家再出個班都識點處理催淚彈 所以唔洗驚<br />\n上多幾次就得 唔會驚 <br />\n最緊要識保護自己 唔好比人落單 同要走就走唔好戀戰跟大隊"},{"pid":"53c5551c7236667c6fe5125930f5c994bf6ab678","tid":1213527,"uid":236500,"like":1,"dislike":0,"score":1,"citedBy":0,"replyTime":"2019-06-13T02:09:37.000Z","msg":"多謝你<img src=\"/assets/faces/normal/cry.gif\" class=\"hkgmoji\" />我都發夢自己去參加，但太膽小冇衝，好對唔住大家<img src=\"/assets/faces/big/cry.gif\" class=\"hkgmoji\" />"},{"pid":"d6e934ce442cc8842d56475151f8a8c140aacd42","tid":1213527,"uid":181333,"like":1,"dislike":0,"score":1,"citedBy":0,"replyTime":"2019-06-13T02:10:40.000Z","msg":"多謝你，呢場夢我都會記成世。"},{"pid":"2913b10ba998e53e5f6038b96e1aa38f2fbe4610","tid":1213527,"uid":62776,"like":1,"dislike":0,"score":1,"citedBy":0,"replyTime":"2019-06-13T02:12:15.000Z","msg":"同你同一個時段<br />\n發同一場大夢既巴打<br />\n共勉之<br />\n慶幸共作夢中同路人"},{"pid":"0c798f3df5a2220f0ed4067005f49383d028dec1","tid":1213527,"uid":179304,"like":1,"dislike":0,"score":1,"citedBy":0,"replyTime":"2019-06-13T02:28:54.000Z","msg":"同樓主一樣，琴日同個朋友本身諗住上前線幫手fill水，點知班警察開始衝緊過嚟，最前嗰班唔夠人，我就下意識咁企咗上前，嗰下係到諗緊，屌頂多食一兩粒子彈，前面班人都為我地食唔少啦，結果就大家都見到，比人用武力清場<img src=\"/assets/faces/fs/smile.gif\" class=\"hkgmoji\" /><br />\n<br />\n我想講就係，前面班勇武好多都係好年輕，唔理佢地做咩手段，佢地都係出緊力守衛緊我地嘅家，唔該大家欣賞下呢點，唔係每個人都肯為佢地嘅家而付出，唔該唔好再屌鳩班前線，笑鳩佢地。見到真係好心痛。<br />\n<br />\n另外！如果你或有朋友琴日有拍片，影相，唔該剪條靚靚仔仔嘅片出嚟比國際睇，我地有嘅係人，有唔同skills，充分發揮先機會贏。如果唔識剪就send比身邊嘅朋友叫佢地幫手，同埋send埋比國外媒體<br />\n<br />\n最後講句，撐住，兄弟爬山，各自加油<br />\n<img src=\"https://na.cx/i/BHsrbxg.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FBHsrbxg.png&h=dea76948&s={SIZE}\" />"},{"pid":"c5cfcb90ac989915e6c1802b424af5a2fab1f449","tid":1213527,"uid":152584,"like":0,"dislike":0,"score":0,"citedBy":0,"replyTime":"2019-06-13T02:44:04.000Z","msg":"你已經做得比人多, 你應該興幸有參與 <img src=\"/assets/faces/normal/good.gif\" class=\"hkgmoji\" />"},{"pid":"fe287944f5c54bd9fe1dbd0d0568d7e8e9a5509a","tid":1213527,"uid":200854,"like":0,"dislike":0,"score":0,"citedBy":0,"replyTime":"2019-06-13T02:47:27.000Z","msg":"多謝你 SORRY 我眼淺 我喊左"},{"pid":"7449e426a9eb643feb6a52e1f863376f5f1588e1","tid":1213527,"uid":101314,"like":0,"dislike":0,"score":0,"quote":{"pid":"c97f4ded3562b6f3224486545bdfa319119de156","tid":1213527,"uid":191846,"like":5,"dislike":0,"score":5,"citedBy":1,"replyTime":"2019-06-13T02:08:47.000Z","msg":"你地比人推/想上前排<br />\n真係做左防護裝備先<br />\n有咩裝岩用用左先 好過咩都唔用上場<br />\n防毒罩頭盔手套其實真係好有用<br />\n<br />\n第一次咩都唔識好正常 你睇佔完中 依家再出個班都識點處理催淚彈 所以唔洗驚<br />\n上多幾次就得 唔會驚 <br />\n最緊要識保護自己 唔好比人落單 同要走就走唔好戀戰跟大隊"},"citedBy":0,"replyTime":"2019-06-13T04:08:57.000Z","msg":"有諗過0.1秒要唔要將個彈掉返比佢地<img src=\"/assets/faces/normal/sosad.gif\" class=\"hkgmoji\" />"},{"pid":"9d8efcde1a3c18f501f530213e63cb1c5de725c6","tid":1213527,"uid":234100,"like":0,"dislike":0,"score":0,"citedBy":0,"replyTime":"2019-06-13T11:55:38.000Z","msg":"多謝你！！我都會記一世"}]}