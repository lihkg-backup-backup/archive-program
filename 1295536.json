{"tid":1295536,"cid":5,"subCid":0,"title":"有關命名近月的運動","createTime":"2019-07-08T05:06:44.000Z","updateTime":"2019-07-08T05:10:53.000Z","uid":173936,"like":1,"dislike":0,"uniUserReply":2,"replies":[{"pid":"24999d3fefa713084d0f18be7a5cc649a9130a11","tid":1295536,"uid":173936,"like":0,"dislike":0,"score":0,"citedBy":0,"replyTime":"2019-07-08T05:06:44.000Z","msg":"聽日就係反送中條例遊行後一個月。<br />\n喺呢個月入面，因為林鄭月娥嘅施政失當、狂妄自大，令香港人對一直不務正業的香港政府作出反擊。<br />\n<br />\n過往一個月發生咗大大小小嘅遊行、集會及衝突，先係612嘅警民衝突、再有616要求收回暴動控罪同撤回反送中條例嘅遊行。示威者嘅訴求逐漸增多、示威遊行嘅地點亦都開始由港島區擴散出去其他地方，例如係上星期喺屯門公園趕大媽、又或者係即將會發生嘅上水光復行動或者沙田光復行動。<br />\n<br />\n呢件事已經唔再係一個單一事件。<br />\n好似六七暴動咁樣，係因為一啲遠因，例如市民一直對政府十分不滿、中華蘇維埃人民共和國爆發文化大革命，從而令到左派分子借住天星小輪加價呢件事，而衍生一連串嘅事件。<br />\n<br />\n套用返落嚟，其實我哋一直都係對政府嘅施政已經十分不滿，反送中條例只係一個引爆點。如果繼續用反送中活動去形容呢個月後期、甚至日後嘅一活動，對呢啲嘅活動其實都唔係一個公平嘅做法。<br />\n<br />\n因此，請容許我借用寶貴空間，嘗試討論一下呢一連串嘅活動應該點樣命名。<br />\n<br />\n例如香港六月革命、洋紫荊運動、黑衣黃外套運動、光復香港行動之類，一來可以更加容易讓到外國嘅記者作出一連串嘅報道、更凸顯依組事件係一連串而唔係各自單獨發生。<br />\n而且喺歷史上亦都可以有一個更加完整嘅記載，讓世人看清楚呢個香港政府喺過往22年究竟係令到香港人嘅積怨去到一個幾強烈嘅地步。<br />\n<br />\n我明白對於好多人嚟講只要條例撤回咗，其實就已經完成。咁但係條例撤回咗，日後仲會有國歌法、有人工島、甚至23條。我哋要做嘅，係至少要令到政府還政於民，而唔係單一個反送中撤回就可以收檔。至於咩貫徹一國兩制、港獨之類嘅嘢就日後再談，但至少現階段我覺得我哋唔應該係撤回反送中就停步。亦正因如此，更需要去正式命名呢一連串嘅運動。希望大家可以提出啲意見，亦感謝大家抽空去睇曬依編話長唔長、話短唔短嘅廢話"},{"pid":"b46530c2b04a18fae11ed6a78867863061f70bd3","tid":1295536,"uid":173936,"like":0,"dislike":0,"score":0,"citedBy":0,"replyTime":"2019-07-08T05:08:06.000Z","msg":"自推一下"},{"pid":"f76b7bfb9988288eb72d6e45f66c5ad75840b39c","tid":1295536,"uid":214358,"like":0,"dislike":0,"score":0,"citedBy":0,"replyTime":"2019-07-08T05:10:53.000Z","msg":"己亥革命"}]}