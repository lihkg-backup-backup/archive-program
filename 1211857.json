{"tid":1211857,"cid":5,"subCid":0,"title":"［原來只係過左一日] 但仲有人堅守不退，有人默默耕耘","createTime":"2019-06-12T16:43:26.000Z","updateTime":"2019-06-12T16:43:26.000Z","uid":78440,"like":8,"dislike":0,"uniUserReply":1,"replies":[{"pid":"69ed405d7c13f5f5f8178912b26c5d1edb975bc2","tid":1211857,"uid":78440,"like":0,"dislike":0,"score":0,"citedBy":0,"replyTime":"2019-06-12T16:43:26.000Z","msg":"現場需要人手處理救援用品。<br />\n<br />\n******<br />\n<br />\n又聽到幾樣野，不吐不快。<br />\n<br />\n佢地一定係收左錢啦。<br />\n<br />\n不如我俾錢你，你企係現象場下彈？ 搬下物資？做聯絡？ 兩三日唔停做野？ <br />\n<br />\n佢地無腦架，人點就做。<br />\n<br />\n不如你問下閣下，要不是你那麼蠢，養到個政府咁，需要後生仔女出黎街頭？ 你估個個都唔怕死？ <br />\n<br />\n得罪講句，大家就係知個社會幾荒謬，先想努力爭取下。<br />\n<br />\n<img src=\"/assets/faces/normal/clown.gif\" class=\"hkgmoji\" /> <br />\n<br />\n****<br />\n<br />\n放工番屋企，係港鐵上遇到一個人，就這兩三天的所見所聞同佢傾左陣。<br />\n<br />\n唏噓。<br />\n<br />\n一個又一個物資站被破壞、放棄。<br />\n醫護隊伍沿途攜帶數十個紅白藍，一包廿樽生理鹽水、大量繃帶，一個男人都會覺得重，一班女孩子巾幗不讓鬚眉，一包兩包掛在身上。<br />\n<br />\n沿沿不絕的物資來自夾道而來的人，一份心意，瑋份支持。當然，用錢買票的人，一生都不會明白。<br />\n<br />\n在急需解決問題之時，遇到舊識，以為佢地著晒黑衫，會願意施予援手。<br />\n那拒絕的原因，要人此生難忘：閣下肯定是奸的。<br />\n剎那間，你說有多痛心，就有多痛心。大家不是同路人嗎？ 更徨論是舊交。<br />\n那副嘴臉，有幾醜就有幾醜。<br />\n<br />\n後來，見到件垃圾，打張卡，話現場催淚彈好難受，話政府不仁。<br />\n認真，你識條鐵咩。<br />\n<br />\n欣慰。<br />\n<br />\n別無他法，就地吶喊呼喚大家幫忙。<br />\n一個打工仔係太古廣場大喊小叫，好丟架，但都要做。<br />\n<br />\n竟然，一呼百應。<br />\n幾分鐘就將兩個大型物資站搬走。<br />\n<br />\n自動讓路、香港人加油、掌聲，意味著香港人，其實仲係好明白發生緊咩事。<br />\n<br />\n香港人，依然好可愛。<br />\n<br />\n刺激。<br />\n<br />\n總有人受傷。<br />\n<br />\n電話網絡失靈，大家喊山咁，一路嗌到有醫護人員為止。<br />\n<br />\n好多護士、醫生願意幫手。好多人願意幫手。<br />\n<br />\n比你想像中多中年人士出黎幫手。<br />\n<br />\n飛奔送哮喘藥，你地有無一刻諗過，原來自己係咁關心社會、熱愛生命？ <br />\n<br />\n民間智慧。<br />\n<br />\n由於沒有組織，沒有號召，無大台，無計劃。<br />\n潰散以後，可能就無以為繼啦。<br />\n<br />\n大家自己小貓三幾隻，一傳十，十傳百。<br />\n<br />\n以前你唔會明白，舖天蓋地宣傳係點樣黎，但周圍原來好多人創意無限，可以短時間交到好多貨。<br />\n<br />\n你睇港鐵宣傳同埋廣告？ 你再睇下呢幾日海報、文宣。<br />\n<br />\n兩封信一晚翻譯超過十種語言，你教我點做？ <br />\n<br />\n驚喜。<br />\n<br />\n宗教團體，比好多單位更有義氣。<br />\n<br />\n責任。<br />\n<br />\n當你有所承擔時，才能明白自己可以有幾投入，可以發揮得幾多。<br />\n<br />\n有人會自發保護初中生，有人自發救人，有人自發運物資，有人自發堅守不退。<br />\n<br />\n你總會搵到自己可以出多一分力的事，不是嗎？ <br />\n<br />\n文宣、物資、救護、糾察、法援。<br />\n<br />\n在自己的崗位，做自己的英雄。<br />\n<br />\n成長。<br />\n<br />\n如果投入其中，你會發現自己總會不自覺地做得更多，而從中你學到更多。<br />\n<br />\n諷刺。<br />\n<br />\n政府的強硬，已經去到剛復自用，如果已經沒有迫切性，點解仲要強推？ <br />\n<br />\n到底有咩必要搞到一個社會咁支離破碎，然後話俾人知你好打得？ <br />\n<br />\n到站，呢位陌生人叫良知，原來同我同一個站落車。"}]}