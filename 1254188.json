{"tid":1254188,"cid":5,"subCid":0,"title":"容許我簡單總結下依家面對既問題","createTime":"2019-06-24T03:52:07.000Z","updateTime":"2019-06-24T03:52:07.000Z","uid":62011,"like":5,"dislike":0,"uniUserReply":1,"replies":[{"pid":"0dc2d461a13b18f4b339d854b9265a26dbc7b0db","tid":1254188,"uid":62011,"like":0,"dislike":0,"score":0,"citedBy":0,"replyTime":"2019-06-24T03:52:07.000Z","msg":"1 政府全面分化社會策略: 利用唔同渠道展開文宣，外至警民(新聞、戶外播映)、內至家庭關係(90後講示威)，試圖挑撥離間，影響情緒同打擊士氣。我唔知道之後有咩對象佢會分化，但主要係想透過分化，營造出對立雙方各有錯誤，再引導中間人走去偏政府。<br />\n<br />\n2 拖，等待指示，迴避訴求。依家政府內部既人龜縮幾日，一來想整淡民情、拖磨士氣，等G20之後再清算。<br />\n<br />\n3 蒙混過關: 建制不斷放風話會叫林鄭收回條例，其實都係想俾個假希望我地，其實都係想我地鬆一口氣。事實上，政府建制蛇鼠一窝，各懷私心，前者想拖，後者為選票。<br />\n<br />\n面對以上問題，我地要<br />\n1 文宣工作要努力。政府唔係蠢得曬，佢地會進步，我地見到佢拍片，又識打心理戰阻止。我地都要知道點打心理戰(可以講情感，大眾利益，留意大家呢排將事情focus係警民對立，政府忍讓，反而忽略最初既原因送中一日未撤回，佢對香港影響依然有好多，講多d俾身邊既人)。 另外，我地仲要同外媒多d溝通，講多d政府點樣暴力，打外國記者，打人權牌，令事情繼續發酵，繼續俾壓力政府。<br />\n<br />\n2 繼續抗議，採取突襲玩法及公開抗議。將反對聲音落地開花，四圍散開。例如閃電式係旅遊區/公共設施掛banner，make 下noise 。 公開: 可以約定吹雞咩日子抗議同咩玩法，但彼此要有默契，要人多就可以，但記得唔受傷唔被捕。<br />\n<br />\n3 堅拒相信政府同建制任何發言，佢地本來同一黨，就算鬧交，去到關鍵時刻都係會合作。唔好相信政府同建制。"}]}