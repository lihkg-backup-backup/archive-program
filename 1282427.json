{"tid":1282427,"cid":5,"subCid":0,"title":"《連環效應困局已經開始！請各位巴絲停一停、諗一諗！》","createTime":"2019-07-03T14:39:06.000Z","updateTime":"2019-07-03T16:02:09.000Z","uid":266837,"like":15,"dislike":1,"uniUserReply":7,"replies":[{"pid":"ce623162398cdb006f38e28151a9ec04466e919e","tid":1282427,"uid":266837,"like":0,"dislike":0,"score":0,"citedBy":0,"replyTime":"2019-07-03T14:39:06.000Z","msg":"各位巴絲，我本身一直係CD-Rom都無諗過加入連登，但留意到今日嘅事態發展有啲特別，想入嚟講兩句，希望大家可以平靜地聽下另一啲想法。<br />\n<br />\n首先，作為CD-Rom嘅我絕對唔係以一種不痛不癢嘅語氣評論連日嘅事件。同各位巴絲一樣我都係懷住非常悲憤而嚴肅嘅心情去看待每一條人命同每一次血諫，都因為幾條人命喊過好多次，話唔灰就假，但喊完屌完自責完之後，總要振作，更加要努力擘大眼望清楚現實，認清目標同敵人。<br />\n<br />\n你或者會話：我爛命一條最多咪以死控訴政府。但我反而會話：我哋成個連登入面無一個巴絲條命係爛，因為大家都擁有更寶貴嘅嘢：過人嘅智慧同正義感！大家唔係無眼睇，幾個月以至回歸之後廿幾年嚟，社會上嘅民智以至道德都每況愈下，各位心水清嘅巴絲可以話係最後防線。我同大家一樣有時都會覺得攰、辛苦、失望、恐懼，但請容許我每一日灰完都嘗試收拾心情，然後鼓勵自己：呢個時候好多巴絲都一齊咬緊牙關撐住，因為大家知道如果將來我哋連唯一嘅防線都無埋，就再無人出嚟為幾條命平反，繼續抗爭。我相信同大家目標一致嘅巴絲都會明白一個也不能少嘅道理。<br />\n<br />\n但好現實咁講，進化嘅除咗巴絲之外仲有敵人。眾所尻知連登長期俾犬隻芒住，都正因為咁，當尋晚見到各巴絲奮不顧身拋自己個身出來救幾位準備死諫嘅巴打，呢個悲壯嘅場面除左令我覺得好感動之餘，反而迫我提醒自己更加要保持冷靜同思路清晰。正因為大家已經唔可以再失去任何一位戰友，各位巴絲包括我一見到死諫帖文都好緊張，大家都瘋狂哀求事主唔好亂嚟。本來呢啲人之常情真係無乜需要攞出嚟講，但係諗咗成晚之後我發現有古怪。無論大家鍾唔鍾意聽或幾咁精神疲勞都好：各位巴絲係時候注意一下關懷與同情心嘅表達方式。我唔係要判別噚晚件事係真定假，既然而家憑極有限資訊嚟討論事件真假作用唔大，大家不如從正反兩方面全方位地去思考整件事。我相信畫公仔唔需要畫出腸，各位心水清嘅巴絲十秒內就會意識到成件事有可能會係一把雙刃劍（個劇本有機會一係火燒連環船，一係狼來了），無論大家點諗、無論係真係假，至少可肯定呢件事情上我哋永遠都係蝕底嗰一方。<br />\n<br />\n既然係咁，呢個時候我地係咪應該放下激動，大家目標一致、一齊槍口向外指向敵人呢？從來都應該係。唔好忘記大家之所以頂到而家就係因為夠團結、夠想像力、夠堅韌同夠義氣。我哋嘅敵人係長期受訓嘅戰爭工具，佢哋一收到柯打就會不擇手段用任何方法剷除障礙物，手段之中放蛇（順便食埋霸王餐），誤導，設計陷阱，扮嘢搏同情等等係基本嘢，唔需要為佢地嘅失常舉動覺得痛心失望，要做嘅只係留返精力嚟諗計應對。佢哋係一隊有系統但靈活性好低嘅紀律部隊，手段雖然有時估佢唔到，但都唔係完全無跡可尋。細心諗下就會發現其實任何公職人員由於其工作特殊的關係，通常都會避免喺言談間提及「五大訴求」，可試下用作區別。<br />\n<br />\n當然我明白有人或者會覺得我講嘢冷血<span style=\"color: violet;\"><strong><span style=\"font-size: x-large;\">，但現實咁諗：呢件事其實要 Fact Check 真係有難度</span></strong></span>，又恰巧地喺我出緊此Post時，犬隻好高調地打壓緊起底組巴絲。現階段如果要查清真相，為咗幾位義士嘅未來安危，有需要搞清楚件事嘅始末。<br />\n<br />\n各位巴絲我想講嘅係：無論幾失望，都不要放棄思考，不要放棄大家寶貴嘅智慧！因為呢個就正正係人禽之辨，共勉之。<br />\n<br />\n最後我想講多句：請各位身心俱疲嘅巴絲請休息，熄一熄機靜落嚟面對下自己情緒，無嘢重要得過你的生命和自由！其餘各位還頂得住嘅巴絲，現在靠大家嘅心水清同智慧去繼續對抗呢場大圍捕。團結一致，齊上齊落，抗爭到底！香港人，加油！"},{"pid":"8e4984b162549523c650c5cb81ecfe88f51323e6","tid":1282427,"uid":266837,"like":0,"dislike":0,"score":0,"citedBy":0,"replyTime":"2019-07-03T14:39:55.000Z","msg":"pish"},{"pid":"8440387956a3be545b531e0ed04ecb3587d74cff","tid":1282427,"uid":167634,"like":0,"dislike":0,"score":0,"citedBy":1,"replyTime":"2019-07-03T14:40:24.000Z","msg":"［文宣戰對準台灣］蔡英文要做多d助攻<br />\n<a href=\"https://lih.kg/1282101\" data-auto-link target=\"_blank\">https://lih.kg/1282101</a><br />\n- 分享自 LIHKG 討論區"},{"pid":"21655ae28ad981516e92f30b9a14e648a3ed5a64","tid":1282427,"uid":167634,"like":0,"dislike":0,"score":0,"quote":{"pid":"8440387956a3be545b531e0ed04ecb3587d74cff","tid":1282427,"uid":167634,"like":0,"dislike":0,"score":0,"citedBy":1,"replyTime":"2019-07-03T14:40:24.000Z","msg":"［文宣戰對準台灣］蔡英文要做多d助攻<br />\n<a href=\"https://lih.kg/1282101\" data-auto-link target=\"_blank\">https://lih.kg/1282101</a><br />\n- 分享自 LIHKG 討論區"},"citedBy":0,"replyTime":"2019-07-03T14:41:35.000Z","msg":"借位幫推"},{"pid":"cb0a5707a3e051b2e8b22bcce608bffedfac8e8b","tid":1282427,"uid":266837,"like":0,"dislike":0,"score":0,"citedBy":0,"replyTime":"2019-07-03T14:46:39.000Z","msg":"pish"},{"pid":"9fbdf971bc6ad0894a02fe1f18e1fc380dd79086","tid":1282427,"uid":273576,"like":0,"dislike":0,"score":0,"citedBy":0,"replyTime":"2019-07-03T14:46:58.000Z","msg":"push"},{"pid":"3881b1a0d1c3faef4ef13fd49411ece35543750a","tid":1282427,"uid":273576,"like":0,"dislike":0,"score":0,"citedBy":0,"replyTime":"2019-07-03T14:47:39.000Z","msg":"你咁多字，可能無乜人睇 <br />\nbtw辛苦曬，打咁長"},{"pid":"48b14ad6fb51eacaef59b2436267741744d0bc74","tid":1282427,"uid":268383,"like":0,"dislike":0,"score":0,"citedBy":0,"replyTime":"2019-07-03T14:57:15.000Z","msg":"攰就唞一唞"},{"pid":"6ba891dc536975f599555482880abef2d5ebaa36","tid":1282427,"uid":266837,"like":0,"dislike":0,"score":0,"citedBy":0,"replyTime":"2019-07-03T15:27:38.000Z","msg":"休息是為了走更長的路"},{"pid":"5feec723f53a6134d36d409cdd28bbb9399f7c0e","tid":1282427,"uid":240319,"like":0,"dislike":0,"score":0,"citedBy":0,"replyTime":"2019-07-03T15:38:13.000Z","msg":"總之大家小心 唔好衝動暴露任何野 你可以講你搵到d咩 但點搵到係需要合理而平凡既理由"},{"pid":"b80f0003833cceab952b753b157fdb11394851fd","tid":1282427,"uid":266837,"like":0,"dislike":0,"score":0,"citedBy":1,"replyTime":"2019-07-03T15:44:32.000Z","msg":"我無講野"},{"pid":"476a129dc0f0239d0848326bd92d5186e06141a9","tid":1282427,"uid":240319,"like":0,"dislike":0,"score":0,"quote":{"pid":"b80f0003833cceab952b753b157fdb11394851fd","tid":1282427,"uid":266837,"like":0,"dislike":0,"score":0,"citedBy":1,"replyTime":"2019-07-03T15:44:32.000Z","msg":"我無講野"},"citedBy":0,"replyTime":"2019-07-03T15:50:37.000Z","msg":"我意思係起底組可以唔駛咁坦白話自己起人底 保護自己姐"},{"pid":"3b187912bc3c2aa0fc778fa6f6a206afdb222922","tid":1282427,"uid":187232,"like":0,"dislike":0,"score":0,"citedBy":0,"replyTime":"2019-07-03T16:01:01.000Z","msg":"<span style=\"font-size: xx-large;\">大家<br />\n用腦<br />\n一定有計贏到呢場仗！</span>"},{"pid":"edb583ad723b55e06e2547c2c6a3a43ae48cee26","tid":1282427,"uid":259017,"like":0,"dislike":0,"score":0,"citedBy":0,"replyTime":"2019-07-03T16:02:09.000Z","msg":"我無野講"}]}