{"tid":1556509,"cid":33,"subCid":0,"title":"係「討論」亦係「反思」 - 反送中，一場屬於香港人既運動","createTime":"2019-09-09T18:12:42.000Z","updateTime":"2019-09-09T18:22:39.000Z","uid":268720,"like":0,"dislike":0,"uniUserReply":2,"replies":[{"pid":"cf88b07c3631669779b87cea3f420aa4de38df07","tid":1556509,"uid":268720,"like":0,"dislike":0,"score":0,"citedBy":0,"replyTime":"2019-09-09T18:12:42.000Z","msg":"首先，你當我戴頭盔又好冷氣軍師又好甚至覺得我左膠都好，屌鳩我之前，希望和理非同前線勇武都用幾分鐘時間，先睇一睇同諗一諗，尤其我地之後既方向。<br />\n<br />\n由 6 月開始發夢到而加就好似返工連續 3 個月返足 7x24 咁，不過就算身體同心理上有幾攰都好，都冇減對運動既支持，就算我係一隻遊走於陣前 2、3 線既 lone wolf (對唔住，一丁友又唔係高大又冇 team bk up，唔想作無謂既犧牲，亦唔想成為勇武既負累，所以我並唔係勇武，我係廢)，面對食臭蛋、有可能被射中、甚至狗衝既時候有可能走唔切比狗打完再拉，從不恐懼，但係...呢幾日...有一份莫名既「不安」...<img src=\"/assets/faces/dog/cry.gif\" class=\"hkgmoji\" /><br />\n<br />\n<strong><span style=\"font-size: x-large;\"><span style=\"color: maroon;\">捉鬼論</span></span></strong><br />\n<br />\n基於我地係冇大台，冇統一既嚴密既佈署，所以咩人都可以入到來，放鬼？應該係預料之事啦係咪。自從 8.11 有鬼現身之後，呢個月來捉鬼論變得盛行，雖然係呢個月來無論和理非定勇武手足都出過唔少 Posts 叫停捉鬼，但唔知係 mon 狗搞事定咩事，依然每次夢醒時份總有鬼既討論。<br />\n<br />\n猜度係會瓦解信任，缺乏信任係會嚴重危害到前線兄弟既安全，尤其我地冇大台，兄弟爬山，前線之間有自己既 team up，係不露面既情況下，team 與 team 之間一旦出現猜度，係會送頭架。teammates 之間會互相 Bk up，但 team 與 team 之間都會互相協助，係一個對陣當中，如果 team A 懷疑 team B 係鬼，當 team B 行動既時候， team A 走人，team B 咁同落單有咩分別，甚至全 team 覆沒。<br />\n好耐之前我講過，只要我地團結，目標清晰，每個行動都有目的，行動係為達到當下既目的，齊上齊落，唔好比人挑釁帶走導致落單。鬼？ 佢夠膽咪現身囉，身在曹營佢夠膽大聲講心在漢咩，圍撚死佢都得啦。<br />\n<br />\n其次，捉鬼論另一個原因就係自我審查，難聽啲講究係「潔癖」。其實唔完全怪得人，畢竟香港人就係「習慣和平」，對於畫面上既震撼係會感到不解，甚至卻步。所以勇武手足既行動必須要有目的，同時要宣揚目的，係鏡頭底下公諸於世。唔好剩係只有個畫面傳達左出去，要將背後既信息都傳達埋出去。<br />\n<br />\n<strong><span style=\"font-size: x-large;\"><span style=\"color: maroon;\">上帝要你滅亡，必先令你瘋狂</span></span></strong><br />\n<br />\n又攞翻梁天琦果句「<strong><span style=\"font-size: large;\">不要被仇恨支配</span></strong>」，比黑警射盲隻眼既絲打都講過「<strong><span style=\"font-size: large;\">勿被仇恨蒙蔽雙眼</span></strong>」。<br />\n每個人都想黑警死，每個人都想拆撚左黨鐵，但當將呢啲仇恨化為行動既時候，係好容易走火入魔，我都係一個好容易殺紅眼既人，所以我地一定要有<strong><ins><span style=\"font-size: large;\"><span style=\"color: red;\">底線</span></span></ins></strong>！<br />\n呢個唔關潔唔潔癖既事，唔通因為想佢死，就當住全世界衝去隊死佢咩，我地個運動既目的係咪咁先？當然如果佢走來挑釁甚至偷襲我地，自保打鳩佢就另一回事。<br />\n破壞係會越拆越 high，發洩情緒係可以，但又係咪對黨鐵任意去拆就一定對運動有幫助？我唔否定破壞黨鐵呢件事，佢係抵死既，唔應該同情，亦唔應該自我審查，但「點解要搞港鐵」呢個問題，係好多平民和理非心入面既一個結，呢個係我日常生活接觸到好多支持運動既和理非口中聽翻來既結論。一來，佢地呢一代對震撼既畫面感到卻步，正如佢地對黑警無差別襲擊市民既畫面一樣，所以佢地會返對黑警濫暴；其次，就係我地只輸出畫面，冇輸出信息，<strong><span style=\"font-size: large;\"><span style=\"color: red;\">點解要搞黨鐵？咪就係因為佢違背服務大眾既承諾，變為幫助獨裁政府同黑警鎮壓市民剝奪市民權利既工具。</span></span></strong>我地要將呢個信息即場帶出咁破壞先真正有作用。<br />\n如果唔係，運動以來既光環，亦即係「針對性抗爭，冇傷無辜市民，冇破壞無辜商鋪，冇四圍種火燒車，有禮貌，讓路比救傷消防」，令到國際感到 amazing 亦同時係令國際關注甚住為我地出聲既道德高地，就會慢慢消失...<br />\n<br />\n<strong><span style=\"font-size: x-large;\"><span style=\"color: maroon;\">行動目的</span></span></strong><br />\n<br />\n承接上面所講，我地每一次行動應該都要有一個目的，而目的必須清晰比外界知道。<br />\n就好似有巴打係另一個 post 所講，我地 7.1 入立法會， 7.21 衝擊中聯辦， 我地都有即場朗讀宣言，比外界知道我地行動既目的係咩，我地係有目的而為，唔係為所欲為。從而爭取外界既支持，爭取 backup。<br />\n若果行動失去「目的」既支持，就會變成敵人口中既「肆意破壞」，亦會好似巴打所講咁，運動會變得失焦，就會更難凝聚力量、凝聚外界既 support<br />\n<br />\n<strong><span style=\"font-size: x-large;\"><span style=\"color: maroon;\">道德高地</span></span></strong><br />\n<br />\n好似好多人都好討厭呢樣野咁，成日都會用「道德撚」來屌人，但其實維持「道德高地」係最出師有名既旗幟，亦令外國插手出師有名。<br />\n社運係外國其實好普遍，唔同之處就係個運動既形式，同比外界既觀感。點解外國人連自己國家既社運都唔出聲，反而要出聲撐你香港？就係你感動到佢。<br />\n攞道德高地唔一定要做潔癖撚，唔好呢樣唔好果樣咁，首先要維持我地高尚既道德情操，唔好走火入魔，繼而可以將對方既暴力無限放大，營造我地根本性弱勢，受到不公道不公義對待 (黨鐵、國泰既行為)，受到血腥鎮壓 (黑警濫暴濫權濫捕)，處於人道危機 (黑警無差別襲擊市民，驅趕記者，拒絕救護為傷者急救)，被刻意抹黑誹謗 (假新聞，惡意誹謗好似羅飯辣椒芬既前線慰安婦論)...等等...<br />\n<br />\n<strong><span style=\"font-size: x-large;\"><span style=\"color: maroon;\">國際陣線</span></span></strong><br />\n<br />\n雖然香港人權與民主法案好大機會通過，但係都唔可以守株待兔，以免人財兩空。<br />\n另外就係，就算通過左，佢石唔實行又係一回事，所以我地要係佢通過之後即時向美國國會提交民間報告，控訴香港黑警如何濫權濫捕濫暴，香港官員如何揭制市民既人權同民主自由，我記得之前有巴打出過 post 話準備緊一份黑警濫權既民間報告，重出左中期報告，其實可以係法案通過前完成呢份報告，然後到時提交比美國國會。<br />\n除左美國，世界好多民主國家都注視緊香港，為香港出過聲，所以我地要繼續向外國輸出信息，爭取佢地既支持。有聽過人講，外國人最多都係同情下你，唔會幫到啲咩盲，其實好錯，如果個運動走樣，或失焦，或係香港失民意，可能真係係初時同情下你就完左，但如果運動目的清晰，帶出既信息清晰，拎住道德高地既我地，向外國輸出被血腥鎮壓處於人道危機既信息，政府暴政同黑警點樣無差別對待市民，外國人既同情會成為對當地政客既壓力，政客既壓力就會觸使國會同元首發聲同向港共甚至中共施壓。所以國際宣傳係好重要，畢竟我地要接受一個現實，單憑我地自己確係力量懸殊...<br />\n<br />\n<strong><span style=\"font-size: x-large;\"><span style=\"color: maroon;\">本地地區宣傳</span></span></strong><br />\n<br />\n凝聚本土既市民同力量，keep 社會對運動既新鮮感。<br />\n好似而加區區人鏈，聯校人鏈真係好正，亦都好震撼！<br />\n可能因為開左學，所以少佐唔同元素既和理非運動，同派傳單，不過搞下放影會/分享會，將每次港共黑警唔同既衰野播出去，例如港共既賣港政策 (取消 DSE 中文廣東話既說話能力測試同聽力測試， 明日大愚掏空儲備)，都可以凝聚支持<br />\n<br />\n<br />\n<strong><span style=\"font-size: x-large;\"><span style=\"color: maroon;\">和理非集體行動</span></span></strong><br />\n<br />\n即係大遊行，一定要 keep 住搞，就算黑警反對都應該要 keep 住搞，集氣來，亦係抗爭既 Backup 來<br />\n<br />\n<strong><span style=\"font-size: x-large;\"><span style=\"color: maroon;\">勇武抵抗行動</span></span></strong><br />\n<br />\n勇武既衝突同和理非應該互相呼應，平分秋色，邊一方都唔因該 over。<br />\n得和理非冇撼動力，得勇武會令人覺得失控運動失焦，唯有互相配合...<br />\n面對而加雖冇戒嚴之名但有戒嚴之實既情況，勇武太密集，盞會傷自己元氣，同埋亦都需要一個名目進行抗爭<br />\n<br />\n<br />\n多謝各位手足有睇完我係度鳩噏，我只係想提供一啲個人見解比各位參考，希望各位幫我講個「不安」屌走...<img src=\"/assets/faces/normal/frown.gif\" class=\"hkgmoji\" />"},{"pid":"56fed42b9ed2bc4b9582d9b3861b77dc7649a21f","tid":1556509,"uid":2904,"like":0,"dislike":0,"score":0,"citedBy":0,"replyTime":"2019-09-09T18:13:16.000Z","msg":"幫手推呀<br />\n<br />\n<span style=\"color: red;\"><span style=\"font-size: xx-large;\">[全民和你唱]</span></span> 全世界全天候街邊唱香港國歌！<br />\n<a href=\"https://lih.kg/1556100\" data-auto-link target=\"_blank\">https://lih.kg/1556100</a><br />\n- 分享自 LIHKG 討論區"},{"pid":"3f38ff9a2e77c0b38beb36058d9d9fcb2fa4282f","tid":1556509,"uid":268720,"like":0,"dislike":0,"score":0,"citedBy":0,"replyTime":"2019-09-09T18:22:39.000Z","msg":"輕輕一推"}]}