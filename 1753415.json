{"tid":1753415,"cid":1,"subCid":0,"title":"旺角北 蒙面抗爭者 當選感言 ... 好滾動","createTime":"2019-11-25T02:48:18.000Z","updateTime":"2019-11-25T02:48:18.000Z","uid":323538,"like":8,"dislike":0,"uniUserReply":1,"replies":[{"pid":"ba9f3ec42199c8ff79e0982a6f030efffe5d055f","tid":1753415,"uid":323538,"like":0,"dislike":0,"score":0,"citedBy":0,"replyTime":"2019-11-25T02:48:18.000Z","msg":"選後感言：<br />\n頭先果幾個POST都係我團隊度出黎，唔係我出<br />\n<br />\n講真話...<br />\n其實我最初參選唔係真係咁偉大，為乜野民主自由，只係為左個女，為左買贖罪劵...<br />\n<br />\n我有一個女<br />\n每次睇住電視見到前線俾人打，我都非常內疚，家有妻兒冇辨法走得太前<br />\n但係，有時會幻想，廿年之後個女問我，香港搞成咁，果年夏天你做左D乜<br />\n如果我答：乜都冇做呀，返工搵錢養大你囉...<br />\n我驚俾佢鄙視...<br />\n為左未來可以對個女有個交代，可以話俾佢知：你老豆我當年為左守護你嘅未來，無論成敗，總算傾盡全力戰鬥過<br />\n結果先出黎選...<br />\n個女兩歲唔夠，一般情況下係需要時間湊佢，感謝老婆頂哂湊女工作.<br />\n<br />\n本來...諗住...選輸左，都總算努力過，算還清欠債，可以功成身退，所以成個選舉工程形像政綱都all in運動...<br />\n<br />\n點知....<br />\n嬴左...(咁都贏到，你地係唔係玩野？！) <br />\n<br />\n對於勝選，我心情是激動的，卻沒有多大高興<br />\n抱歉我係左膠底<br />\n區議會勝利，只係為整場運動贏到小小一個陣地，而且建築於大量犧牲之上，好多手足逝去，好多手足可能面對刑責<br />\n而激動，係因為香港人真係叫做成功&quot;還拖&quot;<br />\n<br />\n每次有人恭喜我，我都想講：選贏其實唔係好關我事，我只係一個載體，一個人肉佈景板<br />\n旺角街坊投嘅係抗爭者、示威者、香港人，而唔係我，我係邊個根本毫不重要，連我個樣都未見過(我最後一星期先露面，單張先加返大個名)<br />\n依個議席唔屬於我，而屬於大家，屬於我競選團隊，屬於抗爭者<br />\n同時，我認為今日所有勝選嘅候選人，都係受惠於香港抗爭者(唔止係前線)<br />\n有好多九唔搭八嘅人順住社會形勢冷手拾個熱煎堆，<br />\n千其唔好俾佢地走數(包括我)<br />\n<br />\n選舉過程中，好多人話：以後靠你啦<br />\n我只會回一句：以後靠大家<br />\n<br />\n我一早講左，講過好多次，我唔係超人，唔係服務社區，唔係社區主任<br />\n唔係為民發聲，<br />\n係希望令人民可以自己發聲，<br />\n而我會搭建平台，令大家有機會發聲<br />\n<br />\n千其唔好以為選左我出黎就可以解決問題<br />\n所謂民主，唔係投完票就叫參與完<br />\n<br />\n至於，我會唔會走數...<br />\n就睇大家會唔會追數啦~~~<br />\n<br />\n都係果句，一早講左：唔好輕易相信權威，要參與、監督議員，不要接受社區奶媽餵食，<br />\n守護自己的信念<br />\n捍衛自己的尊嚴<br />\n這才是我們不是港豬的證明<br />\n<br />\n願榮光歸香港<br />\n<br />\n<a href=\"https://m.facebook.com/story.php?story_fbid=157467282311058&amp;id=116017689789351\" data-sr-url=\"https://r.lihkg.com/link?u=https%3A%2F%2Fm.facebook.com%2Fstory.php%3Fstory_fbid%3D157467282311058%26id%3D116017689789351&d=dTdn096UhK%2BcydR5vLM2966fvQnHzZYMiebojCBKDlo%3D&h=d8e6af73\" target=\"_blank\">https://m.facebook.com/story.php?story_fbid=157467282311058&amp;id=116017689789351</a>"}]}