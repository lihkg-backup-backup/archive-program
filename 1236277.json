{"tid":1236277,"cid":1,"subCid":0,"title":"要延續民氣需要適時轉換抗爭焦點","createTime":"2019-06-17T11:35:53.000Z","updateTime":"2019-06-17T16:11:07.000Z","uid":53610,"like":2,"dislike":0,"uniUserReply":1,"replies":[{"pid":"4dcdc9a71bafe57fc9d269f6e3460e5a96828c6a","tid":1236277,"uid":53610,"like":0,"dislike":0,"score":0,"citedBy":0,"replyTime":"2019-06-17T11:35:53.000Z","msg":"眾所周知，林鄭早幾日已經宣佈暫緩送中條例，民氣本來應該會受到衝擊，但事實係616上街的人足足有二百萬，俾69仲要高出一倍<br />\n原因係受到612警察濫用暴力事件的影響，再加上前一日有烈士以死控訴政府的無道，喺依兩件事的加持下，先促成616的空前盛況<br />\n但係有一點唔好忘記，就係作為原來焦點的反送中條例已經開始模糊化，無可否認，早喺政府宣佈暫緩修例的時候，中間派的決心就經已產生動搖，亦都令到抗爭者的神經有所鬆懈，甚至產生階段性勝利的錯覺<br />\n當然，依個時候仲有好多心水清的人堅守撤回的底線，唔接受暫緩的說法，帶領著其他人繼續抗爭，而且適逢烈士一事，引起本來開始動搖的中間派不滿，令佢哋決定企埋出嚟<br />\n衰啲講，即係為啖氣，但係「為啖氣」正正就係好多人加入抗爭持續抗爭的理由，然而一時的憤怒維持唔到幾耐<br />\n你唔可以指望久唔久就有烈士犧牲嚟激化民氣，咁樣唔係長遠之策，但係有件事必須要明白同接受，就係「暫緩」條例同埋政府有意拖延的冷處理係會造成民氣加速散失，當市民的憤怒退卻，理性回歸，佢哋定必會考慮「袋著先」的問題，覺得暫緩都可以接受，而依件事快則未來一兩星期就會發生<br />\n會有咁的情形，係在於未能維持市民的不滿情緒，政府讓的依一步俾你想像中更能夠動搖軍心，因為成件事開始變得好虛，好唔踏實，我自己認為，「暫緩」&rarr;「撤回」依種微妙的變化唔足以繼續策動二百萬人長期支持，咁係源於焦點的模糊化，所以必須求變<br />\n求變，即係轉換焦點，將逃犯條例放次位，而將其他議題擺上首位，咁樣係為咗將民意聚焦喺其他能夠激起民怨而又未被解決的事件上面<br />\n而警權過大同醫管局後門係好好的新焦點<br />\n警察和醫院，分別代表治安同醫療，兩樣對城市咁重要的基本民生保障同時受到挑戰，係全香港人不得不共同面對的問題<br />\n喺616決定上街的人入面頗多都係受到612警察失控周街打人的刺激，可以話警權過大本來就係好大部分人走出嚟的理由，亦都係激起民憤的最大的一條導火線<br />\n另一方面，醫管局後門一事同時又同警權過大掛勾，正因為警察的專業操守受到質疑，後門的曝光先會引起市民恐慌，令到市民籠罩喺白色恐怖之中，甚至於覺得連醫療的自由都不受保障<br />\n兩件事同反修例一事環環相扣，而且牽連甚廣，直接衝擊政府管治威信，加上與修例唔一樣，唔係一句撤唔撤的問題，而係成個制度的問題，勢必冇辦法短時間解決<br />\n所以我建議應該將抗爭焦點轉換成警權過大/警察操守問題同醫管局後門問題，取代聲勢開始疲弱的撤回修例，以延續民氣<img src=\"/assets/faces/normal/kill.gif\" class=\"hkgmoji\" /><br />\n當然唔係話唔駛爭取撤回，撤回係要爭取，但應該退居次席<img src=\"/assets/faces/dog/fight_connect.gif\" class=\"hkgmoji\" />"},{"pid":"51fb4b52840c99b29becb21aefc61f6c04580180","tid":1236277,"uid":53610,"like":0,"dislike":0,"score":0,"citedBy":0,"replyTime":"2019-06-17T11:53:25.000Z","msg":"推"},{"pid":"1d6f9d6a848798b08ee2267c4815f0aad830f5ce","tid":1236277,"uid":53610,"like":0,"dislike":0,"score":0,"citedBy":0,"replyTime":"2019-06-17T16:11:07.000Z","msg":"推"}]}