{"tid":1359136,"cid":1,"subCid":0,"title":"請所有連登人冷靜啲好嗎？","createTime":"2019-07-24T05:19:54.000Z","updateTime":"2019-07-24T06:03:49.000Z","uid":265388,"like":3,"dislike":0,"uniUserReply":2,"replies":[{"pid":"123cc08b659dd695c94961b91d446af0e42fb585","tid":1359136,"uid":265388,"like":0,"dislike":0,"score":0,"citedBy":0,"replyTime":"2019-07-24T05:19:54.000Z","msg":"各位連登巴絲打：<br />\n<br />\n呢幾日發生嘅事情攪到呢度忽然之間變得好混亂，啲風就亂咁吹，自亂陣腳，再係咁落去就真係輸撚梗，因為個焦點被你哋自己攪到模糊哂，叫其他人點樣支持你哋呀？<br />\n<br />\n我喺度呼籲大家保持冷靜，重新組織好隊形，繼續抗爭。<br />\n<br />\n1. 首先而家嘅情況對我哋極之有理，和理非同元朗事件嘅效果已經漸漸浮現緊出嚟，好多團體已經出哂聲明𨳒人型妖怪，就由得佢喺度發酵幾日，諗下點樣將呢啲資本轉化為實際支持整個運動；<br />\n<br />\n2. 唔好做一啲無謂嘅活動令到支持度下降，例如今日嘅所謂港鐵不合作運動。正如其他巴絲打所講，毫無目標，根本浪費時間，要明白雖然民情係支持大家，但係大家放低咗示威者嘅角色，都只係一個普通市民，要繼續工作同生活，抗爭者唔應該亦唔可以做一啲影響到大家日常生活嘅事情，咁樣做只會適得其反，令支持度下降；<br />\n<br />\n3. 至於星期六嘅遊行，希望大家保持冷靜，唔好同入面啲人起衝突，特別係唔好入圍村（特別提醒勇武派唔好咁做）。因為而家入面嘅情況依然相當緊張（新界原居民嘅思維並非大家可以好容易理解同喺短時間內拆解到的），希望大家只係透過呢次遊行去表達對黑警鈎結嘅不滿，對居民本身係冇「任何」惡意的，要釋出善意，讓佢哋明白我哋所捍衛嘅嘢佢哋都有份嘅，文宣唔好做到咁強硬，以免引起反彈；<br />\n<br />\n最後希望大家唔好太過神經質，冷靜咁去應對問題，呢場戰爭仲有好漫長嘅路要行，唔好過份衝動，減少無謂嘅傷亡。要記住運動嘅原意，齊上齊落。<br />\n<br />\nBe Water, My Friend!"},{"pid":"d29a03d45db2c82ef82709fd66516de3d3c6efc3","tid":1359136,"uid":211461,"like":0,"dislike":0,"score":0,"citedBy":0,"replyTime":"2019-07-24T06:03:49.000Z","msg":"完全同意<br />\n黑社會因為無差別攻擊<br />\n直接令建制派失民心<br />\n我地呢邊氣勢正旺<br />\n千祈唔好盲目報復<br />\n令矛頭指返自己身上<br />\n明白大家都有義憤<br />\n但正正係因為不齒黑社會暴力<br />\n我地行為更加要有高下立見既對比<br />\n爭取大眾既民心"}]}