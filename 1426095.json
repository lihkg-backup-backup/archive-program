{"tid":1426095,"cid":5,"subCid":0,"title":"連登巴絲 唔好再搞記招!","createTime":"2019-08-07T00:45:37.000Z","updateTime":"2019-08-07T00:46:02.000Z","uid":266547,"like":1,"dislike":7,"uniUserReply":2,"replies":[{"pid":"58e24ff038e1a4ccd622357b70a40d44cb7d78b1","tid":1426095,"uid":266547,"like":0,"dislike":0,"score":0,"citedBy":0,"replyTime":"2019-08-07T00:45:37.000Z","msg":"是咁的法網肥人: 師傅曾經教過我，唔係每一個對家來信你都要覆，有陣時對家就算打電話來你都可以無視。無視對家呢下唔關禮貌事，而係純粹策略，因為信來信往中，大家就會建立關係，而一段關係有主次、有高低、有從屬、有上風位、有下把位、有黑臉白臉、有被動、有主動、有被牽引、有被拖拉... 只要你一回應，就有 feed back。一有 feed back，就建立關係。一有關係，就好快分高低。一分高低，好快就決定勝負。<br />\n<br />\n我之所以反對獨立調查委員會，就係呢個原因。好啦，無獨立調查委員會，老廉調查無聲無色，但林鄭一出來，你班連登仔（或稱兒登仔）就開記者會回應，你地班友本來就係「網上賭場上線啦」呢類虛擬網上遊魂（如肥人），依家竟然會有個實體店真身出來回應？仲玩膠玩到樣樣事都開一個記者會？咁同偷雞有咩分別？叫政府回應你地？跟住本來係一條柒婆精神病發自言自語，變成你同佢一唱一和？有 dialog 變 conversation變 conference變 mediation?我就係咁睇架啦，因為我現實生活遇過呢類反客為主既對家，然後仲會俾人捉住個鼻走。<br />\n<br />\n我知我有好多親朋戚友好開心，好似當年蘇聯莫斯科開麥當勞咁，個個都俾 like 又排隊。但你地放下東張西望同100毛既獵奇娛樂心態，用一個每事懷疑，樣樣陰謀論，人人係仆街既 litigation lawyer 心態去審視每一件事，你地或許發覺原來呢個世界咁陰險，咁多陷阱。外面好多人依家做緊法律上算嚴重罪行既事，你就算送水做 first aid，都可能被砌 aiding and abetting，咁你地係咪要好嚴肅處理？係咪乜都要查根問底，乜都要 scrutinize，乜都要心思熟慮呢？Like 同 share 都要小心呀！"},{"pid":"6b7c563bd789ef9f5f50c8b174c8cf0e15333996","tid":1426095,"uid":285664,"like":0,"dislike":0,"score":0,"citedBy":0,"replyTime":"2019-08-07T00:46:02.000Z","msg":"推"}]}