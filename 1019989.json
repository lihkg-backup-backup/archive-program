{"tid":1019989,"cid":31,"subCid":0,"title":"(情人節前夕)(慎防中伏)你有聽過「愛 的 語 言」嗎？","createTime":"2019-02-13T10:17:36.000Z","updateTime":"2019-02-13T15:16:22.000Z","uid":13238,"like":7,"dislike":1,"uniUserReply":1,"replies":[{"pid":"cd1f24fbf570f802d4a4a4f07cbd540745b516ab","tid":1019989,"uid":13238,"like":0,"dislike":0,"score":0,"citedBy":0,"replyTime":"2019-02-13T10:17:36.000Z","msg":"適逢情人節前夕，睇到隔離post有感，講吓啲老生常談，但值得大家一再思考同溝通嘅話題：愛的語言。<br />\n雖然長啲，但希望藉此post幫到各位巴打激嬲少啲女朋友，絲打又少對男朋友失望一啲，中伏又少啲。<img src=\"/assets/faces/normal/smile.gif\" class=\"hkgmoji\" /> <br />\n<br />\n<br />\n<br />\n你有冇曾經試過精心準備咗一餐大餐，等對方返黎好開心，但點知佢嘅反應都平平無奇，覺得冇咩特別，甚至批評你所預備嘅嘢？最後覺得好嬲同對方嘈一輪？又或者你有冇試過整咗份好有心思嘅禮物，希望對方收到會好驚喜，但點知佢收完睇完就擺埋一邊冇再拎返出嚟，覺得好失望？甚或你有冇試過做咗成日家務打掃到間屋乾乾淨淨，想佢返嚟會對你講聲「你真係好比心機」、「間屋好乾淨」、「多謝你、辛苦你啦」，但點知佢返到嚟都冇咩特別感受或者咩都冇講，感到被忽視？<br />\n<br />\n<br />\n咁係因為呢個世界每個人表達愛同埋感受愛嘅方式都唔一樣。<br />\n<br />\n<br />\n我喺網上摘錄咗啲：<br />\n<br />\n「愛的語言」主要分五種方式：（當然不一定只有五種）<br />\n<br />\n1. <span style=\"font-size: large;\"><strong>肯定的言語：</strong></span>講這種「愛的語言」的人常說鼓勵的話語、仁慈的話語、謙遜正面的話語。William James 說過「人最深處的需要可能是感覺被欣賞」，對對方的喜歡之事常表示口頭的讚賞，對不喜歡之事抑制你的抱怨。<br />\n<br />\n<br />\n2. <span style=\"font-size: large;\"><strong>精心的時刻：</strong></span>講這種「愛的語言」的人會把注意力集中在對方身上，全心全意跟對方一起作些他喜歡的事，包括；精心的同在一起，給予對方全部的注意力、精心的會話，焦點在傾聽、精心的活動，全心全意跟對方一起作些他喜歡的事。<br />\n<br />\n3. <span style=\"font-size: large;\"><strong>接受禮物：</strong></span>講這種「愛的語言」的人常把自己當成禮物，當對方需要你時，你就在那裡陪伴，或是購買禮物，但禮物不一定是昂貴的。這種人會以預備禮物或驚喜的形式向對方表達愛，而同樣當對方花心思為自己準備禮物時也會感到被愛。<br />\n<br />\n4. <span style=\"font-size: large;\"><strong>服務的行動：</strong></span>講這種「愛的語言」的人會藉著實際行動為對方服務來表達愛意，如: 幫忙作家事、溜狗、洗車、準備一餐美味的菜餚。<br />\n<br />\n5. <span style=\"font-size: large;\"><strong>身體的接觸：</strong></span>講這種「愛的語言」的人會渴望對方伸出手來撫摸他們，如:用手梳理對方的頭髮、撫摸背部、牽手、擁抱、按摩對方的腳。<br />\n<br />\n<br />\n<br />\n你有冇睇到某的語言時覺得好有同感好似平時自己表達愛嘅方法？又有冇見到某啲語言時覺得冇咩特別？大部份嘅人都會有一至三種愛的語言，亦都有人會有齊曬五種。而所謂「愛的語言」，簡單啲嚟講就好似以前較收音機咁，要較啱台先會收到（而用對方所屬嘅愛的語言，對方先會感受到愛。<br />\n<br />\n有啲人鐘意用行動表達愛，佢地鐘意用實際平日嘅行動去愛對方，亦覺得如果對方為自己付出咗/幫自己手做咗某啲野，就會覺得被愛；亦有啲人係鐘意用言語表達愛，鐘意聽/講一啲關心、鼓勵、支持、正面嘅說話/甜言蜜語，咁佢地就會覺得被愛；另外都會有人覺得送禮物出去就係向對方表達愛意，鐘意為對方預備小驚喜同禮物，亦同樣覺得收禮物其實係被對方重視，覺得對方花時間同心思為自己預備，會感到被愛。如果雙方愛嘅方或係一樣的話，咁真係恭喜你，兩個人步伐一致更容易滿足對方嘅期望。<img src=\"/assets/faces/normal/angel.gif\" class=\"hkgmoji\" /> <br />\n<br />\n<br />\n好似以隔離個post為例（希望佢唔好介意<img src=\"/assets/faces/fs/smile.gif\" class=\"hkgmoji\" /> ），個女仔鐘意用送禮物表達愛，成日整禮物同預備驚喜比男朋友，但男朋友收到禮物冇特別大反應，亦冇專登整/送禮物比對方，於是個女仔收唔到禮物，就緊係唔開心。個問題喺邊呢？其實就係個男朋友好明顯就唔係同一類型。可能佢其實係實際行動型嘅，覺得日日陪住女朋友其實已經付出緊愛，反而收禮物對男朋友冇咩特別意義，咁個男朋友當然唔會諗到送返禮物比對方，個女朋友當然期望有落差，就會覺得唔開心，因為兩個都用錯方法去愛對方。<br />\n<br />\n其實，老老實實，做咁多都係想另一半開心，最緊要係用啱對方嘅方法去愛。咩係啱嘅方法？留意下平時另一半多數用咩方式去關心/照顧/愛你，自自然然你就發現原來佢係個種愛的語言，你就學習同樣用返個個方式去愛對方，佢一定好快都會感受到你嘅付出同愛，就好似轉電台終於轉啱channel一樣。就好似如果另一半唔係收禮物嘅類型，咁就唔洗再送禮物啦，因為係對牛彈琴，對方收唔到其心意亦都感受唔到愛。<br />\n<br />\n我個人認為其實冇話邊種愛嘅語言特別好，佢鐘意收送禮物，唔代表佢好物質，可能因為佢睇到實物先感到被愛：而佢鐘意實際行動、唔鐘意收禮物，又唔代表比其他人高一等；只係大家感受不一樣咁解，所以都無謂批評。（當然如果係啲港女成日追求名牌要好名貴嘅禮物去曬命，咁就不在此談，個啲女人養唔熟，建議大家帶眼識女友。）<br />\n<br />\n因為大家愛嘅語言都唔同，有時期望有落差而引致好多嘈交，所以當你同另一半一齊嘅時候，其實不妨傾吓大家其實為對方做啲咩嘅時候會感到特別開心，咁你就會明白對方愛嘅語言，同樣學習吓對方愛嘅方式，如果佢係愛你同想你開心嘅，即使佢唔擅長，但都會盡力嘗試你嘅愛的語言。佢係「精心時刻型」嘅，你咪試下陪佢出去嘅時候淨係專注佢身上，多聆聽享受約會、少玩手機；佢係「服務型」嘅，你就試下為佢煮一餐/幫佢手做吓嘢/接佢收工，佢一定覺得好滿足。一齊搵出對方表達及感受愛嘅方法，自然溝通磨合上都會開始可以滿足對方嘅期望。<br />\n<br />\n記住，愛唔係單向，你想佢開心係學習滿足對方，同樣佢都要學習用你嘅方法去愛你。最緊要係搵到一個自己同對方都舒服滿意嘅相處模式，唔洗人有你都要有，自然開心得多。<br />\n<br />\n最後，多謝各位睇到最後，祝願各位情人節唔洗中伏，同另一半開開心心長長少爭吵多和氣。"},{"pid":"4b7028ed30bb0893e6424107376f6dea94c6f0b9","tid":1019989,"uid":13238,"like":0,"dislike":0,"score":0,"citedBy":0,"replyTime":"2019-02-13T10:36:03.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"0c8733ded5e94ec0822ca58b2a75980df853dedf","tid":1019989,"uid":13238,"like":0,"dislike":0,"score":0,"citedBy":0,"replyTime":"2019-02-13T13:24:16.000Z","msg":"<img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" />"},{"pid":"82ca12a5da1906c639eef47b67924f2fb47c504d","tid":1019989,"uid":13238,"like":0,"dislike":0,"score":0,"citedBy":0,"replyTime":"2019-02-13T15:16:22.000Z","msg":"太長冇人睇<img src=\"/assets/faces/fs/smile.gif\" class=\"hkgmoji\" />"}]}