{"tid":236089,"cid":12,"subCid":0,"title":"大城小事 - 雙城記","createTime":"2017-05-09T12:59:58.000Z","updateTime":"2017-05-09T12:59:58.000Z","uid":108095,"like":0,"dislike":0,"uniUserReply":0,"replies":[{"pid":"4af69b03cd49a8cf229e917bca544cca28baeb70","tid":236089,"uid":108095,"like":0,"dislike":0,"score":0,"citedBy":0,"replyTime":"2017-05-09T12:59:58.000Z","msg":"異地戀從來都係讓人失望多希望少既事<br />\n係我眼中都無見過成功既例子，唯一有一絲希望就係我好朋友小白既愛情,，佢同mandy係我眼中係一對完美情侶<br />\n佢地當初係英國相識，讀同一間大學，小白識佢既時候已經係final year，而mandy細小白一年，讀year 2。<br />\n小白同mandy相戀於學期初，度過非常開心一年。<br />\n<br />\n第402日<br />\n小白突然間打十幾次電話比我，已經係一件好唔尋常既事，重要係凌晨兩三點。以小白哥性格除左世界末日我諗唔到有咩可能。<br />\n<br />\n「訓左未？」<br />\n<br />\n「仆街梗係訓左啦！搵我咩事」<br />\n<br />\n「出一出黎呀。有野搵你」<br />\n<br />\n「哦」<br />\n<br />\n同條仆街由小學識到而家大學畢業，我唔洗直覺話我知咩事都知道一定係大件事。 半夜兩三點由太子去觀塘，我不斷幻想佢會同我講啲咩，不過十成有十一成都係感情架喇，情侶嘈下都正常姐。去佢屋企樓下，佢見到我就同我講。<br />\n<br />\n「mandy同我分手。」<br />\n<br />\n第256日<br />\n<br />\n終於比我黎到英國，小白揸左架車黎接我等候已久，真係唔話得，一出左閘，見到兩粒糖黐豆黎，心諗呢程又要做電燈膽......<br />\n<br />\n「去你度要幾耐」<br />\n<br />\n「3個鐘啦」<br />\n<br />\n「屌呀」<br />\n<br />\n對於一個好少去外國既人，坐長途車真係叫哂救命。<br />\n<br />\n「柒頭有女未呀？」<br />\n<br />\n「我都想.....」<br />\n<br />\n「唔撚係呀你唔似咁廢啵」<br />\n<br />\n「屌你專心揸車啦.....」<br />\n<br />\nmandy係隔離笑而不語，真係燥燥地，無女咪無女囉。<br />\n<br />\n番到去已經係夜晚十點，白老大叫左外賣食pizza，外國真係唔同啲。小白同mandy間屋都幾大，兩房一廳，初步估計大概500尺，係香港夠我供成世<br />\n<br />\n食完飯，同小白去個煙break，大家既話題圍繞住將來，事業、愛情，無所不談<br />\n<br />\n「快啲搵返個啦！」<br />\n<br />\n「我夠想，唔係個個都咁好彩。」<br />\n<br />\n「其實而家真係好開心，有mandy令我可以好有信心。」<br />\n<br />\n「咩呀諗住結婚呀?」<br />\n<br />\n「諗住定落黎姐。」<br />\n<br />\n「都係既，有佢你執到啦」<br />\n<br />\n「.........」<br />\n<br />\n係我眼中呢對狗男女由呢一刻開始變得無懈可擊"}]}