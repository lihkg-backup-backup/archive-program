{"tid":714875,"cid":5,"subCid":0,"title":"報道梁振英要簽聲明？強國論壇爆騎呢","createTime":"2018-06-24T03:55:36.000Z","updateTime":"2018-06-24T03:55:36.000Z","uid":25558,"like":0,"dislike":0,"uniUserReply":1,"replies":[{"pid":"e2ea0a28bd23fb85bdca057353d487e996dac041","tid":714875,"uid":25558,"like":0,"dislike":0,"score":0,"citedBy":0,"replyTime":"2018-06-24T03:55:36.000Z","msg":"<a href=\"https://hk.news.appledaily.com/local/daily/article/20180624/20430191\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20180624%2F20430191&d=qGEn258Ii1sbyQSJeHwt0ZUJf0bKPU4tHf%2BJg0Yv85M%3D&h=bf2625e2\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20180624%2F20430191&h=fca614ef\" data-auto-link target=\"_blank\">https://hk.news.appledaily.com/local/daily/article/20180624/20430191</a><br />\n<br />\n2018年06月24日 <br />\n<br />\n報道梁振英要簽聲明？強國論壇爆騎呢<br />\n<br />\n<br />\n前特首梁振英卸任後真係好得閒，最近幾乎每日都喺fb出po，唔係鬧《蘋果》就係批評民主派，早幾日仲攞埋美國嘅事例嚟教大家，新聞、言論、學術、表達意見自由「不是絕對價值」。既然佢咁有見解，大家又睇睇佢出席嘅一個論壇係點樣對待傳媒。<br />\n<br />\n梁振英出席咗「2018年亞布力青年論壇創新年會」。主辦單位就要求到場採訪嘅傳媒簽一份聲明。八方真係聞所未聞，乜去做採訪都要聲明？咁使唔使宣埋誓、打埋手指模兼抄低身份證號碼呀？點都好，即管睇咗份聲明講乜先。<br />\n<br />\n第一點話某啲活動唔採訪得，ok，邊啲可以採訪、邊啲唔得，主辦單位有權話事嘅。第二點係唔可以約「特殊嘉賓」亞布力中國企業家論壇名譽主席劉明康做訪問兼且唔可以報道佢，咁就搞笑啲咯，明明去咗論壇又唔報道得，唔見光咩？<br />\n<br />\n第三點就最精彩，佢哋要求記者嘅報道出街前，要先畀亞布力論壇新聞中心審核，同埋如果做live或者圖文直播期間，啲嘉賓講錯嘢，就要幫新聞中心做好修改、刪除、出聲明等嘅處理工作。<br />\n<br />\n乜講到咁白呀？寫到明要做「審核」，咁不如唔好叫記者去，自己圍威喂搞完個論壇出稿算啦﹗再者啲嘉賓個個都係成年人，講錯嘢唔使負責任㗎？仲好意思要人哋幫佢兜、幫佢哋執手尾，無嘢吓嘛？定係佢哋驚梁振英又講錯嘢搞出個大頭佛呀？<br />\n<br />\n個聲明仲有第四同第五點嘅，不過都不值一提。真係想請教下梁振英，要傳媒簽啲咁嘅聲明嘅活動，係咪先為之符合佢心目中，新聞自由只係普世價值、唔係絕對價值呢？  <br />\n<br />\n<br />\n上一則<br />\n上一則<br />\n區諾軒籲市民沿途加入7.1遊行<br />\n<br />\n下一則<br />\n港版南丁格爾　遠赴孟加拉做助產士"}]}