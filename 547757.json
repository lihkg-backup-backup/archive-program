{"tid":547757,"cid":12,"subCid":0,"title":"（校園/青春/純愛）《班上嚟咗個插班生？》","createTime":"2018-02-01T19:02:31.000Z","updateTime":"2018-05-18T16:37:41.000Z","uid":139934,"like":4,"dislike":2,"uniUserReply":7,"replies":[{"pid":"c428255d9bfee6f5f29bf6f3b49198a07cde189d","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-01T19:02:31.000Z","msg":"第一次寫估 希望各位巴絲打手下留情 屌細力啲<img src=\"/assets/faces/normal/adore.gif\" class=\"hkgmoji\" /> <br />\n以後每日/隔日會出文 盡可能都會每日 希望巴打絲打多多支持<img src=\"/assets/faces/normal/smile.gif\" class=\"hkgmoji\" />"},{"pid":"6a2117d2475efef2e5be8bd25324db8d5df43517","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-01T19:03:00.000Z","msg":"《一、開學日》<br />\n<br />\n「難道我可以扭轉宿命重遇你一次...」經過個半月暑假之後，鬧鐘再次準時咁喺朝早7點鐘響起，同往年唔同嘅係，今次夾雜住雨水聲，係一個落雨嘅9月1。<br />\n<br />\n「唔..啱啱先瞓着咋喎...」我勉強撐起千斤重嘅眼皮，雖然千萬個唔願意，但畢竟今日係9月1號開學日，點都要俾一個好嘅開始自己，所以我都嗱嗱臨起身迎接新學年。<br />\n<br />\n唔記得講添，我叫冼佑玲，Elaine。今年16歲，讀中五。你問我靚唔靚？我自問就過得去啦，雙眼皮配天生啡色嘅眼珠，挺直嘅鼻樑，深深嘅酒窩，有少少包包面，加上一頭純黑色長髮，都算正正常常嘅。<br />\n<br />\n「到未呀？就打鐘喇，唔好累我第一日翻學就遲到呀，打柒你架」我對住個電話咆哮。<br />\n<br />\n「喂？就到就到，轉個彎就到喇！」電話嘅另一邊係我閨蜜，即係死黨呀。佢叫沈卓緩，Sammi。眼大大、鼻高高、瓜子臉、配上一頭微曲深啡長髮，典形女神樣，上過嗰啲乜乜secret十幾廿次，佢自己都幾引以為傲，啲兵多到由柴灣排到荃灣。<br />\n<br />\n「你條友，住學校隔離都夠膽死遲到」眨吓眼佢已經喺我身後，估唔到佢話轉個彎到就真係轉完個彎就到。<br />\n<br />\n「乜你唔知住得越近就越易遲到咩？講咁多，入去啦！」我地對視而笑就雙雙踏入校門，沿途都幾多人注視住我地，不過我都已成習慣，見怪不怪，話哂隔離企咗個女神。<br />\n<br />\n&mdash;<br />\n可能有人會諗，究竟日日喺學校等埋朋友先入去做乜？其實我都唔知原因，不過既然未打鐘，咪等吓囉，點都好過自己一個蕃薯碌入去。可能呢啲就係青春。"},{"pid":"d97e9ff7d0537b8559ad4fd466dc757c145a5633","tid":547757,"uid":153360,"like":0,"dislike":0,"score":0,"citedBy":1,"replyTime":"2018-02-01T19:13:43.000Z","msg":"Lm<img src=\"/assets/faces/normal/agree.gif\" class=\"hkgmoji\" /> 加油<img src=\"/assets/faces/normal/angel.gif\" class=\"hkgmoji\" />"},{"pid":"e22db485b23de403eb3951f7ed35f763d315bbd5","tid":547757,"uid":139934,"like":0,"dislike":0,"score":0,"quote":{"pid":"d97e9ff7d0537b8559ad4fd466dc757c145a5633","tid":547757,"uid":153360,"like":0,"dislike":0,"score":0,"citedBy":1,"replyTime":"2018-02-01T19:13:43.000Z","msg":"Lm<img src=\"/assets/faces/normal/agree.gif\" class=\"hkgmoji\" /> 加油<img src=\"/assets/faces/normal/angel.gif\" class=\"hkgmoji\" />"},"citedBy":0,"replyTime":"2018-02-01T19:18:07.000Z","msg":"Thanks絲打<img src=\"/assets/faces/normal/love.gif\" class=\"hkgmoji\" />"},{"pid":"b8fd1f5e3e88e79a8178d7dfb824df0277acf790","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-01T19:45:13.000Z","msg":"冼佑玲示意圖<img src=\"/assets/faces/normal/agree.gif\" class=\"hkgmoji\" /> <br />\n<img src=\"https://img.eservice-hk.net/upload/2018/02/02/034328_2a948db57f60a3420b95f999a9af7401.png\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F02%2F034328_2a948db57f60a3420b95f999a9af7401.png&h=7b5d17b8&s={SIZE}\" /><br />\n<br />\n沈卓緩示意圖<img src=\"/assets/faces/normal/agree.gif\" class=\"hkgmoji\" /> <img src=\"https://img.eservice-hk.net/upload/2018/02/02/034329_a3b1bfbf14aad94229855b81edc2015d.png\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F02%2F034329_a3b1bfbf14aad94229855b81edc2015d.png&h=84c8ee54&s={SIZE}\" />"},{"pid":"7afea9d0954a5993eab61ca4c5d28e9831929f43","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-03T08:31:02.000Z","msg":"《二、新同學？》<br />\n<br />\n因為落雨嘅關係，所以原定嘅早會都取消咗，大家都各自上翻課室，而我同卓緩當然都唔會例外，分別就在於佢係c班，我係d班。由於中五課室位於最高嘅五樓，所以行起樓梯上嚟都幾吃力。<br />\n<br />\n「嘩頂..我...我唔得喇..而加先行到3樓？日日咁樣行法...命都短幾年」我喘哂氣咁講。<br />\n<br />\n「行快啲啦，死得未呀你？」佢輕輕力踢一踢我隻腳，唔知係咪唔夠瞓又行咗咁多層樓梯，個人企得唔穩，加上落雨個地又濕，再俾個八婆踢一踢，成個人即刻失咗平衡向後仆。<br />\n<br />\n「吖！」當我以為自己就快仆街嘅時候，突然間出現咗隻手喺我腰間抱住咗我，冇錯係十足十cctvb啲濕鳩劇情，及時阻止悲劇發生。<br />\n<br />\n當我回過神嚟嘅時候，發現我同呢一個陌生嘅面孔對望緊，佢係一個濃眉大眼、而且雙眼皮極深嘅男氣，眼窩嘅輪廓好似想吸走你嘅靈魂咁。由於喺呢間學校讀咗四年，真係大部分嘅人都會認得，而另外小部分就係啲啱啱入學嘅中一雞，但係中一二啲學生又冇乜理由會喺呢個時間上3樓，種種因素都不禁令我思考呢個人係咩來頭。<br />\n<br />\n「唔..唔該哂」<br />\n「小心啲」佢冷冷拋低呢句說話之後就離開咗。<br />\n<br />\n之後我都不以為然，話哂今日係開學嘅第一日，啲中一行錯地方都唔出奇，所以我都冇諗太多，繼續行返上課室。<br />\n<br />\n「喂，幽靈，成個暑假冇見，肥咗又瘦咗喎，哈哈」唉，冇錯，幽靈係我嘅花名，基本上全班甚至全級都係咁叫我。而加講緊廢話嘅呢個人就係我舊年一整年嘅同桌，方子洛，Andrew。<br />\n<br />\n「喂，成個暑假冇見，仲係咁多廢話喎」我回應。<br />\n「做咩唔約人喎，人地掛住你架」<br />\n「妖你同我收皮」呢個就係我地嘅溝通方式，佢係一個比較熱情同埋玩得嘅男仔，而且個樣都唔係差，當初老師安排佢同我坐就係希望佢可以融化到我，我意思係令我善談啲。然而，佢好似成功咗。<br />\n<br />\n「喂喂喂，大家安靜啲，我都明白暑假後第一日翻學係會雀躍啲，不過都要俾我講吓啲緊要嘢先。嗱，今年我地班會有個新同學，我希望你地可以融洽相處，唔好見人地係新同學就蝦人呀吓！可以入嚟喇。」老師笑住對課室門口講。<br />\n<br />\n「新同學？」我心裡突然冒出一個面孔，然後就有一個身影慢慢行入班房。<br />\n<br />\n「介紹吓自己先啦」老師講。<br />\n「大家好，我叫程樂汶，你地可以叫我lokman，未來嘅日子多多指教。」說罷，就露出一個微笑，將佢嘅酒窩完美展現於眼前。<br />\n<br />\n「咁大家就好好地照顧佢喇。好啦，咁而加就要幫新同學安排個坐位先。」老師對眼好似scanner咁掃描咗個班房一次，然後對眼就停留咗喺我身旁嘅空位。<br />\n<br />\n「佑玲，樂汶坐你隔離冇問題吖嘛？」<br />\n<br />\n「當然冇問題啦。」我望一望向Andrew，只見佢聳聳肩，唔通我話有問題咩屌。然後lokman就慢慢行去我身旁坐低。<br />\n<br />\n「好，咁冇問題就開始點名喇。」接住落嚟就係一堆班務。"},{"pid":"f0f83d8be1c7241a6c8968a0c5d30305344c6059","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-03T08:31:26.000Z","msg":"《三、They stress physical beauty above all other traits》<br />\n<br />\n「h...hello..我叫冼佑玲，Elaine呀，你可以叫我幽靈，佢地個個都咁叫我㗎，哈..哈。」此刻嘅尷尬真係非筆墨能形容，但總要其中一個人做主動嘅，一於將舊年喺子洛身上學到嘅嘢應用出嚟！<br />\n「hi。」佢一眼都冇望過我。就係咁，我地dead air咗兩堂。<br />\n<br />\n一到小息，我就一如常態去隔離班搵卓緩落小食部買嘢食，罕有嘅係，一出班門已經見佢喺出面等緊我，仲不斷探頭入我班房。<br />\n<br />\n「望咩呀，我喺到呀」<br />\n「邊個話我望你姐。喂，聽講你嗰班嚟咗個插班生喎，咩樣㗎？靚唔靚仔㗎？」<br />\n「ok啦，佢坐我隔離，把口撬都唔開呀，deadair左兩堂呀陰公。」話畢，佢就喺班房行咗出嚟。<br />\n<br />\n「唔係喎，ok喎」個衰婆對眼好似發光咁。<br />\n「鍾意呀？去馬囉。橫掂天下間都冇一條仔係你溝唔到嘅。」<br />\n「癡線，我似啲咁隨便嘅人咩？」佢口裡說不，但係對眼就一直望住人地。<br />\n「唉，發花癲，行啦！再唔行屎都冇得你食」<br />\n自此之後，卓緩就日日小息到自動波企喺我門口，就係為咗望多佢幾眼，帶挈埋我唔洗再等佢落堂。<br />\n<br />\n話咁快已經開咗學成個星期，我同lokman耐唔耐都會講吓嘢，不過都係一句起兩句止，仲要次次都係我打開話題，直到今日。<br />\n<br />\n「喂，查實呢，你個friend咩料，成日都望住我，搞到我周身唔聚財。」<br />\n「你係咪同緊我講嘢？！」我先係愕然，再求證吓呢句說話嘅真實，雖然我都好清楚佢係同緊我講嘢。<br />\n「你話呢？你咪當自己真係幽靈先得㗎」佢再次露出一個殺食嘅笑容。<br />\n「哈，原來你都識講笑。」我接住講「我個friend？邊個呀？我好多friend㗎喎」<br />\n「成日喺班房門口等你嗰個呀」<br />\n「哦，佢話你幾靚仔喎，俾人望陰兩眼會少忽肉咩？更何況俾個校花望喎，你有賺添啦。」<br />\n「校花？我對佢冇興趣喎。我覺得你好似仲靚啲」然後我地對望咗三秒，真係三秒，我計過。<br />\n<br />\n「Elaine , please answer my question.」一句英文將我扯翻現實。<br />\n「er.....」<br />\n「the answer is B, They stress physical beauty above all other traits.」把聲嘅主人係Andrew。<br />\n「okay just sit down. Pay more attention to the class , Elaine.」<br />\n坐低之後，我不忙做口形同Andrew講thankyou。但之後，我同lokman就成堂都冇再講嘢。"},{"pid":"5af5616df2a0f60276645600c26c9d46eb4781fd","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-03T08:52:42.000Z","msg":"Lokman示意圖<br />\n<img src=\"https://img.eservice-hk.net/upload/2018/02/03/165207_29dda43403bfd383291a6d2dadd2e422.png\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F03%2F165207_29dda43403bfd383291a6d2dadd2e422.png&h=20654e10&s={SIZE}\" /><br />\nAndrew示意圖<br />\n<img src=\"https://img.eservice-hk.net/upload/2018/02/03/165207_f89f81df58f8a07e8dd15e73c5c2a923.png\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F03%2F165207_f89f81df58f8a07e8dd15e73c5c2a923.png&h=e5650d11&s={SIZE}\" />"},{"pid":"cda275e87996807e6bcc03464e9a406e848e253b","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-03T08:57:28.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"e5514f3c872fbde3ffd48bea3ce0ecdc8631b6d5","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-03T09:19:01.000Z","msg":"<img src=\"/assets/faces/normal/cry.gif\" class=\"hkgmoji\" />"},{"pid":"8e170c976b891f3eec3680e468d425515ba35ecb","tid":547757,"uid":133873,"like":0,"dislike":0,"score":0,"citedBy":0,"replyTime":"2018-02-03T10:24:08.000Z","msg":"lm"},{"pid":"79f05709cbf26e1ba0ca769f7154ea973d1f37e0","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-03T18:32:22.000Z","msg":"《四、三個人》<br />\n<br />\n時間一日一日咁樣過去，我同lokman亦因爲同桌嘅關係而漸漸熟絡，熟絡嘅意思係我地之間唔會再需要勉強搵話題，但又未去到無所不談、暢所欲言嘅地步，而我亦唔打算再有啲咩進一步嘅發展，因為始終卓緩好似對佢有啲好感，而且我覺得佢忽冷忽熱，好古怪，做朋友或者同學就可以，但係做情人？不了。<br />\n<br />\n「喂，啱先miss chan講嗰份project要搵groupmate，你同唔同我一組？」lokman落堂後問我。<br />\n「我同你？」我不禁嘩然。<br />\n「我喺呢班得你一個friend咋，你唔同我一組我唔知搵邊個呀」佢用哀求嘅語氣求我。<br />\n「都得嘅，不過頭先Andrew問起我，我都應承咗同佢一組，一係我地三個人一組囉，橫掂miss chan都話2-3人一組，同埋Andrew英文好好㗎，我地可以輕鬆free ride。」<br />\n「咁好咩？我同佢唔識㗎喎」<br />\n「我同你一開頭都唔識㗎啦，你咪當識多個朋友囉」我努力游說佢。<br />\n「咁...好啦」<br />\n「yeah」言語間我好似聽到佢細細聲講咗啲嘢，不過算啦應該都無關痛癢。<br />\n<br />\n之後我行過去Andrew個位，Andrew一見到我就搭哂膊頭咁問我咩事，我同佢講咗分組嘅事，佢望一望lokman，再笑住同我講「冇問題，你話點就點啦」。唔知點解，我硬係覺得頭先andrew望lokman嘅眼神有啲敵意。<br />\n<br />\n之後我同卓緩講咗聲之後就約埋lokman、Andrew放學一齊去學校canteen傾project，呢次好似係第一次得我地三個人單獨相處，氣氛真係有啲尷尬。「唔係又要我開口搵話題呀？」我心諗。<br />\n<br />\n「係呢，我叫Andrew，你應該聽過幽靈講過我㗎啦」<br />\n「hi，我叫lokman」<br />\n「好啦咁我地開始傾啦，首先......」<br />\n<br />\n三個鐘後。<br />\n<br />\n「終於都傾完個project大綱同細分項目喇，好彩有你咋andrew，如果唔係都唔知要查幾多次google先搞得掂。」我伏喺枱上面講。<br />\n「客咩氣吖，不嬲都係我carry你㗎啦」佢用手搓我啲頭髮。<br />\n「傾完嘅話我走先喇。」lokman拋低一句說話就施施然走咗。<br />\n「又係咁。」我望住佢嘅身影，心入面諗。<br />\n「望咩呀，追埋出去吖笨」<br />\n「癡線。喂，7點幾喇喎，食唔食飯？我肚餓」<br />\n「好呀，薩莉亞好冇？」「好呀！我要食雞肉多莉亞」<br />\n<br />\n之後我同andrew執埋啲嘢就離開學校去咗食飯。沿途佢問咗我好多lokman嘅嘢，但我答案一律都係「唔知呀」、「點知啫」。直到佢問咗我一個問題。<br />\n「你地會唔會日久生情㗎？」<br />\n「唔會....掛，佢要揀都揀卓緩先啦」我遲疑咗兩秒。<br />\n「咁又係，雖然你都幾嗒得杯落...」佢停低腳步，將面靠近望住我。<br />\n「不過比起sammi，你都仲差兩條街」佢笑一笑，故意加快腳步行。<br />\n「超。」"},{"pid":"f7e5fdce64bb59656689bab8cb7549da86d43fcd","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-04T06:13:33.000Z","msg":"<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"},{"pid":"ee7e05277e7614c0d4e69e0bef5f8455f848b36e","tid":547757,"uid":138184,"like":0,"dislike":0,"score":0,"citedBy":1,"replyTime":"2018-02-04T08:09:17.000Z","msg":"加油"},{"pid":"0cf3015075ac042d8a414e06fffd128651a6f79a","tid":547757,"uid":139934,"like":0,"dislike":0,"score":0,"quote":{"pid":"ee7e05277e7614c0d4e69e0bef5f8455f848b36e","tid":547757,"uid":138184,"like":0,"dislike":0,"score":0,"citedBy":1,"replyTime":"2018-02-04T08:09:17.000Z","msg":"加油"},"citedBy":0,"replyTime":"2018-02-04T08:35:28.000Z","msg":"Thanks絲打<img src=\"/assets/faces/normal/frown.gif\" class=\"hkgmoji\" />"},{"pid":"1a0036d51a21c342c41cd9aabac2efed479b38cd","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-04T09:59:59.000Z","msg":"《五、兩男一女得個嬲？》<br />\n<br />\n今日我一如既往喺學校門口等卓緩翻學，奇怪嘅係今日等到差唔多夠鐘佢先跑到翻嚟，手上面仲攞住個紙袋。<br />\n<br />\n「咦，咩嚟？」我一見到佢就望佢個紙袋入面係咩嚟，因為我地之間不嬲都冇祕密。<br />\n「唔話你知。」佢好緊張咁撳住個袋。重點係，佢淫笑呀！係淫笑呀！自從中三佢俾個靚仔師兄溝完之後就再冇見過佢呢個笑容喇。不過大家應該都估到，個師兄係厹，所以最尾就冇最尾喇。<br />\n「神神祕祕咁。」我都冇再探究落去，佢唔想俾我知實有佢嘅原因。<br />\n<br />\n翻到上班房之後，只見Andrew好認真咁望住佢枱上面嘅一堆英文，完全察覺唔到我翻咗嚟。於是我靜靜雞行去佢身後。<br />\n<br />\n「嘩！」我勁大聲喺佢耳邊嗌，跟手仲大大力拍佢膊頭。<br />\n「嘩屌」呢個反應亦都係我預料之中。<br />\n「你個衰妹，等我吱死你。」於是佢單手箍住我條頸，另一隻手就瘋狂吱我條腰。唔好奇怪點解班上其他同學唔出聲起閧，因為我地舊年咁樣玩咗成年，佢地都習慣哂。<br />\n<br />\n呢個時候，lokman翻咗嚟企喺門口，見到呢個情境嘅佢呆咗咁望住我地，然後見到我發現咗佢，佢就扮冇嘢咁行翻位。之後就到早讀時間，所以我同Andrew都冇再玩。<br />\n<br />\n「早晨」我坐翻埋位同身旁嘅lokman講。<br />\n「嗯。」佢繼續睇緊佢手上嘅書，我望一望書名。<br />\n「咦，學界蘭桂坊？識嘢喎，我都有睇喎！」我雀躍咁講。<br />\n「哦，係咩」一盤冷水淋埋嚟。<br />\n<br />\n之後到小息，我地三個本來約好咗留喺班房傾埋project淨低嘅部份，Andrew都特登搬埋凳過嚟我地呢邊。點知...<br />\n<br />\n「你地傾哂佢咪得囉，你地咁friend。」lokman企起身打算走。<br />\n「喂，你咁算點呀？約好咗一齊傾㗎喎，又係你自己話要同我地一組。」andrew忍唔住發火。<br />\nLokman望一望我地就行咗出班房。<br />\n「喂，佢做乜鳩呀」Andrew火藥味好重。<br />\n「我鬼知咩」「呢個人真係好難捉摸」我心諗。<br />\n<br />\n唉，果然，兩男一女得個嬲。<br />\n<br />\n之後到lokman翻咗嚟，我地都keep住全日冇講嘢。直到臨放學，我地全級人要留低做paper，佢先開口同我講第一句嘢。<br />\n<br />\n「等陣係咪喺hall做paper？」<br />\n「唔你呀，今日羽毛球隊book咗hall練波，改咗喺課室做。」<br />\n「哦，唔該」<br />\n然後又回復翻deadair。<br />\n<br />\n兩個鐘之後，終於做完paper，大部份同學都執嘢走咗，而且嗰陣都已經6點，所以學校裡面都冇乜人，得翻少部份嘅同學喺操場打緊籃球，當中亦包括andrew。咁啱今日卓緩同我講佢有嘢要同老師傾陪唔到我放學，所以我就打算等埋同我住埋同一個屋苑嘅andrew一齊走，順便趁呢段時間睇埋我未睇哂嘅《自修室，學界嘅蘭桂坊》。係喎，唔記得講，andrew係運動健將，亦係今年籃球隊隊長。<br />\n<br />\n當我睇到尾聲，沉醉喺故事入面之際，一把聲將我拉翻現實。<br />\n<br />\n「咩料呀你？打波定打人呀？」呢個咪lokman把聲？我望翻上籃球場，只見背住我嘅lokman瞓咗喺地下，隻手擦損咗。<br />\n「打波係咁㗎啦，唔憤氣呀？」<br />\nLokman冇再出聲，企翻起身就攞埋書包走，我見狀就跟住跑出去。<br />\n<br />\n「喂，你隻手有冇事呀，俾我睇吓？」<br />\n「唔關你事呀，你去搵翻你條仔啦」然後轉身行出校門，淨低我一個企喺原地。<br />\n<br />\n我越諗越唔順氣，就翻轉頭攞埋書包衝出去。跑到去學校附近嘅車站，就見到佢喺到等緊車，於是我行埋去。<br />\n<br />\n「程樂汶，我唔理你點解要用咁嘅態度對我，我亦都唔想知你對我甚至對andrew有咩不滿，但係我必需要強調一樣嘢。Andrew唔、係、我、男、朋、友。你要嬲就繼續嬲，畢竟呢啲係你地兩個之間嘅事，我唔需要、亦都唔想介入！」之後我喺袋入面攞咗塊膠布出嚟塞咗俾佢，冇理佢咩反應，就擰轉面打算走，點知見到andrew就企咗喺我後面。「走喇。」我一路講一路拉住andrew走。<br />\n<br />\n「真係火都嚟，都唔知我做錯啲乜！關心吓佢又喺到發我脾氣，平時啲性格古古怪怪都算啦，仲喺到喝我，話你係我男朋友，係人都知我地係巴打嚟㗎啦，真係痴哂線。」我一邊行一邊同andrew埋怨，而佢都冇出過聲。"},{"pid":"6933672752d01ab57c26d9ad832faf569f02eeba","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-04T13:47:16.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"f80fe143536de67bdebe92a716e8b7b7359e8db5","tid":547757,"uid":167468,"like":0,"dislike":0,"score":0,"citedBy":0,"replyTime":"2018-02-04T14:38:27.000Z","msg":"Im"},{"pid":"88a4cd77714eff0cea041b9bc0ef1430bd1fd8cf","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-05T09:02:27.000Z","msg":"《六、男人都鍾意靚女？》<br />\n<br />\n到夜晚臨瞓前，電話突然響起，手機螢幕顯示嘅係一個陌生嘅號碼。<br />\n「喂」<br />\n「喂？冼佑玲？」係lokman把聲。<br />\n「點解你有我電話㗎」<br />\n「班group有嘛」<br />\n「哦，咁有咩事？講完我要瞓」<br />\n「er..今日嘅事...對唔住..」<br />\n「有咩事聽日翻到學校面對面講，早抖」然後我就收咗線，再將呢個電話號碼加入電話通訊錄&mdash; Lokman。呢一晚，唔知點解會有啲輾轉反側嘅感覺。<br />\n<br />\n翌日朝早，卓緩一邊行過嚟，一邊喺到摷佢自己書包。<br />\n「喂你搵咩呀」<br />\n「搵緊部死人電話呀，玩失蹤呀佢，你試吓用你部機打俾我睇，睇吓佢塞咗去邊」<br />\n「哦」跟住我就攞部電話出黎，可能琴晚到今朝呢段時間都冇人打過嚟，所以電話就停留咗喺通話紀錄呢一頁，顯示住<br />\n<br />\n<br />\n<em>Lokman<br />\n昨日<br />\n下午11:39      來電                      46秒</em><br />\n<br />\n<br />\n我不以為然，繼續打去卓緩電話，然後就發覺電話攝咗喺佢書包底。<br />\n「咦，乜你&hellip;同lokman有傾電話㗎？」卓緩問。<br />\n「唉，唔好提喇。」然後就繼續行翻學校。<br />\n<br />\n翻到學校，頭兩堂係pe堂，所以我都暫時唔洗對住lokman，而係同啲女同學打羽毛球。lokman就喺隔離場打籃球，我望一望佢隻手，見到佢癡咗我尋日俾佢嘅minions膠布，心入面暗暗地偷笑咗一吓。點知佢突然擰咗過嚟，我地對望咗一吓，佢好似發現咗我偷望佢，然後露出佢嘅招牌笑容就繼續打籃球。<br />\n<br />\n我突然覺得我個心跳得好快、塊面有啲㷫。<br />\n「冇嘢嘅，做完運動心跳快啲、塊面熱啲都好正常姐。」我同自己講。但事實上，我冇乜點郁過。<br />\n<br />\nPe堂永遠係過得最快，話咁快又到小息。我嗱嗱臨跑上課室，諗住擺低啲嘢就同卓緩落去食嘢，點知跑到班房門口，見到有個身影鬼鬼鼠鼠喺我個位附近徘徊，但由於班房冇開燈同埋啲同學未上到嚟，所以見唔到佢個樣。於是我靜靜雞行入班房，一開燈，發現咗呢個熟悉嘅面孔。<br />\n<br />\n「卓緩？」「你喺到做咩呀？」<br />\n「冇...冇呀....我電話冇電，諗住問你借尿袋咋」佢吞吞吐吐咁講。<br />\n「哦..你要尿袋咋吓嘛？！開聲問我咪得囉，嚇死我呀，仲以為有賊添呀。」<br />\n「我...我諗住自己搵快啲吖嘛..哈哈」<br />\n「好彩係我咋，如果係第二個見到，你水洗都唔清呀。好喇，我地落去喇」<br />\n「好呀」<br />\n<br />\n到小息過咗，翻到班房見到lokman已經坐咗埋位，我都慢慢行翻位，坐低後就開始上堂。<br />\n「打開文言集第56頁。」然後大家都紛紛喺櫃桶摷書，當然我同lokman都唔例外。但係lokman喺櫃桶摷出嚟嘅並唔係書，而係一個壓扁咗嘅紙袋。「個紙袋...咁熟口面嘅？！」我心入面浮現咗一個名，「卓緩？」<br />\n<br />\n<br />\n<em>今日我一如既往喺學校門口等卓緩翻學，奇怪嘅係今日等到差唔多夠鐘佢先跑到翻嚟，手上面仲攞住個紙袋。<br />\n「咦，咩嚟？」<br />\n「唔話你知。」<br />\n「神神祕祕咁。」</em><br />\n<br />\n<br />\nLokman一頭霧水咁打開袋嘢，入面係一條手繩。見到呢條手繩，我更加可以肯定呢個紙袋係卓緩放喺lokman櫃桶，事關我有一條一模一樣嘅手繩，只係唔同色，係卓緩親手織俾我。<br />\n<br />\n「你又話對佢冇興趣？」我開口問。<br />\n「咩呀？邊個佢？」<br />\n「唔好扮啦。啱嘅，個個男人都鍾意靚女㗎啦」<br />\n「喂我真係唔明你講咩喎」<br />\n「廢事同你講」「老師，我睇得唔係幾清楚，可唔可以坐前啲？」我舉手同老師要求今堂調位，但事實係我想冷靜吓。<br />\n「好啦，咁你坐去呢到啦」老師隨便安排我坐前排嘅一個空位。<br />\n<br />\n就係咁，我同lokman嘅關係好似又惡化咗。"},{"pid":"704c900bf1dfbb12b85214affb824f6441bbbe57","tid":547757,"uid":139934,"like":0,"dislike":0,"score":0,"citedBy":0,"replyTime":"2018-02-05T09:04:52.000Z","msg":"《七、都是噗噗鬼惹的禍》<br />\n<br />\n好多嘢都諗唔通，諗唔通點解卓緩要暪住我、諗唔通佢地咩關係、諗唔通點解自己要為咗呢啲事不關己嘅嘢而發咁大脾氣。去到放學嗰一刻，我都冇同lokman講過嘢，亦唔知點樣面對卓緩，所以就求其搵個藉口叫咗卓緩走先，自己就留喺學校冷靜吓，順便等埋要練波嘅andrew先走。但係臨近學界比賽，我都深知應該有排練，我又見課室冇人，所以我就叫佢練完波上班房搵我，我就溫吓書、做吓自己嘢。<br />\n<br />\n等吓等吓，唔知係咪太攰定太多嘢煩，我伏喺到瞓着咗。好彩嘅係我一早同咗校工姨姨講我等陣會幫佢熄燈鎖門、所以到我醒嘅時候並唔係俾人鎖住咗嘅老土劇情，而係有人坐咗喺我隔離。嗯，冇錯，係lokman。<br />\n<br />\n「你點知我喺到」我捽住眼問佢。<br />\n「你snapchat冇開噗噗鬼模式。」佢一邊講一邊喺衫袋攞包tempo出嚟，然後攞咗張紙巾，伸去我咀邊。「你睇吓你，瞓到豬咁，流哂口水。眼瞓就翻屋企瞓啦，仲喺到等。」<br />\n「關你咩事。」我撥開佢隻手，執埋嘢起身走。<br />\n<br />\n行到差唔多門口嘅時候，佢一手拉咗我埋牆，面對面望住我。<br />\n「你尋日幫你自己澄清，話方子洛唔係你男朋友吖嘛，係唔係？」<br />\n「嗯。」我輕輕點頭。<br />\n「你可以幫你自己澄清，我都要幫我自己辯護。第一，我唔知點解會有一袋咁嘅嘢喺我櫃桶。第二，我連你口講嘅嗰個咩卓緩我都唔識。第三，就算我識佢，我都完全唔知、唔明、唔理解佢點解要送嘢俾我。第四，最重要嘅係，我真係、真係對佢冇興趣...」佢用手輕輕托高我塊面，接住講「冇錯，係男人都鍾意靚女。但係你記唔記得我開學嗰陣同你講過，我覺得你仲靚」<br />\n<br />\n呢個時候，時間好似停頓咗咁。呢刻靜到，連牆上掛鐘嘅秒針跳動嘅聲音、樓下球場嘅拍球聲、甚至係我嘅心跳聲都可以聽得一清二楚，雖然我搞唔清楚，心跳聲係屬於我定佢。<br />\n<br />\n「幽靈，我練完波....喇。」係Andrew。<br />\n「我...我......我走先喇。」我唔敢想像我再留多一秒會點。<br />\n<br />\n翻到屋企之後，我先醒起我唔記得開電話。一開機，成個通知都係whatsapp。<br />\n<br />\n<br />\n<em>Whatsapp                                            49分鐘前<br />\nAndrew<br />\n你等埋我先啦好冇？<br />\n<br />\nWhatsapp                                            38分鐘前<br />\nAndrew<br />\n夜喇 你一個女仔 危險呀<br />\n<br />\nWhatsapp                                            30分鐘前<br />\nAndrew<br />\n你上車未？我走得喇<br />\n<br />\nWhatsapp                                            29分鐘前<br />\n卓緩女神經<br />\n聽晚嚟你到瞓？傾心事😘<br />\n<br />\nWhatsapp                                            27分鐘前<br />\nAndrew<br />\n你做咩唔開機呀？<br />\n<br />\nWhatsapp                                            19分鐘前<br />\nAndrew<br />\n翻到屋企同我講啦 擔心你呀<br />\n<br />\nWhatsapp                                            12分鐘前<br />\nAndrew<br />\n有咩嘢就同我講啦 巴打永遠喺到😎</em><br />\n<br />\n<br />\n「好呀☺️😘」呢句係send比卓緩嘅。<br />\n「我翻到喇，你今日咩都見唔到，咩都冇發生過，你知點做㗎啦😈」呢句，係Andrew嘅。<br />\n<br />\n我放低電話，明明手機面前嘅我猶如一盤死水，所以話表情符號真係好緊要。好彩嘅係，今日係星期五，聽日唔駛翻學，所有嘢都可以暫時拋開，所以我一攤落床就呼呼大睡。"},{"pid":"6d948a1ede3df9c1d1b36c5901a275bc3cde2dab","tid":547757,"uid":140414,"like":0,"dislike":0,"score":0,"citedBy":0,"replyTime":"2018-02-10T07:52:44.000Z","msg":"繼續出文啦 係都要搞到d cd rom出黎？"},{"pid":"e428df85120ed1043b39fe98b838f6c352b7585a","tid":547757,"uid":140414,"like":0,"dislike":0,"score":0,"citedBy":0,"replyTime":"2018-02-10T07:52:54.000Z","msg":"文呢"},{"pid":"376b826b727f81917ee8e28c15b902c9ad55f62d","tid":547757,"uid":175580,"like":0,"dislike":0,"score":0,"citedBy":0,"replyTime":"2018-05-18T16:37:41.000Z","msg":"<span style=\"font-size: xx-large;\"><span style=\"color: red;\">尾</span></span>"}]}