{"tid":354595,"cid":17,"subCid":0,"title":"[日本遊記] [回N年前既帶] 北海道之旅","createTime":"2017-08-10T14:49:52.000Z","updateTime":"2017-08-21T04:48:11.000Z","uid":135234,"like":5,"dislike":0,"uniUserReply":0,"replies":[{"pid":"4e897c0fe2672f6b59d6563777685ae0c02e2c9e","tid":354595,"uid":135234,"like":0,"dislike":0,"score":0,"citedBy":0,"replyTime":"2017-08-10T14:49:52.000Z","msg":"時間：某年仲夏<br />\n地點：四季彩の丘。美馬牛<br />\n氣溫：約30度<br />\n主角：我<br />\n拍攝：我<br />\n特別鳴謝：賣可樂餅俾我果位大嬸<br />\n<br />\n黎到呢度都應該唔駛開估上一張相係去邊度啦可？係呀，上次去北海道搭大韓，首爾轉機。至於個餐好唔好食就見仁見智啦😂<br />\n<br />\n唔知點解今年夏天又開始流行番去北海道，fb上都有唔少朋友放相，搞到我都開始懷念呢個地方。<br />\n講到去北海道既熱潮，顛峰期大概係十年前。當年隻身去北海道花田，聽到廣東話既比例仲多過日文！咁又係既，又有花田，又有清新空氣，景色怡人，夏天又唔算太熱，熱極都係30幾度左右，仲要係乾熱無香港果種又熱又侷既感覺。夜晚冇開冷氣都仲瞓得著，點都好過去東京熱又食塵丫係咪？(嗱我唔係專登既，真係唔係)<br />\n<br />\n講到四季彩の丘啦喎，最出名就梗係一個月換一次色既花田啦！放左幾張相上黎俾大家睇。(我都知你地想彈我啲相影得醜樣，唔好咁啦，當年同行果位日本人唔識用數碼相機，得自己一條友噤機，部機仲要係傻瓜機黎，冇得較色冇得較效果，本人想原汁原味連埋當年對呢部傻瓜機既回憶都upload上黎，係呢個乜相都執過既年代保留番少少執著，請大家見諒) 好鬼藍果張係6月影，好鬼暗果張7月。只係１個月時間啲花已經唔同晒，再一邊睇一邊食埋個新鮮炸好既可樂餅，感覺認真寫意！(係日本一邊行一邊食野係唔岩既，我都係後來先知道)<br />\n買可樂餅既時候我問大嬸邊隻味好食，佢推介左原味俾我。結果咪就係食食下先諗起要影，一手拎住部機一手拎住個餅：影到out晒fo。<br />\n<br />\n淨係呢幾張相都已經寫左咁多野，我真係覺得自己好鬼長氣。去北海道旅行梗係唔止咁少相啦，下次再介紹另一個景點。<img src=\"https://img.eservice-hk.net/upload/2017/08/10/224828_f0dd48547d4e7b7552cb5fca397cd020.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F08%2F10%2F224828_f0dd48547d4e7b7552cb5fca397cd020.JPG&h=afa6e6f5&s={SIZE}\" /><br />\n<img src=\"https://img.eservice-hk.net/upload/2017/08/10/224829_10e50f94020b2a642cccf93fa1f0ca83.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F08%2F10%2F224829_10e50f94020b2a642cccf93fa1f0ca83.JPG&h=05143a3a&s={SIZE}\" /><br />\n<img src=\"https://img.eservice-hk.net/upload/2017/08/10/224829_986c98eee00bff9ffa4b56da03411fb4.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F08%2F10%2F224829_986c98eee00bff9ffa4b56da03411fb4.JPG&h=eab93d2b&s={SIZE}\" />"},{"pid":"3714e4b6fcd26f9248da32caf8fcf025539bf8c0","tid":354595,"uid":15221,"like":0,"dislike":0,"score":0,"citedBy":0,"replyTime":"2017-08-11T13:00:49.000Z","msg":"<strong><span style=\"font-size: xx-large;\">完</span></strong>"},{"pid":"714227ceaf795d685c5596bfd8ccc7b395c75c2e","tid":354595,"uid":135234,"like":0,"dislike":0,"score":0,"citedBy":0,"replyTime":"2017-08-11T13:11:19.000Z","msg":"時間：某年初夏，大概係６月<br />\n地點：青池。美瑛町<br />\n氣溫：低於30度<br />\n主角：我<br />\n拍攝：我<br />\n特別鳴謝：身旁既攝影師<br />\n<br />\n唔好意思打文冇跟到時序，希望大家唔介意啦。<br />\n<br />\n近年青池呢個名開始為香港人所熟悉，原因係有攝影師影左一張青池既靚相出左名。而家睇番其他朋友影既青池相，有欄杆有點燈，我諗已經比以前先進得多了。<br />\n<br />\n以前要去青池，可以話係過五關斬六將。<br />\n<br />\n當時有人同我講：「呢度同青池既距離好近，好易去！沿住白金溫泉高速公路一路上，中間有個入口轉入去行一陣就會到！」雖然果陣我都未知青池係乜，但既然佢地講到係景點黎，點都要去見識一下，就咁拎住架單車就出發，就係咁我俾人呃左去青池。<br />\n日本踩單車要靠左駛，唔似香港咁有條單車徑。高速公路啲車有私家車有大型車輛，高我兩三個人既都有，全部向住白金溫泉不斷衝過去，耳邊不斷聽住車輛係身邊飛過既隆隆聲，有一種同死神一齊賽車既感覺。當時我諗：如果後面有一架車唔小心駛過左少少，我諗條命應該係咁多。最糟糕既係踩踩下竟然突然落大雨！係高速公路中間，不斷俾隔離啲飛車潑到濕晒不在話下，返轉頭又要半個鐘，向前行又半個鐘，究竟應該點揀？同行既日本人同我講：「前多少少有地方避雨，不斷避完之後再諗啦」，我都冇得揀啦，唯有跟住地頭蟲既指示去做。<br />\n<br />\n結果用左１５分鐘先去到避雨點，佢同我講：「呢度好近，仲有１５分鐘就到」我身上冇地圖，問人又冇人知個青池係邊(當年未出名連當地人都未必知)，除左信個日本人都冇第二條路行。唯有用白色外套頂帽笠住個頭，頂硬上踩埋最後果１５分鐘。<br />\n<br />\n轉左入小路差唔多就到，但因為落雨地下啲泥地變晒水坑，架單車一踩過去，啲泥漿就飛晒上件衫度。當時我真係諗住件衫之後一定唔可以再要，但點知丟落洗衣機洗啲泥跡又洗得甩喎，唔知係咪日本啲洗衣液特別駛得？<br />\n<br />\n所以影到呢張相真係有血有汗架，當年冇圍欄要自己行落斜玻底度影先會影到個池，行出少少都驚跌落去。<br />\n<br />\n好彩既係回程已經停左雨，踩一個鐘就出得番去。返到民宿第一件事就係去浸溫泉，果刻既滿足感到而家都無第二件事可以媲美。<br />\n<br />\n到第二次去已經唔敢再踩單車，搭順風車去成件事方便快捷好多。去美瑛富良野一定唔可以無車牌，唔係邊度都唔駛去！<br />\n<br />\n<img src=\"https://img.eservice-hk.net/upload/2017/08/11/203302_ce82509a3fade093a5fd15ffad45368a.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F08%2F11%2F203302_ce82509a3fade093a5fd15ffad45368a.JPG&h=2efb9139&s={SIZE}\" /><br />\n<br />\n<img src=\"https://img.eservice-hk.net/upload/2017/08/11/211024_a16145534ef834cd0c5080de05d1d32c.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F08%2F11%2F211024_a16145534ef834cd0c5080de05d1d32c.JPG&h=8167a243&s={SIZE}\" />"},{"pid":"503c902d86566e7b21cd1b5f875a4df6a15e7ed9","tid":354595,"uid":56206,"like":0,"dislike":0,"score":0,"citedBy":0,"replyTime":"2017-08-16T10:48:54.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"897280df4be14c29b3059ea5622ca4c5450f83e5","tid":354595,"uid":56206,"like":0,"dislike":0,"score":0,"citedBy":0,"replyTime":"2017-08-21T04:48:11.000Z","msg":"<img src=\"/assets/faces/normal/kill.gif\" class=\"hkgmoji\" />"}]}