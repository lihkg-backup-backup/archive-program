{"tid":364667,"cid":5,"subCid":0,"title":"一齊睇下近日被判坐監既人係為左咩事抗爭","createTime":"2017-08-18T15:04:18.000Z","updateTime":"2017-08-18T15:05:01.000Z","uid":48083,"like":3,"dislike":0,"uniUserReply":0,"replies":[{"pid":"679024e01a53baf837cd282a2c3c8df0d1acbb14","tid":364667,"uid":48083,"like":0,"dislike":0,"score":0,"citedBy":0,"replyTime":"2017-08-18T15:04:18.000Z","msg":"From 本土研：<br />\n<br />\n<img src=\"https://img.eservice-hk.net/upload/2017/08/18/230103_aa2ae9facf83ab264c713ffcc4bc0c2d.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F08%2F18%2F230103_aa2ae9facf83ab264c713ffcc4bc0c2d.jpg&h=0dea6a01&s={SIZE}\" /><br />\n<br />\n新界東北開發爭議已有近十年，可以話係香港咁多場具規模既土地運動歷時最長、戰線最多的一役。唔係安慰自己，其實咁多年大家既持續行動同付出，由冇人問津既邊陲地帶，打到今日全城關注，真係唔係完全冇用。<br />\n<br />\n可能大家灰心既時候會唔記得左，我地都曾經0係2013年試過打甩左東北3區其中一個坪輋/打鼓嶺新發展區。<br />\n<br />\n坪輋/打鼓嶺個位，入到粉嶺轉車重要成半個鐘先入到去，規劃圖上話北面做「特殊產業」(灰色)，南面全部都係「低密度豪宅區」(紅色)。當時啲村民一睇，都知唔係發展黎俾你地班香港人住，解決房屋同埋就業問題乜乜乜，好明顯係等旁邊蓮塘口岸起好，開個缺口俾深圳啲中資科研國企落黎分地俾佢部署，鬼有香港人無端端番工會上到咁北。<br />\n<br />\n<strong>你睇今年《粵港合作框架協議》2017年既工作重點，已經開始講到明要攪「支持廣東科研人才赴港就業...對包括廣東省在內的內地科研人才赴港工作加強「一站式」服務」，開闢「特殊產業」既新土地俾科研國企南下，加埋呢一兩年政府再透露左河套、邊境同蓮塘科技園既新規劃戰略，就知道當日既質疑已經按著中港經濟融合既部署一一實現。</strong><br />\n<br />\n<strong>咁南面幾十公頃既低密度豪宅，背後既規劃意圖亦都好明顯係為呢堆新廣東專才而設，或者係拎科技園之名去炒既天價豪宅，唔係根本唔駛山卡啦咁遠攪個發展區出黎，</strong>個陣發展局長陳茂波重夠膽死周圍宣傳話新界東北係「香港人的新市鎮」，呢張規劃圖一出就好有力咁揭穿佢既謊言同埋個開發大計既本質。<br />\n<br />\n因為當時村民同市民既質疑聲音夠大夠普遍，最後政府被逼將最終規劃定稿由3個區剔走左呢個。當然政府當年既現實考慮，係呢個區既地權仍然冇好完整咁俾大地產商瓜分哂，蓮塘口岸又未正式起好，再經坪輋村民既團結行動，暫時令政府擱置左成個區既計劃 (放左去後來的新界北規劃)，割少左塊土地；儘管粉嶺北同古洞北既規劃繼續俾政府強推上馬，引來後期既立法會粗暴通過前期撥款。<br />\n<br />\n唔係想宣佈咩階段性勝利，而係事實上我地一直都唔係乜都爭唔到，大家唔駛妄自菲薄。自己在土地問題倡議過程既觀察係，你仍然有能力組織起來、有策略、發到力、做到個勢，咁就點到有啲野有機會爭得到；調轉頭，如果你自己連行動都唔再相信，咁就真係輸到一橦都冇啦。<br />\n<br />\n請好好記著呢一點。"},{"pid":"6d1b8c5f0402327f30b1915268d2c8a32435a2fd","tid":364667,"uid":48083,"like":0,"dislike":0,"score":0,"citedBy":0,"replyTime":"2017-08-18T15:05:01.000Z","msg":"<a href=\"https://www.facebook.com/kimching.geographer/posts/10154972517901247\" data-sr-url=\"https://r.lihkg.com/link?u=https%3A%2F%2Fwww.facebook.com%2Fkimching.geographer%2Fposts%2F10154972517901247&d=t8MnJK60ueCJAo%2FMvIiSesmDuOf2Rd%2FwnGcLKIjXoko%3D&h=0abebbf4\" target=\"_blank\">https://www.facebook.com/kimching.geographer/posts/10154972517901247</a>"}]}