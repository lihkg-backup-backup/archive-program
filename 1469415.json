{"tid":1469415,"cid":1,"subCid":0,"title":"求下各位勇武認真思考下","createTime":"2019-08-14T01:45:38.000Z","updateTime":"2019-08-14T01:45:38.000Z","uid":280729,"like":1,"dislike":0,"uniUserReply":1,"replies":[{"pid":"94dee9998a41134f7c5c29ec06d7922ad6b7aaab","tid":1469415,"uid":280729,"like":0,"dislike":0,"score":0,"citedBy":0,"replyTime":"2019-08-14T01:45:38.000Z","msg":"首先，我係個醫護，返shift既緣故真係未能夠次次出席每次既集會遊行，亦唔似你地咁個個去擋子彈，但琴日8月13號單野令到我有d野想講：<br />\n<br />\n第一. 其實遊客一直都係我地既安全網，就係因為佢地係到，警察先唔敢攻入黎，寧得罪警賊，莫得罪遊客呀。<br />\n<br />\n第二. 點解警犬對人動武，我地就要學對家動武呀。我地係人呀，唔係犬，唔想見到人地袋住碌棍加內地人就打佢，咁同當日人地買鐳射筆比人屈做買武器有咩分別。<br />\n<br />\n第三. 作為和理非既我真係好欣賞你地企前線，但我希望呢個運動可以持續到政府肯回應為止，盡量唔好比人拉同受傷。同埋唔好郁手先，每次我地好似d犬咁動手先，只會損耗市民支持我地既想法。維持人力同民意先可以令呢場運動持續落去。<br />\n<br />\n最後，你可能話我係冷氣軍師，冇食過子彈又點會明，係呀，我係唔會明白個種痛楚，但我希望比全世界睇到我地係幾和平示威，而香港政府係幾咁無良，仲記得開頭我地既和平示威比人宣揚開去，我個種感動到依家都仲記得。<br />\n<br />\n最後，機場示威真係有用，但真係要和你飛先可以持續落去。求下你地，動武前諗清楚。<br />\n<br />\n大家一齊撐落去啦，好冇？"}]}