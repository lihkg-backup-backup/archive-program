{"tid":766627,"cid":30,"subCid":0,"title":"老豆好似每日都想死","createTime":"2018-08-03T17:32:47.000Z","updateTime":"2018-08-06T14:21:46.000Z","uid":163559,"like":38,"dislike":1,"uniUserReply":10,"replies":[{"pid":"6b87597c08cbf61894e38329790c5c49e9164f8d","tid":766627,"uid":163559,"like":0,"dislike":0,"score":0,"citedBy":1,"replyTime":"2018-08-03T17:32:47.000Z","msg":"你眼白白睇住佢一日比一日憔悴<br />\n<br />\n自己俾佢咁多年來含辛茹苦養大<br />\n一個佬湊大兩粒仔 風雨不改日日朝7晚7<br />\n工又轉過幾份 <br />\n手停口停哩個道理 到我地出嚟做嘢先知道<br />\n哩啲年頭老豆幾辛苦夜晚返嚟隊咗幾多罐啤 煙啪咗幾多包 食嘅唔係煙係無人明嘅愁係難過係孤獨係悲涼<br />\n後生嗰陣佢錯過 錯到老母都走埋 錢又冇埋<br />\n佢一生輸淨哩個一早破碎嘅家 <br />\n但冇計 照養大我地 見步行步 <br />\n好記得沙士嗰年餐餐食芽菜<br />\n老豆好少講嘢 好少講道理 好少笑 <br />\n所以一直 我地都唔了解佢唸咩 何況我地年幼只會見到老豆好似成日好攰好攰 冇咩事都唔想搞到佢<br />\n哩嗰單親家庭無咗嗰老母 的確缺少啲嘢<br />\n後來啲仔又算生性 都讀到大學<br />\n但老豆覺得自己好無用 哩兩年佢做唔到嘢<br />\n身體差到落樓下買嘢都喘氣 咳到肺都快甩 睇過一次醫生<br />\n老豆其實好驚好驚 聽住啲高血壓呀心臟梗塞呀糖尿病呀 佢好不安 <br />\n睇過余華嘅許三觀賣血記 老豆就好似許三觀 發現自己再唔可以犧牲為屋企貢獻 佢覺得好難過 屋企冇錢就等於冇飯食 <br />\n屋企有人岩岩出左社會做嘢 以為老豆會釋然少少 <br />\n老豆依舊抑鬱 好愁好愁<br />\n每日响屋企對住牆靜靜閉目 唸緊自己副偈可以捱幾耐<br />\n有次食飯我同佢坦誠溝通 <br />\n我先勸佢睇醫生 有咩事我地撐住 叫佢唔好怕錢問題<br />\n佢話 醫好又點 醫好佢又冇嘢做 又無嘢留戀 又要浪費錢呀時間呀浪費埋僅剩嘅精神<br />\n後來先發現老豆更加怕嘅係醫院 <br />\n嗰個可能令佢一入就不見天日嘅地方<br />\n到而家佢都覺得自己情況Ok 仲頂到落去 拒絕咗我無數次嘅勸告<br />\n佢每日活喺只有自己明白嘅世界 但佢點都唔知日日喺佢身邊嘅仔女幾為佢揪心 幾多次我擔心到特登打電話返屋企make sure佢冇做傻事 <br />\n哩個老豆 同佢住左廿幾年 佢咩脾氣有幾硬頸我地都知 唯獨哩次 我地只希望佢可以主動求醫 唔好放棄自己<br />\n<br />\n<br />\n唉 仲可以做咩"},{"pid":"0cfc881246579f6354428f4e48877bbe07478d14","tid":766627,"uid":40867,"like":5,"dislike":1,"score":4,"citedBy":0,"replyTime":"2018-08-03T17:42:22.000Z","msg":"男人的苦"},{"pid":"19f376013813fea9258a5bbc8c4e295edd1d4c15","tid":766627,"uid":102187,"like":2,"dislike":1,"score":1,"citedBy":0,"replyTime":"2018-08-03T17:44:37.000Z","msg":"你老豆食左咁多年煙<br />\n睇佢徵狀似有慢性阻塞性肺病<br />\n呢個病冇得醫，但食藥同戒煙可以阻止佢惡化<br />\n<br />\n作為仔女，盡力勸佢去睇醫生la<br />\n否則一日差過一日 到時佢仲depressed<br />\n<br />\n不過我覺得佢唔想去醫院 似係驚發現自己有大病eg 肺癌"},{"pid":"83d5b7de707f27c91be2f7a7d8134a7209a6577b","tid":766627,"uid":188049,"like":3,"dislike":0,"score":3,"citedBy":0,"replyTime":"2018-08-03T17:54:46.000Z","msg":"巴打加油<img src=\"/assets/faces/big/like.gif\" class=\"hkgmoji\" />  你爸爸捱咁多年都係為咗你地好 逼得自己好緊 畀佢知道你地有能力照顧自己 希望佢慢慢可以鬆返個人啦"},{"pid":"528b7ec598f13abbeb75d4c5feb9ed736642cffa","tid":766627,"uid":152437,"like":0,"dislike":1,"score":-1,"citedBy":0,"replyTime":"2018-08-03T18:18:18.000Z","msg":"此回覆已被刪除"},{"pid":"e87b781844594bf862c2de1a3f7b4373c1d7796f","tid":766627,"uid":80924,"like":3,"dislike":0,"score":3,"citedBy":0,"replyTime":"2018-08-03T20:25:24.000Z","msg":"我諗你要俾佢知道你地有幾愛佢 可能男人老狗難為情d 但可以試下攬住佢or 直接同佢講你點諗 唔係負累而係你最重要既人 如果你冇左佢你會有幾傷心<br />\n俾佢知道自己仲有價值 而有返求生既慾望 之後就主動幫佢book醫院check下<br />\n加油呀 老豆只得一個 真係要珍惜 同佢講多d我愛你<img src=\"/assets/faces/fs/smile.gif\" class=\"hkgmoji\" />"},{"pid":"d270f6744b7ce6e482ff79e562ca21b6dc237cb9","tid":766627,"uid":122513,"like":0,"dislike":2,"score":-2,"citedBy":0,"replyTime":"2018-08-06T05:49:14.000Z","msg":"你可以嘗試致電香港撒瑪利亞防止自殺會24小時熱線2389-2222，或致電自殺危機諮詢專線2319-1177（由專業社工接聽，服務時間是星期一至五09:00-13:00及14:00-18:00；星期六09:00-1300及14:00-17:00；星期日 09:00-13:00），他們可以給你一些支援的。"},{"pid":"3ef516dd4f6dec451c513da936ec11068c3c502d","tid":766627,"uid":29080,"like":0,"dislike":0,"score":0,"citedBy":0,"replyTime":"2018-08-06T05:52:16.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"fc5cf18e5a499587a80c49a0770c6d23fcd6a60b","tid":766627,"uid":160159,"like":0,"dislike":0,"score":0,"citedBy":0,"replyTime":"2018-08-06T14:17:48.000Z","msg":"巴打<br />\n花多d時間陪老豆，了解一下佢嘅內心<br />\n就算佢講冇事冇嘢冇問題，都唔好信<br />\n要俾佢知道佢對你地黎講係幾咁重要<br />\n有機會親自同佢去睇醫生，向醫生了解佢嘅病情<br />\n因為佢可能唔想你擔心，未必如實同你講"},{"pid":"50225090cc7db411d497d90ced03057097567140","tid":766627,"uid":79442,"like":0,"dislike":0,"score":0,"citedBy":0,"replyTime":"2018-08-06T14:21:46.000Z","msg":"睇po私家先囉 再唔係食清淡d 搵佢出去做下d慢既運動"}]}