{"tid":2031018,"cid":5,"subCid":12,"title":"35+一定有用，但唔係你班灰機撚講果種用途","createTime":"2020-05-23T06:34:05.000Z","updateTime":"2020-05-23T07:00:14.000Z","uid":49898,"like":3,"dislike":0,"uniUserReply":2,"replies":[{"pid":"c1e1e5cb4c021dd509c794cb63a068dadd382e55","tid":2031018,"uid":49898,"like":0,"dislike":0,"score":0,"citedBy":0,"replyTime":"2020-05-23T06:34:05.000Z","msg":"<strong><span style=\"font-size: x-large;\"><span style=\"color: red;\">選舉</span></span></strong><br />\n好多人爭拗應唔應該參與選舉<br />\n選舉入立法會永遠都只係少數<br />\n按正常程序你永遠都係會輸<br />\n但即使係咁樣都係要參與<br />\n<br />\n你見到台灣咁多年入面<br />\n其實成個70年代好多勇武抗爭<br />\n甚至係刺殺蔣經國<br />\n啲學生係劫啲油站籌錢去買武器<br />\n<br />\n去到79年美麗島事件之後<br />\n慢慢年輕人呢種嘅勇武抗爭俾一班黨外中年人嘅運動取替左<br />\n佢地不斷去參與選舉<br />\n政府就用武力、造票、賄選嘅方式不斷打壓<br />\n唔接受唔妥協就繼續參選<br />\n就去暴露出政府呢啲嘅醜惡<br />\n進一步團結民眾<br />\n呢個係一個好悲情但好重要嘅過程<br />\n<br />\n波蘭都係一樣<br />\n89年當時開個議會出黎好多人都爭論<br />\n只係開少部分 選唔選啊<br />\n爭論左好耐團結公會都係去參選<br />\n結果所有除左一個席位之外都俾波蘭團結公會贏曬<br />\n嗰一個席位係一個比較獨立嘅商人<br />\n而波共係一個席位都贏唔到<br />\n呢個結果呈現左社會入面民眾嘅意志<br />\n<br />\n立法會選舉香港民主派攞到嘅席位現實啲黎計係32,33<br />\n如果突然協調得好好投票率好高嘅話<br />\n衝到35唔係完全冇機會<br />\n不過就需要有啲奇蹟<br />\n<br />\n相信做左之後佢都會求其搵啲方法DQ你幾個等你攞唔到過半數<br />\n但呢個過程咪呈現左政府入面好多專制無理嘅野<br />\n呢個過程亦都更加整合香港市民<br />\n所以我地點都要參與<br />\n<br />\n<span style=\"font-size: x-large;\"><strong><span style=\"color: red;\">兩條腿</span></strong></span><br />\n<br />\n點樣顯示人民嘅意志係支持抗爭<br />\n一百二百萬嘅遊行、區議會投票係非常重要<br />\n<br />\n喺全世界攞到咁嘅支持<br />\n好多個國家嘅聲明都話支持和平抗爭<br />\n希望政府同示威者能夠通過對話協商解決問題<br />\n<br />\n佢點確定得到當地嘅人民係企喺政府嗰邊定抗爭者嗰邊<br />\n你見到區議會投票選舉之後係好大嘅變化<br />\n監房入面突然靜曬<br />\n大家知道原來市民係企喺邊一邊<br />\n一個禮拜之後donald trump都要簽香港人權及民主法案<br />\n因為好確定香港人嘅意志<br />\n<br />\n所以呢兩條路其實各有各嘅意義<br />\n<br />\n你要團結香港最大部分嘅人 <br />\n你俾佢有機會去表達<br />\n你要通過和平嘅抗爭<br />\n遊行示威就好重要<br />\n<br />\n你要攞到國際上嘅同情支持<br />\n必須仲係要有和平抗爭<br />\n<br />\n好多國家係喺民主化嘅過程入面<br />\n其實都係兩條腿走路<br />\n韓國80年代 <br />\n即使佢地喺延世大學、明洞教堂門口不斷揼汽油彈<br />\n但另一方面有金大中、金泳三呢啲反對派<br />\n佢地係完全堅持用和平嘅方式<br />\n不斷去攞社會嘅支持同國際嘅同情<br />\n甚至係用自己嘅生命<br />\n金大中俾軍政府綁左喺架船到去公海諗住掉佢落去<br />\n點知美軍用直升機攞大光燈照住架船先唔掉佢落去<br />\n最後帶番佢上岸用軍事法庭審佢<br />\n<br />\n即係通過呢種自己犧牲受苦<br />\n跟住去整合民眾嘅嗰種意志<br />\n所以都係兩條腿走路<br />\n唔一定係一個方法去做<br />\n<br />\n香港呢次運動特別嘅地方就係大家有種互相體諒<br />\n有人覺得要走勇武先有效 <br />\n好多人會理解勇武但堅持非暴力<br />\n呢兩個嘅互相尊重好重要<br />\n<br />\n<br />\n汁：陳健民受訪節錄（在清朗的一天出發）"},{"pid":"660308284d3eb4618ae29cb0875b05d67bec5cd5","tid":2031018,"uid":278184,"like":0,"dislike":0,"score":0,"citedBy":0,"replyTime":"2020-05-23T07:00:14.000Z","msg":"係<br />\n希望大家都記得兄弟爬山 各自努力"}]}