{"tid":2417676,"cid":5,"subCid":12,"title":"港語學：人口係減少 唔好再用匪語「負增長」","createTime":"2021-02-22T05:34:41.000Z","updateTime":"2021-02-22T05:52:18.000Z","uid":63183,"like":9,"dislike":2,"uniUserReply":2,"replies":[{"pid":"7c1ce30edcb1b94e671c42454fa24dc90c8221e8","tid":2417676,"uid":63183,"like":0,"dislike":0,"score":0,"citedBy":0,"replyTime":"2021-02-22T05:34:41.000Z","msg":"<img src=\"https://na.cx/i/hduVxy1.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FhduVxy1.png&h=85f69f93&s={SIZE}\" /><br />\n【細說「新語」：負增長】<br />\n最近有傳媒寫話，「香港人口近年首次出現負增長」。大家乍耳聽落可能以為「負增長」係「人口減少」學術啲嘅講法，不以為意；<strong><ins>但其實一啲都唔學術，只不過又係一種粉飾太平嘅政治用詞。</ins></strong><br />\n<br />\n首先睇清楚，喺統計處新聞公布入邊係寫「減少46 500人，跌幅為0.6%」。<strong><ins>其實呢次統計處都冇用到「負增長」一詞，反而居然出現喺本地報紙標題上面。</ins></strong><br />\n<br />\n或者係因為陳茂波幾乎喺每次匯報經濟狀況，都提一次「負增長」，而至今已經係「連續6季負增長」。而且雖然香港統計處唔用，世界各國都好少用，但喺大陸官方報告經常出現。呢個詞語耳濡目染，都開始為本地傳媒所用。<br />\n<br />\n大陸傳媒避開唔寫「經濟衰退」，可能有另一番考慮，因為報道大陸「經濟衰退」，隨時可能「危害國家安全」，以言賈禍。<br />\n<br />\n<ins><strong>而官媒樂此不疲咁選用「負增長」一詞，就令人諗起《潛行空間》入邊教人點樣殖入意識（inception）嘅對白：「當我叫你『唔好諗大笨象』，你腦海會出現啲咩。」無錯，就係大笨象。每次提起「負增長」，就令人聯想起「增長」，真係人間滿希望。</strong></ins><br />\n<br />\n學術界都好少用「負增長」。學術上會用到「負增長率（negative growth rate）」，統計處今次都有講「人口增長率亦修訂為-0.3%。」，因為學術上會按公式去計增長率（growth rate），可以係正數或者負數。客觀啲可以寫變率（change rate）。<br />\n<br />\n如果係統計對象個數量上嘅增減，通常都會就咁講增加（increase）或者減少（decrease），唔會講「增加咗負一千」或者「減少咗負兩萬」咁黐線。諗真啲，「負增長」其實就係「增長咗個負數」，一個自相矛盾嘅黐線講法。<br />\n<br />\n試過英國傳媒寫negative growth，就俾愛丁堡商學院Alex Scott教授撰文質疑詞意含糊不明，不知所云：<br />\n<br />\n「國民收入嘅『負增長（negative growth）』即係點解？呢個簡單嘅問題暴露咗我哋對世界係幾咁無知。 答案可以包括『增長少過舊年』、『增長率下跌』、『製造業嘅產出少過服務產出』、『進口大過出口』。 十一個商人，得兩個人答得啱&hellip;&hellip;永遠都要小心咁定義清楚自己嘅用詞。」<br />\n<br />\n文／陳樂行"},{"pid":"6cf4e0058f187563c952d71778ddc6dc56f94e98","tid":2417676,"uid":130901,"like":1,"dislike":0,"score":1,"citedBy":0,"replyTime":"2021-02-22T05:52:18.000Z","msg":"推，支式中文係對中華文化最大破壞"}]}