{"tid":2059116,"cid":33,"subCid":0,"title":"舊po「文宣」戰爭（一）——對敵宣傳等於派廁紙","createTime":"2020-06-10T15:48:36.000Z","updateTime":"2020-06-12T01:03:21.000Z","uid":238660,"like":0,"dislike":0,"uniUserReply":10,"replies":[{"pid":"49174ad35d6adde23828c62a1a1786bded0ee42e","tid":2059116,"uid":238660,"like":0,"dislike":0,"score":0,"citedBy":0,"replyTime":"2020-06-10T15:48:36.000Z","msg":"<img src=\"https://na.cx/i/rmbVfpp.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FrmbVfpp.jpg&h=c308ba92&s={SIZE}\" />「文宣」戰爭（一）&mdash;&mdash;對敵宣傳等於派廁紙<br />\n<br />\n<br />\n部分香港人總係希望可以齋用文宣就可以對抗支共政治宣傳，將藍營敵人轉化，甚至感化黑警乜乜乜。等筆者利用歷史同奧威爾（George Orwell）嘅分析，探討下呢啲對敵文宣嘅有效性。<br />\n<br />\n<br />\n1939年9月，納粹德國進攻波蘭，英法兩國向德國宣戰。但係跟住八個月，英法兩國都冇向德國進攻。雖然佢哋都有參與防衛丹麥同挪威嘅戰事，但係整體嚟講仍然係以防守爲主。時人批評英法唔做野，史稱「假戰」（Phoney War）。<br />\n<br />\n<br />\n挪威保衛戰長達62日，係繼蘇聯之後對抗納粹德軍時間最長嘅國家，由此可以睇到英法當時係有一定能力發起軍事行動；喺紐倫堡審判中，納粹大將阿爾弗雷德&middot;約德爾（Alfred Jodl）更加講過，德軍可以成功攻陷波蘭而唔會完全崩潰，其中一個主要原因係擁有110師嘅英法聯軍冇向德法邊境嘅23師德軍進攻。但係英法當時仍然決定以綏靖政策，唔想激嬲納粹德國。原因不外乎怕另一次世界大戰，信錯希特拉以爲佢打完啲細國就會收手，同希特拉經常希望同英國議和，令時任首相張伯林疏於防範等等。<br />\n<br />\n<br />\n咁當時八個月之中，英國做咗啲乜？英國嘅軍隊喺當時除咗儲軍備之外，佢哋仲做咗樣非常大愛嘅野：利用空軍將政宣傳單空投落德軍佔領地區。呢啲空投行動目標有兩個&mdash;&mdash;令德國人認識到納粹德軍有幾仆街，同埋比德國統帥知道英國可以有幾容易轟炸佢哋嘅土地。德國嘅反應非常簡單，佢哋加強咗地對空嘅防護。<br />\n<br />\n<br />\n喺1939年5月10日開始，納粹德軍展開黃色行動（Fall Gelb）同紅色行動（Fall Rot），攻打低地國家同法國。由此可見，向敵人派傳單嘅行動其實好難成功降低敵人士氣或者令敵人回心轉意。戰後英國空軍元帥哈里斯爵士（Sir Arthur Harris）就講過，呢啲空投傳單嘅行動除咗可以比德軍進行射擊練習之外，亦只係比咗德軍大量嘅廁紙供應。<br />\n<br />\n名政治作家奧威爾就喺《Notes on Nationalism》描述過「民族主義」（屬於一權力組織嘅思想）嘅特色，其中兩種尤其適用喺嘗試解釋對敵文宣冇撚用嘅原因：<br />\n<br />\n<br />\n一、無視現實。呢種特性相信喺近來新聞隨處可見，民族主義者對雙方嘅同樣行動，有異常自然嘅雙重標準&mdash;&mdash;當敵人犯法嘅時候，就係破壞法治嘅暴徒；當己方人士犯法嘅時候，就係高尚情操嘅受害者。民族主義者甚至可以完全無視事實嘅發生，令被跳樓等等嘅證據都淪爲「流傳」、「謠言」。呢種現象係赤裸裸嘅自我催眠，透過心理上封鎖來自敵人嘅資料同論證，就可以否定敵人一切宣稱嘅事實。當中原因好簡單，就係民族主義者會覺得己方係自然嘅正義。當自己人係爲咗正義而做嘢嘅時候，就算犯法都只係爲勢所迫，佔中嘅錯云云。而因爲敵人係唔正義，所以佢哋只會呃鳩自己。而呢種正義感就係來自第二種特性；<br />\n<br />\n<br />\n二、迷戀。民族主義者會永遠相信自己嘅一方係比敵人強大。強大喺支共嘅例子之中，就係制度、武力、同國家恐怖主義嘅強大。當己方喺一方面強大嘅時候，民族主義者就會由其他方面嘅力量聯想到思想方式、意識形態、同道德嘅強大。故此民族主義者會有一種莫名其妙嘅頑固&mdash;&mdash;因爲其他人根本就唔明白己方比較「高級」嘅道德同邏輯。<br />\n<br />\n<br />\n正如邱吉爾話齋，「當你個頭喺隻獅子個口裏面，你冇可能同佢講到道理」。呢種源自民族主義，而又衍生出民族主義嘅思想特性，就正正係對敵文宣只會等於爐灰廁紙嘅原因。當敵方已經將自我完全催眠，想用道理說服敵方，同癡心妄想差唔多。<br />\n<br />\n當然，民族主義雖然衍生出法西斯主義同支那中华民族主義，但係亦係一戰後造就中西歐獨立民族國家嘅契機。民族主義只係一個工具，而筆者認為香港人亦都可以喺奧威爾描述嘅民族主義思想之中學習......<br />\n<br />\nP.S.《「文宣」戰爭》同筆者以往兩至三篇文章嘅系列會有分別，涵蓋話題較廣，所以需時較長，慢慢等下一篇啦<br />\n<br />\n#文宣戰爭<br />\n<br />\n請訂閱香港歷史channel  Tg channel: <a href=\"https://t.me/Hkhistory\" data-sr-url=\"https://r.lihkg.com/link?u=https%3A%2F%2Ft.me%2FHkhistory&d=zXAIbGZ2Qohx5%2Bb7%2FAbjRE63eTsi4ka8iUmrXsVTuNg%3D&h=88b95e36\" data-auto-link target=\"_blank\">https://t.me/Hkhistory</a>"},{"pid":"41aab1a843fa582eb246af5b8694526f94155cef","tid":2059116,"uid":279333,"like":0,"dislike":0,"score":0,"citedBy":0,"replyTime":"2020-06-10T15:49:19.000Z","msg":"<img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" />"},{"pid":"ee8e5e0d7b73790abfd9aa3c755ccfde0138a18a","tid":2059116,"uid":238660,"like":0,"dislike":0,"score":0,"citedBy":0,"replyTime":"2020-06-10T15:49:36.000Z","msg":"推"},{"pid":"156ee3263c9018990f306f331663890e4d0400d5","tid":2059116,"uid":262389,"like":0,"dislike":0,"score":0,"citedBy":0,"replyTime":"2020-06-10T15:52:59.000Z","msg":"當大家仲係度內鬥嘅時候，麻煩你睇下流亡台灣嘅手足點講<br />\n- 分享自 LIHKG 討論區<br />\n<a href=\"https://lih.kg/2059034\" data-auto-link target=\"_blank\">https://lih.kg/2059034</a>"},{"pid":"0836fd55050a25230f7f2a77a1fb08ccb9b06e7c","tid":2059116,"uid":219969,"like":0,"dislike":0,"score":0,"citedBy":2,"replyTime":"2020-06-10T15:53:35.000Z","msg":"所以文宣嘅用途係鞏固己方（或中立？），而非拉攏藍色？"},{"pid":"7a1666bec824799e5f2071fa3416629293797336","tid":2059116,"uid":307203,"like":0,"dislike":0,"score":0,"citedBy":0,"replyTime":"2020-06-10T15:56:57.000Z","msg":"<img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/kill.gif\" class=\"hkgmoji\" />"},{"pid":"f4210ed2b573c598c679956398bbbbe612a0040f","tid":2059116,"uid":286897,"like":0,"dislike":0,"score":0,"quote":{"pid":"0836fd55050a25230f7f2a77a1fb08ccb9b06e7c","tid":2059116,"uid":219969,"like":0,"dislike":0,"score":0,"citedBy":2,"replyTime":"2020-06-10T15:53:35.000Z","msg":"所以文宣嘅用途係鞏固己方（或中立？），而非拉攏藍色？"},"citedBy":0,"replyTime":"2020-06-10T16:05:34.000Z","msg":"你只能拉攏中立<br />\n藍色係用唔到<br />\n佢哋係要抹黑 醜化的對象<br />\n所有嘅戰爭都是思想的戰爭"},{"pid":"c9d3a6fcc4d979f8ab458079036ca86d518e3ef1","tid":2059116,"uid":28818,"like":0,"dislike":0,"score":0,"citedBy":0,"replyTime":"2020-06-10T16:58:40.000Z","msg":"<img src=\"/assets/faces/normal/sosad.gif\" class=\"hkgmoji\" />"},{"pid":"0f3874ec8046705e19bea1b1d486c18a08bd0a07","tid":2059116,"uid":258374,"like":0,"dislike":0,"score":0,"citedBy":0,"replyTime":"2020-06-10T18:20:29.000Z","msg":"唔認同，我認為只係 介入時間既問題。<br />\n因為本身民族主義都係「文宣」既一種，<br />\n分別係在於 「文宣」散播既深度同廣度。"},{"pid":"e36e2fa1d67372d54a58a1d89fb3d9867f92daa6","tid":2059116,"uid":21641,"like":0,"dislike":0,"score":0,"citedBy":0,"replyTime":"2020-06-12T00:31:06.000Z","msg":"Pish"},{"pid":"1eb6e90ea7f35a4a7b25629db2c3e620c6721a7f","tid":2059116,"uid":175346,"like":0,"dislike":0,"score":0,"citedBy":0,"replyTime":"2020-06-12T01:03:21.000Z","msg":"此回覆已被刪除"}]}