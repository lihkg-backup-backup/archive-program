{"tid":1708936,"cid":1,"subCid":0,"title":"[求解夢][廣明苑]有無巴絲打識解夢","createTime":"2019-11-11T18:12:41.000Z","updateTime":"2019-11-11T18:12:41.000Z","uid":294565,"like":1,"dislike":0,"uniUserReply":1,"replies":[{"pid":"318fe7f1fcc1b1d2195af1cd06258372e9cc3b78","tid":1708936,"uid":294565,"like":0,"dislike":0,"score":0,"citedBy":0,"replyTime":"2019-11-11T18:12:41.000Z","msg":"好耐都無試過因發惡夢而醒，但係個夢後半段太真，現實中嘅無力感同埋想做但做數到嘅事都係夢到幫我做哂<br />\n因為前半無關痛癢，直接由中段講起<br />\n<br />\n果陣我大概係一個唔夠知幾樓嘅位聽到一個熟人嗌救命，之後就見到佢比人追緊。我諗都無諗就搵一個平面跳過去，然後再跳去一條樓梯到，向下跑左幾層，之後見到樓梯同地面接點斷開左，但為左救人都直接跳落去。<br />\n<br />\n之後轉場景醒返果時發覺自己係一架類似七人車嘅地方起返身，見到個熟人一度爭札想跑走，但都係比個黑衫黑褲嘅男人捉到㩒低。我係車入面睇住好想救佢，唔知點解手上會有槍，之後向住車頭攻擊緊我熟人嘅男人開左幾槍但玻璃似乎防彈，我即刻嘗試砸打車窗同天窗但唔成功，呢個時候見到熟人已經暈左，比個男人放係膊頭孭走。突然間我成功破壞左車門追上去，我第一時間用槍隊住男人個頭，然後係開槍一刹那我醒左，發覺自己成身出哂汗而且心跳好快好重，大聲到自己都聽到。<br />\n<br />\n夢境個位置好肯定係廣明苑停車場入閘位 有蓋行人路轉角位對出，夜晚時間周圍無其他人，個男人唔知係咩人，睇唔到樣但有手槍同棍，唔知同近日睇咁多事件有無關係。個夢境太真實，果種無力感好大，唔想有一日係現實中睇住熟人比人攻擊但自己做唔到啲乜。脆求解夢師，到底呢個夢算係預失，定單純自己壓力太大"}]}