{"tid":1201536,"cid":33,"subCid":0,"title":"賣吧，賣國吧。這東西，快腐爛了","createTime":"2019-06-11T05:12:44.000Z","updateTime":"2019-06-11T05:12:44.000Z","uid":120377,"like":1,"dislike":1,"uniUserReply":1,"replies":[{"pid":"c83e2003bd8d2f946ca8558d3f7365deed14b8a7","tid":1201536,"uid":120377,"like":0,"dislike":0,"score":0,"citedBy":0,"replyTime":"2019-06-11T05:12:44.000Z","msg":"早前搭的士，同一個的士司機講開政治野，老一輩當然偏藍,但係我無勞氣，因為呢個係佢果個世代既教育同追求上同年青人唔同。<br />\n<br />\n當年只求溫飽，唔需要追求思想上既滿足，有飽飯食，有地方住就足夠，所以佢覺得年青人正正破壞緊佢地一直以黎追求既野。但新一代接受多左教育,有思想上既追求係好正常,因為溫飽已經滿足左,所以要向更高層次去進發。<br />\n<br />\n點解外國可以一路進步，中國人既品德同品格會停滯不前，就係因為共產黨唔比大家追求思想上既滿足，點解以前春秋年代會有八大思想家？正正因為以前既人都知道，溫飽後就係要滿足思想。但點解共產黨要停留係最低層既需求？因為咁係最容易控制，所以點解中國人同年老一輩只係睇錢，做咩都係因為有錢有著先會做。不過呢啲都唔係我想講既重點，唔好意思。<br />\n<br />\n我想講既重點係，當日我同的士司機講，我為中國既歷史感到驕傲，我細個好鐘意中國歷史，都好想中國可以強大，但問題係：我鍾意既係中國，但唔係共產黨！<br />\n<br />\n我唔敢講全部年青人同我一樣，可能好多人中國又憎，共產黨又憎，但係我地出黎唔代表我地唔愛國，正正係我地恨鐵不成鋼先要行出黎。<br />\n<br />\n當時既的士司機雖然係藍絲，但係都覺得聽落好受好多同埋相信咁樣會令更多年老一輩受落，希望大家都用呢個方式同佢講，我地年青人係愛國所以先要行出黎，但愛國不等於愛黨，即使出黎無用，都好過無出。<br />\n<br />\n<img src=\"https://na.cx/i/LxFHd6T.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FLxFHd6T.png&h=44067f27&s={SIZE}\" /><img src=\"https://na.cx/i/TYYNqdz.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FTYYNqdz.png&h=98e324fb&s={SIZE}\" /><br />\n<br />\n中國正正太多人賣國。。。所以中國已經。。。"}]}