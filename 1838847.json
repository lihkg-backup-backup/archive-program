{"tid":1838847,"cid":18,"subCid":0,"title":"[舊post 重開] 必須嚴格區分「犯法」同「犯罪」嘅分別 (文長)","createTime":"2020-01-24T07:18:43.000Z","updateTime":"2020-01-24T07:37:56.000Z","uid":306598,"like":1,"dislike":0,"uniUserReply":3,"replies":[{"pid":"6001226d8cfecdeef132f9e12f48cc364aeda14f","tid":1838847,"uid":306598,"like":0,"dislike":0,"score":0,"citedBy":0,"replyTime":"2020-01-24T07:18:43.000Z","msg":"(本post 嘅內容係黎自小弟喺時事台嘅舊 post，不過由於沉得太快，加上內容有少少學術性，決定喺學術台再開過)<br />\n<br />\n黑警為自己辯護時，往往宣稱自己只係執法。同時，係同情抗爭嘅陣營入面，有相當一部分人只係唔妥班黑警無視法則，知法犯法，比如亂開槍、無委任證、插贓嫁禍、勾結黑幫等等，佢地唔認為黑警執法係有問題。<br />\n(詳情可睇呢個post: <a href=\"https://lihkg.com/thread/1827050/page/1\" data-auto-link target=\"_blank\">https://lihkg.com/thread/1827050/page/1</a>)<br />\n<br />\n問題係，遵守咗法則，唔代表無犯罪，亦即係唔代表無做錯事。<br />\n<br />\n一個有良好立法制度嘅社會，係先判定一件事係錯，之後再立法禁止人去做，而唔係因為先有法律禁止咗一樣野，之後個樣野變成係錯，就好似我地係先判斷殺死一個無辜嘅人係錯，之後再立法禁止，而唔係因為先有法律禁止，之後殺死一個無辜嘅人就變成一件錯事。<br />\n<br />\n香港嘅制度設計係點?少數親共派權貴掌握咗立法權，社會認為啱嘅事，好似標準工時，佢地就唔立法執行，社會認為錯嘅事，好似「送中」，佢地就要立法執行。<br />\n<br />\n黑警清場、守政府建築物、拘捕，呢啲行為嘅性質係咩，係守護權貴，繼續確保權貴可以壟斷立法權，令到佢地可以繼續漠視、踐踏人民的意願，可以繼續立「惡法」殘害人民。<br />\n<br />\n就算黑警嚴守武力指引，採取最低武力，咁又樣?只要佢地清場、守政府建築物、拘捕示威者，一樣係守護權貴，一樣係錯。換句話講，冇爆眼、冇勾結黑幫、冇濫暴，612 佢地保護權貴立法已經係錯。只要佢地 612 保護權貴，無論係用何種程度嘅武力，抗爭者都有正當性以武力阻止立法。<br />\n<br />\n好多人話咩黃藍是政見，黑白是良知。錯曬，由頭到尾，黃藍之分就係黑白之分，對錯之分。權貴從人民手中搶走立法權不突止，仲要濫用立法權，妄圖通過種種惡法去傷害人民，佢地嘅行為同罪犯冇分別。如果有人唔同意用武力制止權貴，咁你遇到殺人犯都唔好用武力反抗啦，咁你同差佬講捉賊用道理教化佢得架啦，唔駛動武嘅，言行要一致。<br />\n<br />\n721 之後，蘋果採訪咗一位「白警」，喺訪問中佢認為 721 之前佢只係維持秩序。實際上，如果區分開犯法同犯罪兩個概念，721 之前佢所做嘅野係為虎作倀，助紂為虐，根本唔係咩維持秩序。呢位差佬由頭到尾都唔係咩白警，只係一廂情願覺得自己有良知，呢種行為真係好噁心。<br />\n(<a href=\"https://hk.news.appledaily.com/local/daily/article/20190823/20754422\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20190823%2F20754422&d=J5HXnbFloTEqGlUzWM3JX%2FdVh5kQGr0UM1CkPSjmotI%3D&h=92d11ea9\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20190823%2F20754422&h=d505df9c\" data-auto-link target=\"_blank\">https://hk.news.appledaily.com/local/daily/article/20190823/20754422</a>)<br />\n<br />\n各位勇武必須認清一點，就係香港社會有相當一部分人唔識區分「犯法」同「犯罪」，唔認為執法係有問題。勇武抗爭嘅民意基礎未必非常堅固。<br />\n<br />\n另外，抗爭者要面對嘅敵人，其實唔單單係黑警。有啲政府崗位，例如侓政司、公關部門係專門打壓抗爭，呢啲崗位已經淪為政治工具。如果有支持抗爭嘅公務員係做緊呢啲崗位，希望你地理解自己係執行緊錯嘅命令、係做緊錯事。如果你地要繼續做，你地有責任俾一個繼續嘅理由，例如可以收到政府內部消息，而唔係一句有出黎，有捐錢就係支持咗抗爭。左手打壓抗爭，右手支持抗爭，係咩玩法?<br />\n<br />\n最後，希望有異心嘅「灰警」同各位公務員好好諗清楚，只要你地執行嘅命令係打壓抗爭，就係執行緊一個錯嘅命令，而我作為一個抗爭者，亦會因而將你地當成敵人。"},{"pid":"a767ef16caf9b94fece60f1f18b07e5a62351ee7","tid":1838847,"uid":162008,"like":0,"dislike":0,"score":0,"citedBy":0,"replyTime":"2020-01-24T07:23:14.000Z","msg":"<span style=\"font-size: large;\"><span style=\"font-size: x-large;\"><span style=\"color: red;\">要話俾醫護知，無論你地決定係點，市民會支持你地</span></span><br />\n<br />\n原Post<br />\n<br />\n<span style=\"font-size: x-large;\"><span style=\"color: green;\">大家支唔支持醫護大罷工？</span></span><br />\n<br />\n<span style=\"color: red;\">入黎幫手推十次</span><br />\n<br />\n<a href=\"https://lih.kg/1837575\" data-auto-link target=\"_blank\">https://lih.kg/1837575</a><br />\n- 分享自 LIHKG 討論區<br />\n</span>"},{"pid":"1e073efa6a8a9612be7d9945431318664eb1ae7c","tid":1838847,"uid":293539,"like":0,"dislike":0,"score":0,"citedBy":1,"replyTime":"2020-01-24T07:29:27.000Z","msg":"Moral vs legal??? 我以為講啲乜大道理 原來係教兩隻字嘅分別"},{"pid":"435dac36b175098bd5b5a0e31d48c876f5d67067","tid":1838847,"uid":306598,"like":1,"dislike":0,"score":1,"quote":{"pid":"1e073efa6a8a9612be7d9945431318664eb1ae7c","tid":1838847,"uid":293539,"like":0,"dislike":0,"score":0,"citedBy":1,"replyTime":"2020-01-24T07:29:27.000Z","msg":"Moral vs legal??? 我以為講啲乜大道理 原來係教兩隻字嘅分別"},"citedBy":0,"replyTime":"2020-01-24T07:37:56.000Z","msg":"問題係有好多人唔識分，如果你覺得係簡單嘅道理，咁單純推post 咪得，唔駛冷嘲熱諷咁留言。"}]}