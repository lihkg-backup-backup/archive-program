{"tid":777477,"cid":33,"subCid":0,"title":"港鐵沉降　香港淪亡","createTime":"2018-08-13T02:44:37.000Z","updateTime":"2018-08-18T14:40:44.000Z","uid":25558,"like":4,"dislike":0,"uniUserReply":3,"replies":[{"pid":"ca5e9c5c40db7b31e71db776fdf8cf9c4186c40c","tid":777477,"uid":25558,"like":0,"dislike":0,"score":0,"citedBy":0,"replyTime":"2018-08-13T02:44:37.000Z","msg":"<a href=\"https://hk.news.appledaily.com/local/daily/article/20180813/20475125\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20180813%2F20475125&d=QwPp060cUdNSOk1CN8PejMP%2FddU7lKBqZb2OVh9Tir8%3D&h=3d9fa998\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20180813%2F20475125&h=3e07a802\" target=\"_blank\">https://hk.news.appledaily.com/local/daily/article/20180813/20475125</a><br />\n<br />\n港鐵沉降　香港淪亡<br />\n（時事評論員　劉細良）<br />\n<br />\n<img src=\"https://static.appledaily.hk/images/apple-photos/apple/20180813/large/a1403a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180813%2Flarge%2Fa1403a.gif&h=676ba33a&s={SIZE}\" /><br />\n<br />\n<br />\n港鐵工程醜聞鑊鑊新鮮鑊鑊甘，一間代表香港衝出國際的鐵路公司金漆招牌，形象迅速蒸發，香港人集體受害。<br />\n<br />\n曾幾何時，香港人係以專業倫理而世界聞名，我們不靠口號吹水，默默耕耘，以效率取勝，一切目標為本。上一次大規模工程建設，是1989六四之後的玫瑰園計劃，包括新機場在內十大核心工程，又鐵路、公路、跨海大橋、市區填海及新市鎮，仲要處理輸入外勞，政治上有北京及建制派阻撓，結果總共用咗1,500億，埋單計數仲要係比預算使少咗。<br />\n<br />\n高鐵、港珠澳及沙中綫規模比唔上機場十大核心工程，未計豆腐渣工程，單係港鐵公佈沙中綫已超支165億元，總工程造價飆升至971億元，升幅驚人，成為全球每公里造價第二貴鐵路。高鐵香港段及沙中綫的超支金額最為龐大，埋單估計達400億元。<br />\n<br />\n香港人引以為傲專業倫理，蕩然無存。嚴重超支顯示工程管理一塌糊塗，港鐵工程師欺上瞞下，私自修改圖則，沉降超標當冇事，繼續施工，在在顯示專業精神已經全線崩潰，而政治上負責的官員更恬不知恥，置身事外。大家以為梁振英極左言行惡劣，未算！<br />\n<br />\n瞪大雙眼睇睇近兩個月港鐵醜聞，就知道梁振英五年來治下的香港，已經破壞到乜嘢程度。<br />\n<br />\n<br />\n<br />\n政治掛帥加人為失誤<br />\n<br />\n港鐵工程嚴重超支，好多人歸咎於採用「服務經營權模式」建造，由政府出資委託港鐵規劃和興建，建成後由港鐵經營，這造成一旦超支要由政府找數，以往由港鐵自行融資，財務管理會嚴謹好多，超支亦冇咁厲害。前任運房局局長張炳良在任內亦表明，以上述模式推展鐵路項目，為政府帶來「深刻的教訓」。<br />\n<br />\n呢個教訓係乜？冇人敢講出嚟，因為高鐵係政治掛帥內地主導工程，而財務上存在極大風險，根本上市公司港鐵難以承受，財務上不可行，所以先至採用現行政府出資委託，而非傳統由港鐵自行融資的模式。<br />\n<br />\n至於沙中綫，十個車站穿越九龍中舊區，發展潛力低而建造成本超高，對減低東鐵及現有過海鐵路負荷有幫助，但沿線物業發展利益有限，於是惟有又係由政府磅水。<br />\n<br />\n當年新機場十大核心工程，政府特別成立「新機場工程統籌署」全權負責，由公務員林中麟出任署長，直到機場落成啟用，再過檔機場管理局。整個工程監督系統由政務官負責，當時冇乜嘢問責官員。<br />\n<br />\n反觀今日，問責官員屬「一層肥膏」，無事可為，雖然坐港鐵董事局，但全無功能可言，由張炳良到今天陳帆，兩任局長都係浪費納稅人金錢。由於政府監管失職，加上其具有官方賦予的壟斷地位，上市公司財力豐厚，大量公關籠絡傳媒，港鐵公司成為獨立的冇王管鐵路王國，可以同大陸另一獨立王國鐵路局睇齊。<br />\n<br />\n由主席到管理層，工程總監全部養成唯我獨尊、隻手遮天的機構文化。<br />\n<br />\n自紅磡站豆腐渣工程被揭露後，港鐵將心思工作放在全力攻擊爆料的分判商，又登廣告反擊，主席寸嘴到無倫，在在顯示呢間壟斷全港鐵路公司，已經爛到入心。立法會必須動用特權法，全面調查工程超支、延誤、安全及管理，拆除呢個香港鐵路王國，重建公眾信心。<br />\n<br />\n劉細良<br />\n時事評論員  <br />\n<br />\n劉細良<br />\n<br />\n<br />\n上一則<br />\n上一則<br />\n世道人生：放水市道 (李怡)<br />\n<br />\n下一則<br />\n下一則<br />\n美國與中共之戰 (古德明)"},{"pid":"a810c8852e9d7abc6f6341cdb580ca81c2622993","tid":777477,"uid":24131,"like":0,"dislike":0,"score":0,"citedBy":0,"replyTime":"2018-08-13T03:13:55.000Z","msg":"香港管唔到香港 直接俾中聯辦就ok<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"6ee07c7b2f0878a83d994175f5fd0e72d670bc39","tid":777477,"uid":165773,"like":0,"dislike":0,"score":0,"citedBy":0,"replyTime":"2018-08-18T14:40:44.000Z","msg":"第一貴 你打錯"}]}