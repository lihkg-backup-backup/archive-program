{"tid":1838838,"cid":5,"subCid":12,"title":"紙包不住火 - 左丁山","createTime":"2020-01-24T07:15:17.000Z","updateTime":"2020-01-24T07:19:27.000Z","uid":25558,"like":0,"dislike":0,"uniUserReply":3,"replies":[{"pid":"418e3f865cbeedf76e475c63aeb57377236e89f8","tid":1838838,"uid":25558,"like":0,"dislike":0,"score":0,"citedBy":0,"replyTime":"2020-01-24T07:15:17.000Z","msg":"<a href=\"https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20200124/20849264/\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20200124%2F20849264%2F&d=J5HXnbFloTEqGlUzWM3JXy8lxPyN12Ak3mY6G5vlvHI%3D&h=84e468a9\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20200124%2F20849264%2F&h=5a2f5b0f\" target=\"_blank\">https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20200124/20849264/</a><br />\n<br />\n紙包不住火 - 左丁山<br />\n<br />\n<img src=\"https://static.appledaily.hk/images/apple-photos/apple_sub/20200124/large/1579773030_c430.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20200124%2Flarge%2F1579773030_c430.jpg&h=fe81ad4b&s={SIZE}\" /><br />\n<br />\n根據網上資料，2019年年底，內地微博已經流傳武漢華南海鮮市場發生不明原因肺炎病，有7人入院。2020年1月1日，武漢公安局通報拘捕了8名散播謠言人士，但同時華南海鮮市場休市。<br />\n<br />\n到了1月2日，香港出現三宗武漢肺炎病例，患者皆曾到過武漢，1月3日，武漢衞健委公布，共發現44宗不明肺炎，其後香港繼續有曾到武漢人士中招，曼谷有來自武漢遊客染病，武漢肺炎消息逐漸傳到全世界。左丁山曾與記者小G講過：「一定有人壓住消息不報，冇理由香港人到武漢會染病，但北京上海長沙廣州等城市，唔通冇人去過武漢，點解呢啲城市冇武漢肺炎發生呢？」<br />\n<br />\n<span style=\"color: orange;\">威權主義制度之下，新聞界一律受國家監管，不准私人辦報，所有官方媒體聽黨話，跟黨走，重大消息由中宣部開會定調，得中央政治局批示後，就發放統一口徑畀所有媒體遵從，其他網上言論一概係謠言，全部刪除，再講就拉人封艇。最初嘅統一口徑係武漢肺炎可防、可控，但如何防、如何控，唔講，武漢肺炎會否人傳人，模糊不清，香港特區政府向內地攞資訊，回應唔清唔楚。</span><br />\n<br />\n<span style=\"color: gold;\">內地一貫做法係有大事發生，首先封鎖新聞報道，不准外國傳媒深入採訪，資料發布慢吞吞，官媒總是唱好（即係講那一套：問題不是沒有，但問題不大，可解決），呢套互聯網出現前（即25年前）的古老方法，現在out晒啦！中宣部還是樂此不疲，以為人民係傻嘅，卒之誤人誤己。</span><br />\n<br />\n1月21日，紙包不住火了，北京、上海都有武漢肺炎（現稱新型冠狀病）打到首善之區，武漢一日新增案例136宗，十五名醫護人員染病，習近平李克強分別發表例行批示：「把人民生命和健康放在第一位。」於是各省市紛紛公布病例，數字噴井式上升，至1月22日上午，發現確診及疑似病例1444宗，香港股市大跌，在1月21日最多曾跌815點。2003年沙士肆虐，香港人記憶猶新，唔驚就假，2019年林鄭一手炮製之反送中運動已令旅遊餐飲零售業重傷，2020年再來一次武漢肺炎，香港果真是黃台之瓜，何堪再摘。武漢肺炎係典型黑天鵝事件，突然而來，武漢市政府呢次必定受習近平痛罵，市委市長等人烏紗帽大可丟落長江。在威權一言堂政治制度下，人禍隨時將天災擴大十倍，<span style=\"color: orange;\">經濟學諾貝爾獎得主A.K. Sen講過，大饑荒與不民主有密切關係，現在或可大膽啲講，大型傳染病與不民主及無新聞自由，有密切關係</span>。 <br />\n<br />\n左丁山<br />\n電郵 :mcwriter@appledaily.com"},{"pid":"b5ee9a21b5162421861f791760f12af2fec9bdd2","tid":1838838,"uid":162008,"like":0,"dislike":0,"score":0,"citedBy":0,"replyTime":"2020-01-24T07:16:08.000Z","msg":"<span style=\"font-size: large;\"><span style=\"font-size: x-large;\"><span style=\"color: red;\">要話俾醫護知，無論你地決定係點，市民會支持你地</span></span><br />\n<br />\n原Post<br />\n<br />\n<span style=\"font-size: x-large;\"><span style=\"color: green;\">大家支唔支持醫護大罷工？</span></span><br />\n<br />\n<span style=\"color: red;\">入黎幫手推十次</span><br />\n<br />\n<a href=\"https://lih.kg/1837575\" data-auto-link target=\"_blank\">https://lih.kg/1837575</a><br />\n- 分享自 LIHKG 討論區<br />\n</span>"},{"pid":"071bc8c0d1a1771467ee20eb201ee5888cefa1a0","tid":1838838,"uid":343361,"like":0,"dislike":0,"score":0,"citedBy":0,"replyTime":"2020-01-24T07:19:27.000Z","msg":"<img src=\"/assets/faces/lm2/clown.gif\" class=\"hkgmoji\" />."}]}