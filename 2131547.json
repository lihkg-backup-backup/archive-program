{"tid":2131547,"cid":15,"subCid":0,"title":"［技術文］遮打道口水佬：香港入咗OFAC榜既意義 - 光宗耀祖","createTime":"2020-07-30T02:51:27.000Z","updateTime":"2020-07-30T02:51:27.000Z","uid":48083,"like":1,"dislike":0,"uniUserReply":1,"replies":[{"pid":"246bddcbf6ec4e186b90a20f7a8caad7821243e2","tid":2131547,"uid":48083,"like":0,"dislike":0,"score":0,"citedBy":0,"replyTime":"2020-07-30T02:51:27.000Z","msg":"留意到有報道開始提到香港已放上OFAC榜。係，其實自從上個禮拜一已經上咗榜。但係，呢個係standard protocol（標準協議）嚟嘅，因為既然美國已經向香港立咗咁多條法案，又香港人權法，又香港自治法，又有侵侵嘅行政命令叫Hong Kong Normalization（香港正常化）。<br />\n<br />\n除非立咁多法案嚟係得個講字，否則在郁手做嘢之前必需把嗰個主角上OFAC榜。所以放香港上OFAC榜係跟足程序做嘢。OFAC全名叫Office of Foreign Asset Control(海外資產控制室)。我諗我應該係全香港其中一個最早討論SDN List（特別指定國民及封鎖人員名單，Specially Designated Nationals and Blocked Persons List，簡稱SDN List)）嘅人，嗰張SDNL就係OFAC名下發出嘅個人被制裁名單。<br />\n<br />\n不過，呢啲已經係舊聞。我反而想講吓香港今次上OFAC榜，美國用咗咩嘢Legal Framework（法律框架）。今次香港上OFAC嘅section title叫Hong Kong-related sanctions，一般將會被制裁嘅地方都會有相同section title，冇乜特別。Legal Framework就話會用總統嘅Executive orders和已立下多年或者已經立咗嘅public law statutes。Executive orders就係用侵侵喺7月14日簽嘅Hong Kong Normalization，即係廢咗香港和美國嘅關係法嗰條。Statutes就用香港人權法和香港自治法。<br />\n<br />\n令我有點不安嘅反而係上咗另外兩條statutes：NEA 和IEEPA。NEA 係National Emergencies Act《全國緊急狀態法》，IEEPA 係International Emergency Economic Powers Act《國際緊急經濟權力法》。兩條都係涉及美國國安緊急狀態時使用。NEA係福特總統在1976年立嘅，之後每一屆美國總統都有用過，卡特（用過兩次）；列根（6）；老布殊（4）；克林頓（17）；布殊（12）；奧巴馬（13）；侵侵都好似話同咗5次。<br />\n<br />\n侵侵最兒戲出動國安緊急法就係一定要去起墨西哥圍牆，可算把嚴肅嘅NEA添上笑話。無論如何， NEA 和IEEPA都係非常嚴重嘅法案。今次香港嘅Hong Kong-related sanctions上了OFAC，statutes又加埋NEA和IEEPA, 除了可能係part of the standard protocol外，行動已經反映美國佬嘅決心。當然，以往有關貿易大鑊嘢嘅制裁都會用NEA和IEEPA，但都唔可以忘記當年美國於二次大戰時封鎖日本海外資產都係用咗IEEPA。正所謂你有張良計（國安法），人哋就有過牆梯（NEA/IEEPA），真係冇眼睇。<br />\n<br />\n唉，都話囉，睇咗咁多年OFAC，發夢都冇諗過香港會上OFAC list，依家香港居然會和伊朗、敘利亞、尼加拉瓜等等「大國」為鄰，今次真係光宗耀祖。真係有啲懷疑班特區政府人員究竟有冇人跟實OFAC？知唔知香港依家已經去到咩嘢危險境地？<br />\n<br />\n遮打道口水佬<br />\n<br />\n<a href=\"https://hk.appledaily.com/finance/20200728/K26ZMQM3MNJZGKBZXQSUHHXYWY/\" data-sr-url=\"https://r.lihkg.com/link?u=https%3A%2F%2Fhk.appledaily.com%2Ffinance%2F20200728%2FK26ZMQM3MNJZGKBZXQSUHHXYWY%2F&d=6fRpkjTAYTcnGOSNIV5vhFu%2BYei5PLor89YqF%2FSdhCs%3D&h=85edfccf\" data-ef-url=\"https://embed.lih.kg/frame?u=https%3A%2F%2Fhk.appledaily.com%2Ffinance%2F20200728%2FK26ZMQM3MNJZGKBZXQSUHHXYWY%2F&h=e9f08268\" target=\"_blank\">https://hk.appledaily.com/finance/20200728/K26ZMQM3MNJZGKBZXQSUHHXYWY/</a>"}]}