{"tid":1504598,"cid":12,"subCid":0,"title":"代fd po:長篇連載小說（桂林夜市） 第1回","createTime":"2019-08-25T11:01:11.000Z","updateTime":"2019-08-25T12:30:11.000Z","uid":271669,"like":0,"dislike":0,"uniUserReply":2,"replies":[{"pid":"5afea37256d61bf079d88830bdb60ebf7756efa0","tid":1504598,"uid":271669,"like":0,"dislike":0,"score":0,"citedBy":0,"replyTime":"2019-08-25T11:01:11.000Z","msg":"長篇連載小說<br />\n（桂林夜市） 第1回<br />\n<br />\n2014年，2月1日晚上，農歴新年初二，深水埗桂林街擺滿各式各樣熟食小販攤檔。<br />\n<br />\n我係忠叔，今年58歲，係一個熟食小販，由於農歴新年關係，我又再推住我嘅木頭車，係桂林街擺賣，我嘅咖哩魚蛋係呢條街已經賣咗三十年，食過嘅街坊都讚口不絕！<br />\n可惜政府近十幾年不斷用盡方法去趕絕我哋呢班無牌小販，所以已經好難再做落去，唯有襯過年呢幾日，可以搵返幾日錢。<br />\n其實我都差唔多退休，大仔28歲，係一間銀行做理財經理，細女24歲，今年都剛畢業，係電視台做助理編導，我老婆阿蓉成日叫我學吓上網睇吓個世界，好過出去擺檔咁辛苦！（其實佢又點會明，一個小販其實同一個廚師一樣，最緊要係有人鍾意食佢用心整嘅嘢食）<br />\n<br />\n所以，我做咗三十年小販，都堅持每一年農歴新年都會嚟返桂林街呢度，賣我最拿手嘅（咖喱魚蛋），每次見到幫襯嘅人，食完我嘅魚蛋，都會好滿足！因為係呢條街，除咗食物嘅美味，仲有一份人情味，幾十年不變嘅味道！！！"},{"pid":"05f040391b6401b9ac8fe95e85b2ab76281ca917","tid":1504598,"uid":225846,"like":0,"dislike":0,"score":0,"citedBy":1,"replyTime":"2019-08-25T11:21:22.000Z","msg":"咸故？"},{"pid":"b817dd95f49d4f29e51d71b42a3eaf79e80f1d76","tid":1504598,"uid":271669,"like":0,"dislike":0,"score":0,"quote":{"pid":"05f040391b6401b9ac8fe95e85b2ab76281ca917","tid":1504598,"uid":225846,"like":0,"dislike":0,"score":0,"citedBy":1,"replyTime":"2019-08-25T11:21:22.000Z","msg":"咸故？"},"citedBy":0,"replyTime":"2019-08-25T12:30:11.000Z","msg":"我都想知<img src=\"/assets/faces/normal/clown.gif\" class=\"hkgmoji\" /><br />\n我只係代po"}]}