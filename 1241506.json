{"tid":1241506,"cid":33,"subCid":0,"title":"同「廢老」老豆嘅討論","createTime":"2019-06-18T17:21:25.000Z","updateTime":"2019-06-18T17:21:25.000Z","uid":225538,"like":1,"dislike":0,"uniUserReply":1,"replies":[{"pid":"ea95f3a5bcb106389b61db0d8525079b6179fc99","tid":1241506,"uid":225538,"like":0,"dislike":0,"score":0,"citedBy":0,"replyTime":"2019-06-18T17:21:25.000Z","msg":"今日同老豆傾左好耐計，有d野想分享下<br />\n<br />\n<br />\n<br />\n簡單黎講，我老豆聲稱自己唔信共產黨嘅，但佢又會搵理由合理化香港政府嘅行為，而且佢d point 基本上同藍絲個邊差唔多，咁我就一直無點同佢傾計啦，費事鬧交啦。但今日係我唔知發左邊條神經之下，竟然搵佢討論d政治問題，就發現原來佢地嘅想法都好有趣<br />\n<br />\n<br />\n<br />\n我嘅問題係：「除左今次嘅送中條例之外，其實中共仲有幾多個局，係回歸之前已經設左俾我地踩？」<br />\n<br />\n推論好簡單（雖然唔知正唔正確）：<br />\n<br />\n中共俾得民主我地香港，姐係想攞我地hk黎做實驗姐（黎望下可唔可以放落大陸用），咁宜家見形勢唔對路，咪收返d權力囉。我覺得中共無咁蠢令件事變到無法挽回嘅，所以一定係回歸之前就「未雨綢繆」架啦。<br />\n<br />\n<br />\n<br />\n我講左呢堆野俾阿爸聽之後，就展開左漫長嘅雞同鴨講。<br />\n<br />\n<br />\n<br />\n1）民族身分<br />\n<br />\n<br />\n<br />\n老豆係討論中多番強調唔覺得政府係出賣緊香港，因為我地同屬中華民族嘅一部分。然後就拉埋去美國勢力介入啊個d啦，所以身為中華民族嘅我地唔應該信美國啊。咁我咪問佢，你寧願俾自己民族自相殘殺，都唔想俾外國民族統領/「幫」啊？佢又反駁我話無自相殘殺，宜家已經進步左好多個d。但我真係好想問下，其實呢個民族身分有幾重要？？？<br />\n<br />\n<br />\n<br />\n所謂祖先，先祖，係，佢地係創立左我地嘅民族，咁唔代表一定係好架bo。對於我黎講，同我有共同理念嘅人比民族更加親切啦。我同你同民族，咁又點？咁就代表係自己友？就係信得過？究竟係咩原因，所以上一代嘅人會咁重視「民族」二字？抗日戰爭？當文革64無到（明明佢上一代，姐係我阿爺，係經歷過個堆野嘅）？？？（大家覺得呢？）<br />\n<br />\n<br />\n<br />\n2） 對「新事物」嘅追求<br />\n<br />\n<br />\n<br />\n我問我老豆有幾耐無接觸過新思想新事物，佢答我係佢呢個年紀唔需要呢d野。咁我梗係繼續問佢點解啦，難道唔覺得知多d野係好架咩？唔覺得咁樣會令自己變得固執咩？佢又話對呢d野無興趣，鍾意遊山玩水，唔鍾意談政治（咁我條問題又無限死佢講政治嘅）。仲話年輕嘅時候血氣方剛先會咁表面咁理解事物，但係矛盾嘅點係，你宜家唔去了解下對方觀點，或者從宏觀d嘅角度思考，咁又點知自己理解得好全面？又點知佢口中嘅年輕人（姐係我）理解係表面？當然我亦都同佢強調，我都可能自以為正確，所以先特登搵個同我觀點唔相同嘅人黎傾計。<br />\n<br />\n<br />\n<br />\n3）無興趣但係都要鞭撻你地班後生仔啊<br />\n<br />\n<br />\n<br />\n承上，頭先先講完自己對政治無興趣，但又樂於批評（都係個d「搞亂香港」「暴力」嘅言論）。咁既然你都無興趣啦，不如唔好講仲好啦，但佢望著cctvb d 新聞嘅時候又成日加把口架bo，咁其實你究竟有無興趣姐？<br />\n<br />\n<br />\n<br />\n打個比喻，你對足球完全無興趣嘅，自然唔會想深入了解呢種運動。即使我係你面前直播球賽，d球員踢得幾差都好，你應該都唔會咁大反應，一黎你唔care，二黎你都未必知咩係踢得差。<br />\n<br />\n<br />\n<br />\n所以我真係好想嘗試理解佢地嘅想法，但小妹天資愚鈍。。。真係理解不能啊<br />\n<br />\n<br />\n<br />\n各位有何高見，btw如果發現小妹嘅言論有失實嘅地方，歡迎提出，真心想知多d野<img src=\"/assets/faces/normal/agree.gif\" class=\"hkgmoji\" />"}]}