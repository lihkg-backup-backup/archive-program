{"tid":1471265,"cid":1,"subCid":0,"title":"[置頂]兄弟爬山係要爬同一座山呀","createTime":"2019-08-14T08:29:46.000Z","updateTime":"2019-08-14T08:38:55.000Z","uid":264472,"like":0,"dislike":0,"uniUserReply":1,"replies":[{"pid":"7f9228944b34575f51020855c7178115426a7290","tid":1471265,"uid":264472,"like":0,"dislike":0,"score":0,"citedBy":0,"replyTime":"2019-08-14T08:29:46.000Z","msg":"P牌長文，歡迎任屌。<br />\n<br />\n首先其實大家有冇諗過如果你係政府你會點做去平息呢場運動？五大訴求其實如果我係林奠我一定會揀撤回同獨立調查黎做。點解？唔好忘記呢場運動<span style=\"color: red;\"><span style=\"font-size: x-large;\">最開初嘅目的就係反送中</span></span>，二百萬人上街係因為梁義士死諫(RIP)，林奠唔肯講撤回，同埋612。好喇，過左二個幾月其實大家都要承認政府喺短期內係冇可能重推條例(無錯近日喺會議議程睇到條法案仲喺度，但問心如果佢真係想重推嘅果日一定幾十萬人圍政總，場面只會比612有過之而無不及)。所以，如果我係政府我一定會用撤回黎敷衍市民，反正今日過唔到我大可以先通過一啲殺傷力冇咁大嘅惡法，一步一步咁賣港。至於獨立調查就唔使多講，<span style=\"color: red;\"><span style=\"font-size: x-large;\">今時今日你仲信政府信司法獨立？調查有幾多成效其實大家估到，政府最多咪同狗隊傾掂數交幾件散仔出黎頂，根本搞唔到班高層。</span></span><br />\n<br />\n我講呢樣嘢係想大家諗下，其實宜家我地係處於一個好微妙嘅局面。我地一方面要爭取五大訴求，但<span style=\"color: blue;\"><span style=\"font-size: x-large;\">一方面其實唔可以比政府回應訴求</span></span>(當然如果有奇蹟出現政府真係完全答應所有訴求，有真正嘅雙普選嘅咁就另計。但831表明香港冇可能有真普選)。問心，當政府出黎講撤回同成立獨立調查之後，仲有幾多人會出黎？係，我地唔會接受呢種代住先嘅方案，但到時場運動仲有幾多人會支持我地？今次運動可以持續咁耐係因為政府一直冇回應我地，我地抗爭，黑警發癲，政府繼續漠視民意咁不停loop 先至會有今日。我地連日黎嘅勇武抗爭其實係好有用，黑警每次清場一次比一次痴線，十八區催眠彈放題令到各區街坊團結屌狗，愈來愈多人質疑政府，譴責警隊，所以先一直有人支持我地。當政府真係回應左我地，我地繼續抗爭嘅，除非黑警繼續亂放催淚彈亂打人，果啲街坊，中間派同淺黃仲會唔咁撐我地呢？我就好有保留。好老實咁講，宜家我地做緊嘅嘢只係支線任，十八區快閃，光復行動，甚至搞機場，其實對家如有腦嘅好容易就可以瓦解我地所有行動。<br />\n<br />\n大家明唔明，其實宜家我地前路得翻以下幾個:<br />\n1: 繼續抗爭，警民衝突不斷升級，第一個示威犧牲者出現，全港失控。<br />\n2: 同上，不過死嘅係狗隊，一樣會失控。<br />\n3: 解放軍真係出動，攬炒結局。<br />\n4: 政府回應訴求，但只係袋住先方案。依然有人抗爭，但力度將大不如前。<br />\n5: 真係奇蹟出現，五大訴求全部齊。<br />\n6: 港獨。<br />\n<br />\n我自己覺得1, 2似係最有可能發生，而到時全港失控會變成點我真係估唔到，但係幾乎可以肯定到時五大訴求唔會係焦點，亦唔覺得多數人會記得，大佬死左人喎。而如果1, 2成真，到某個地步3都會出現，老解出動。我唔係特別熟悉焦土派嘅理論，但以我認知解放軍一出姐係香港特別行政區正式壽終正寢，成為大灣區一分子，失去利用價值所以冇乜幾個國家會幫手，除非美軍出動幫手，但如果中美真係打仗恐怕會演變成第三世界大戰。吹遠左，但基本上老解出動就等於攬炒。4,5 唔多講，第6其實係唯一終究出路，我遲啲再出post 講。<br />\n<br />\n呢個post 其實係想大家諗清楚諗長遠，到底我地想要嘅係咩？我地點先算贏？冇錯宜家我地係好嬲好痛心，女救護終生失明，多位義士被捕，警黑合作等等等等。但係如果我地連咩叫贏都未知，咁佢地嘅犧牲又值得咩？我見到我地愈來愈將重心放喺支線上面，講真，尋日機場單野你覺得假如情況1死左人之後又有冇人記得？香港獨立之後又有冇人會提起呢？唯有當我地都清楚自己想要咩嘅時候，知道點贏嘅時候，我地就盡一切方法，勇武，文宣，和理非一齊上。<span style=\"font-size: xx-large;\"><span style=\"color: green;\">兄弟爬山係要爬同一座山呀屌！宜家個個爬山但唔知自己爬緊咩山呀！香港人醒喇屌！</span></span><br />\n<br />\n絕對唔係話宜家做嘅嘢係白做，喺大家未有共識真正想要咩嘅時候一定要繼續抗爭，繼續屌黑警，繼續幫義士，繼續遊行。但感性抗爭之餘，我地都一定要理性諗清楚出路。"},{"pid":"846196021df8cd40312af82e319872ccc63a846f","tid":1471265,"uid":264472,"like":0,"dislike":0,"score":0,"citedBy":0,"replyTime":"2019-08-14T08:37:59.000Z","msg":"自推"},{"pid":"c4f712965b09d16a352bb5daa83d0b54e0d8f6f5","tid":1471265,"uid":264472,"like":0,"dislike":0,"score":0,"citedBy":0,"replyTime":"2019-08-14T08:38:17.000Z","msg":"自推"},{"pid":"d347b187e820fd7132f21c6d42851df4ae32a124","tid":1471265,"uid":264472,"like":0,"dislike":0,"score":0,"citedBy":0,"replyTime":"2019-08-14T08:38:29.000Z","msg":"自推"},{"pid":"6e8a48e169bad4eb0cadbe1f3d44bfbc37bf50c5","tid":1471265,"uid":264472,"like":0,"dislike":0,"score":0,"citedBy":0,"replyTime":"2019-08-14T08:38:43.000Z","msg":"自推"},{"pid":"93b566eb9f5c6e65683a8692525a9eac5cf38275","tid":1471265,"uid":264472,"like":0,"dislike":0,"score":0,"citedBy":0,"replyTime":"2019-08-14T08:38:55.000Z","msg":"自推"}]}