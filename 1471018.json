{"tid":1471018,"cid":1,"subCid":0,"title":"一個微不足道，淨係去過和平集會的小人物","createTime":"2019-08-14T07:28:21.000Z","updateTime":"2019-08-14T07:28:21.000Z","uid":257087,"like":0,"dislike":0,"uniUserReply":1,"replies":[{"pid":"fb7f8bd65afa29a52efd8163a9af171b06d65069","tid":1471018,"uid":257087,"like":0,"dislike":0,"score":0,"citedBy":0,"replyTime":"2019-08-14T07:28:21.000Z","msg":"我知有啲人入黎係為左罵我，我知勇武付出左好多，我知，但我呃唔到我自己。<br />\n<br />\n我作為一名P牌人員，完全無公信力，但我相信有啲野，公道自在人心。你話我係鬼又好，冷氣軍師又好，我都希望大家了解一樣野。即使我係愛因斯坦，我話1+1=3，你自己都識分析係啱定錯。我講既野係啱就係啱，係錯就係錯，你自己諗下，好過套十萬頂帽落人地度。<br />\n<br />\n我係接受唔到琴日發生既事，大家不斷合理化左前線既行為，有人話要除佢褲又話要搜身，我真係好想問，呢個係我地追求既法治社會？有一堆人一直叫和理非做冷氣軍師，又話和理非係搞分化。我好想問一句，我可以點說服自己，一群圍住一個咩都未做既所謂公安，同一個手無寸鐵既記者，對佢拳打腳踢，用雨遮篤佢，呢種人係我同伴？<br />\n<br />\n你有無睇到當時有前線示威者叫大家唔好再打？有人用自己身體去保護佢地？你係咪覺得嗰班人係鬼係警察派黎既人？傻仔，佢地係保護緊我地，佢地好清楚，任何一個未犯罪既人如果因為示威者既失控而受傷，無論嗰人係惡意挑釁定點，都一定會令成個國際社會重新審視香港係咪值得幫。佢地走係最前線，努力去維護香港示威者既名聲，你地就係度開心打交。真心咩？你地覺得點解香港未成為新疆？係因為中共好細膽，好依賴香港？你睇下六四啦，唔好俾一時既平靜而覺得自己處於上風。佢唔搞香港，可能只係因為香港比新疆更多外國人同地位，有國際關注，佢如果一旦用武力，其他國家一定會有危機意識。你可能會話香港會死先，但你代入中共角色諗，佢地未到時機，一定唔會想引起國際公憤。如果我地淨係企係自己角色諗，好容易睇錯局勢。如果以為香港死，中國都死，咁大家真係太有自信了，香港做臭自己個朵，中國安心出軍順便收曬所有香港儲備，國際都無名義去幫你，反而重覺得你抵死。<br />\n<br />\n我唔係預言家，但今次已經有好多支持示威者既人動搖左，香港本地人都會動搖，更何況遠在天邊的外國社會？大家睇下個事實得唔得呀？我地自己呢次已經做錯左，連態度都做唔好，咁點樣說服國際社會再幫我地？我唔想香港係歷史上，寫住個死因係大家鼓吹暴力，失去民心，然後俾人以恐怖份子身份清除。<br />\n<br />\n你可以同你身邊既人不斷J呢次大家幾勇猛，但今次真係唔止要睇香港，大家要睇埋世界。唔好逃避問題，我地係要黎一齊解決難關，俾返少少香港人既質素俾人睇下得唔得？<br />\n<br />\n勇武義士既付出，被呢一次事件染上污點。我跪求各位，可唔可以承擔呢一次責任，向大眾國際表示我地對呢次事件既歉意？就算大家話唔想輸左個勢，至少唔好再鼓吹暴力，話明下次大家要再冷靜啲，尊重返自己香港人既身份。如果大家有其他諗法，至少同咁多位手足傾下先，我地係一班人，一定可以諗到一個最好既方法，但你收埋自己，到時自己做自己野，咁叫唔分化？求求大家，我地團結返先啦。<br />\n<br />\n最後，我希望咁多位曾經因為琴日呢件事而動搖既人，大家係要諗清楚，我地走出黎，係為左追求一個法治社會，唔想人民既聲音再被壓制。我既面子完全唔重要，為左香港，如果係可以令國際重新認同返我地，我會道歉，我會面對我地今次既錯誤。呢個，先係我心裡面既唔分化，唔割蓆。<br />\n<br />\n最後，818，我地一齊出黎，一齊行埋落去。你可能接受唔到連日來既示威行動，但都唔好忘記，政府的腐敗，警方的雙重標準，同埋被人漠視既法律。<br />\n<br />\n我想要一個健全既制度。<br />\n<br />\n呢個係我作為一個和理非，重會同大家一齊走落去既原因。<br />\n<br />\n唉，如果你地要罵就罵啦，我知道單單一個人既想法唔會完美，但至少俾個機會我，等你地去完善我既想法好嗎？"}]}