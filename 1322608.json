{"tid":1322608,"cid":1,"subCid":0,"title":"誠邀前線警員入嚟睇吓","createTime":"2019-07-16T03:51:17.000Z","updateTime":"2019-07-16T03:51:17.000Z","uid":269185,"like":1,"dislike":0,"uniUserReply":1,"replies":[{"pid":"dde1ea81583d3c10253ecfaa38be08c017b652b1","tid":1322608,"uid":269185,"like":0,"dislike":0,"score":0,"citedBy":0,"replyTime":"2019-07-16T03:51:17.000Z","msg":"仲記唔記得2014年佔領事件，你哋被樣捱到仆街，仲有七警案同朱經緯因為執法施以暴力而入獄，前途盡毁，但最後呢？你哋個阿頭曾偉雄搵前線出去受鈀，出去擋民意，自己攞盡政治籌碼，退左休做政協，入九巴做董事，又代表中國入聯合國做緝毒專員，另一個689就做埋政協副主席，享盡名利，但你哋呢？<br />\n<br />\n只係想你哋知道，喺你哋捱生捱死嘅同時，有班高高在上嘅人，就利用你哋嘅辛勞，為自己賺取最大利益。你哋可以選擇用盡力毆打示威者，但到處都係鏡頭，你畀人影到就隨時要負法律責任，好似七警同朱經緯咁身敗名裂，佢哋會攬你嗎？<br />\n<br />\n要知道，示威者都只係想改善社會制度，為自己家園而奮鬥，佢哋好多都係大學畢業生，本身有美好前途，唔係要搞乜嘢事，又要隨時冒住食胡椒，頭破血流，甚至被控告以致前途盡毁嘅風險去抗爭，為咗啲乜？你估好似假撐警藍絲咁有錢收？咪玩啦。所以，你哋唔一定係敵人，只係理想唔同，你執法可以選擇用軟性啲嘅手法，既保障自己又唔會激化對立，反而班高層利用示威者與警員不和嘅事，嚟為自己爭取更多往後利益，就更加可恥！請你認清楚！"}]}