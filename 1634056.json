{"tid":1634056,"cid":1,"subCid":0,"title":"大家快D同我講左去","createTime":"2019-10-07T06:21:56.000Z","updateTime":"2019-10-07T06:21:56.000Z","uid":20246,"like":1,"dislike":0,"uniUserReply":1,"replies":[{"pid":"e4a83a3efa7ba17fa404e4dacddb88c195f6d406","tid":1634056,"uid":20246,"like":0,"dislike":0,"score":0,"citedBy":0,"replyTime":"2019-10-07T06:21:56.000Z","msg":"國慶班廢柴上咗北京，應該有高人指點，由禁蒙面法開始，變得有章法，同之前嘅弱智風格完全唔同。<br />\n今日九龍嘅遊行係邊個發起嘅？點解？一定要問！我懷疑就系佢哋策劃嘅！自己塞曬係九龍俾狗圍之餘，仲阻住港島嘅手足翻黎，東隧set rb，連琴日完全縮沙嘅港鐵今日都配合得相當好，開放邊D站，幾時俾你入，幾時唔俾你出。<br />\n呢兩日班狗同我哋嘅衝突場面好似&ldquo;平和&rdquo;咗，今日反駁執行禁止令嘅對家竟稱，實行禁蒙面法後，琴日嘅遊行冇催淚彈，可見法例有效。但班狗點解突然咁乖？唔奇怪咩？<br />\n林鄭明知實行禁蒙面法會引起更大衝突，點解仲夠膽推？因為佢哋博緊大衝突，可以令佢哋有機可乘。前晚裝修完後多個地方宣讀&ldquo;獨立宣言&rdquo;，想抹黑我哋唔系要&ldquo;五大訴求&rdquo;，而係&ldquo;港獨&rdquo;，企圖令我哋失去國際嘅支持，好彩第二日俾美國篤穿係&ldquo;中共指使&rdquo;。剛算平息，跟住就有個香港獨立黨跳出黎指責&ldquo;僞民主人權法案&rdquo;，話要港獨，我相信都系中共指使，點都要砌我哋係&ldquo;港獨&rdquo;，要國際無位入援手。宜家我真系確信，宜家政府背後，有高人系度指使，而呢個人一定係中共好信任嘅人，如果唔系都唔夠膽俾佢立禁蒙面法黎冒險。我估，美國應該有相關情報，所以先提醒我哋，唔好中人哋&ldquo;港獨&rdquo;嘅計。<br />\n有冇覺得宜家好似政府盡在掌握？好似禁蒙面法之後反而&ldquo;減少&rdquo;咗衝突場面，點解？就算有暴力，好多都係示威者周圍打爛嘢、放火嘅畫面，仲令到全城怕咗我哋咁死城一日。有啲原本冇乜立場嘅人，真系會開始反感我哋，甚至連原本支持嘅人都可能會開始猶豫。<br />\n宜家，如果我哋&ldquo;和&rdquo;，佢哋就大包圍，搜查，拉人，嚇到你和理非唔夠膽出；如果我哋&ldquo;勇&rdquo;，佢哋就派鬼加入加強破壞程度，抹黑正義之師嘅形象。甘落去，唔單止係香港嘅民心，連國際嘅支持都會減少。我哋行到今日，真系犧牲好多，死傷好多，仲有十日，美國條民主人權法案好大可能會通過。佢哋一定會千方百計黎刺激我哋做錯事（例如推禁蒙面法），正正就系要我哋錯到失去支持，千祈千祈唔好中計！<br />\n我哋要冷靜分析，暫時唔好輕舉妄動。可交俾泛民議員們表現下，係落禁止令定司法覆核，由佢哋搞。而和理非，定時定候去商場唱下歌，拉下人鏈，聚合人氣，互相加油打氣，唔好俾D人散曬！想進階D嘅，可以混入街坊度，得閒撚下狗屋，練下膽，儲經驗，但一定要注意安全！至於勇武，無論點玩，我只希望你哋唔好擴大範圍，出手唔好太重，顧下國際文宣組嘅壓力。<br />\n多謝大家！<br />\n<br />\n以上，純屬個人揣測，如有雷同，不勝榮幸！"}]}