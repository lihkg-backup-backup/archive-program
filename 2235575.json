{"tid":2235575,"cid":30,"subCid":0,"title":"我的十八歲生日","createTime":"2020-10-08T19:57:46.000Z","updateTime":"2020-10-08T19:57:46.000Z","uid":379233,"like":4,"dislike":4,"uniUserReply":1,"replies":[{"pid":"2b18fff6dc203cebde786cfc6d697ca453b25864","tid":2235575,"uid":379233,"like":0,"dislike":0,"score":0,"citedBy":0,"replyTime":"2020-10-08T19:57:46.000Z","msg":"同ex係form5果年識 佢係我初戀 因為坐隔離好快就愈傾愈埋 之後仲一齊左 佢係好外向好玩得嘅人 我係半摺友半毒撚 所以身邊嘅人都唔睇好我哋 覺得我地係兩個世界嘅人 有人話最多一星期 有人話一個月、三個月... 但最後我地一齊左差唔多兩年 時間唔算長唔算短 但呢段回憶會係我呢段人生最難忘、最快樂既時光之一。<br />\n<br />\n由岩岩一齊既時候 慢慢認識慢慢了解 到清楚記得晒對方嘅喜好、習慣、背景、優點、缺點 有咩事都坦誠講出嚟 兩人之間唔會收收埋埋 不斷既磨合、學習 你收埋左你既脾氣 我學識要更為另一半着想 大家好清楚呢段感情係成熟同認真 可惜現實唔允許佢再繼續落去 你有你外國留學既路 我有我係呢個悲情城市生活。<br />\n<br />\n上年既聖誕 亦即係我既十八歲生日 係最難忘、感動 沒有之一。係峇里島金巴蘭沙灘一間餐廳共進聖誕晚餐 對岸既燈火、沙灘既燈光、不時畫過夜空的煙花此刻亦不及你笑容既燦爛 樂隊走過黎既時候你同佢地講今日係我嘅生日 生日歌隨即響起 你笑得好開心 我都好開心 好感動 好後悔...後悔冇好好係返黎香港之後都幫你搞個同樣難忘、驚喜既十八歲生日 但係你都冇怨言 只係話左我幾句 但其實我心入面好難受 所以決定兩週年紀念日要好好準備 希望補返數 但睇怕再冇呢個機會...<br />\n<br />\n前幾日睇咗個post有巴打話想透過初戀嘅回憶 希望鈎翻起純粹鍾意對方果種樸素、簡單既感覺 但係點回憶都已經搵唔番 睇完之後 我嘗試諗返起我地當初啱啱一齊嘅畫面同埋一啲特別嘅經歷 雖然畫面仍然清晰 但係果種感覺越嚟越模糊 越嚟越遠 唔知日後會唔會再有呢種感覺 但係我諗機會唔大 中學成日返part-time  好早已經知道呢個世界係講金唔講心 所以希望係呢種感覺未完全消失之前喺度打呢篇文 記錄呢段感情最深刻嘅其中一幕 假如有一日完全迷失左呢種感覺 我都仲可以喺度嘗試搵返佢 慢慢回味。<br />\n<br />\n多謝妳<img src=\"/assets/faces/normal/smile.gif\" class=\"hkgmoji\" />"}]}