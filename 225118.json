{"tid":225118,"cid":12,"subCid":0,"title":"《因為一封整古人既情信，改變我一生》","createTime":"2017-05-01T14:09:45.000Z","updateTime":"2017-05-02T17:37:01.000Z","uid":102476,"like":2,"dislike":0,"uniUserReply":0,"replies":[{"pid":"e5aee4ac56600a3a39db310c5500b0932319f614","tid":225118,"uid":102476,"like":0,"dislike":0,"score":0,"citedBy":0,"replyTime":"2017-05-01T14:09:45.000Z","msg":"〈一〉初見<br />\n「Please turn to page sixteen, today we......」<br />\n我叫阿坤，全名叫陳世坤，英文名係Sai Kwan。無呀，原本叫Andy，小學老師改既，話即係英俊瀟灑咼。但升到中學又用返好似太弱智，又賴得改，所以就叫Sai Kwan。<br />\n<br />\n上英文堂真係好鬼無聊，我又聽唔明阿Sir講咩，點都要搵D野玩下掛，就拍一拍坐我隔離既老死，阿星。我同佢係班上面，出晒名最鍾意搞屎棍。<br />\n我：「喂，好鬼無聊呀。」<br />\n星：「唉，仲有差唔多成個鐘先落堂呀你老味。」<br />\n我：「點搞呀？」<br />\n之後大家都dead air，因為真係唔知有咩可以搞。<br />\n靜左一陣，我就諗到一件好過癮既事，就係寫！情！信！<br />\n老實講，咁大個仔，連咩係鍾意人都未知，更加唔好講寫情信，對一個初中生黎講，戀愛就好似一種禁忌，唔好話拍拖，就算連撩女仔都會比人周圍講，同時戀愛亦係一種誘惑，兩人之間既糾纏，心心相印，係一樣幾咁神聖高貴既關係，幾咁吸引，就好似伊甸園入面既紅蘋果咁。不過今日，我寫左人生第一封情信，一封無諗過會對我人生咁大影響既情信。<br />\n我係本功課薄到撕左一頁紙落黎，簡簡單單寫左幾隻字，為左避免有人認得出我既字跡，今次係特登用左手寫既。<br />\n「我愛你，連做夢也想念著你。」<br />\n雖然言詞簡單，但對於一個不學無術、胸無半點墨既初中生黎講，算係咁啦。<br />\n寫好之後我就遞比阿星睇。<br />\n我：「喂，寫咩名好？」<br />\n星：「咩料呀？」<br />\n阿星睇到張紙之後就整係識得係到傻笑，同講：「咩料呀！」<br />\n我心諗：「笑到咁咪比人發現，痴線嫁！」黎手即刻按住佢叫佢冷靜D。<br />\n我：「冷靜D！唔好再笑呀！」<br />\n星：「好..哈..哈哈&hellip;好。」<br />\n等佢冷靜左之後，我再問佢：「衰仔，寫咩名好呀？」<br />\n星：「不如寫比何子欣呀？」<br />\n林美欣係我地班一個女同學，份人都幾靜幾乖，都幾斯文既，樣子就一般，未到女神級又未算豬扒，身材唔講啦，初中生想點姐，最緊要係，對鞋唔係一大舊好老土個d，個d係咪叫婆仔鞋？我都唔識。讀書中中挺挺，但點都好過我地呢D不學無術既Kai子。<br />\n我諗左一諗，其實寫邊個都無所謂：「好，就何子欣。但係邊個寫比何子欣先？」<br />\n星：「李家豪啦不如，佢份人又咁玩得。」<br />\n呢個時侯我就觀察下班上面有咩男仔，邊個好玩d。比我見到何子欣後面咁岩既就係我第二個老死，張浩然，好，掂晒，玩佢實唔會嬲，坐係何子欣後面又有地利之勢。<br />\n我：「不如就張浩賢啦，咁岩坐係佢後面，掂晒啦！」<br />\n星：「好，你點話點好啦。」<br />\n之後我就係抬頭到寫：親愛的何子欣，署名就寫：愛著你的信上。<br />\n星：「咁依家點樣比佢先，掉係佢張枱到佢實知咩料啦。」<br />\n我：「好簡單姐。」<br />\n我對摺左張紙，就遞左比張浩賢：「傳比何子欣呀。」<br />\n賢：「哦。」<br />\n頂，條友二話不說諗都唔諗就遞左比何子欣。<br />\n欣：「咩黎嫁？」<br />\n賢：「比你嫁。」<br />\n痴線嫁！計劃比我想像中順利，仲要無講係我傳比佢，真係好有成功感，但呢刻我要壓抑住興奮既心情。我同星偷偷地望住何子欣，睇下佢有咩反應，佢打開左張紙之後，我地係側邊望到，佢望住張紙含春一笑，又好似有少少嬲嬲地，之後佢另轉頭尷尷尬尬咁問賢：「呢張咩黎嫁？」<br />\n賢：「下，唔知呀，陳世坤叫我比你嫁咋。」<br />\n賢：「喂喂，陳世坤！頭先個張咩黎嫁！」<br />\n呢個時侯我當然要扮到一臉無奈既樣啦：「咩呀？你講咩呀？咩頭先個張呀？」<br />\n突然間英文阿sir好大聲咁講：「Sai Kwan and Tommy! What are you doing!? 」<br />\n之後黎手一野搶左張紙，佢再望一望，今次佢用中文講：「頭先都見到你兩個做咩啦，唉，寫埋D咁既野，有無搞錯呀？讀一次比大家聽，我愛你，連做夢也想念著你。」<br />\n佢講完之後全班都係到笑，我同星臉都紅晒，啞左。<br />\n阿sir：「You two，see me at lunch time! 」"},{"pid":"b8fb69392023110c4480664beb4472d0e5d00462","tid":225118,"uid":102476,"like":0,"dislike":0,"score":0,"citedBy":0,"replyTime":"2017-05-01T14:31:46.000Z","msg":"我同阿星既心情，一下子由極度興奮跌到落谷底，唯有死死氣上堂。<br />\n到左lunch time既時侯，我就同阿星走去搵阿sir，係教員室出面等左一陣，終於見到阿sir。<br />\n阿Sir：「你兩條友好玩唔好玩呢d野，平時我就罰人抄作文，今次你地兩個一人寫一封情信比我，寫好之後搭半交比我先好走。」<br />\n我個下心入面真係好驚，唔係呀嘛，點寫呀，佢係男人黎嫁咼，咁基。<br />\n阿星好快就寫好佢個封情書，而我，到左搭半都仲係一粒字寫唔出。<br />\n星：「快d寫啦頂你，求其寫咪得囉！趕住去打波呀！」<br />\n我：「點寫姐！諗唔到點寫呀！」<br />\n星：「頂你，求其寫話已仰慕你很久咪得囉！」<br />\n我心諗：「哇，咁你都講得出！唔怕羞嫁？」<br />\n呢個時侯何子欣走埋黎：「咦！see me at lunch time，比阿SIR罰呀？」<br />\n我：「係呀，點呀？」<br />\n欣：「罰你地D咩呀？」<br />\n罰咩呢樣野又點可能同佢講呢，唔通直接同佢講比阿SIR罰寫情信比阿SIR啦咼，咁羞家既野點講出口？唯有扮晒野講：「無，咪又係罰抄書。」<br />\n欣：「哈哈，抵你死啦。」<br />\n我：「超，你理得我。」<br />\n欣：「係咼，都仲未有你ICQ，不如比你ICQ我呀。」<br />\n我：「下，好呀。」<br />\n但係依家身上僅餘寫緊情信個張紙，咁無理由撕一角出黎，咁做咁實阿SIR罰多兩錢重。唯有同欣講：「但我無紙寫比你咼。」<br />\n欣：「唔緊要啦，你寫係我隻手到啦。」<br />\n佢伸左佢隻左手出黎，示意我寫係佢手背上面。<br />\n我：「咁好啦。」<br />\n如事者，我就寫左我個ICQ係佢係手到。<br />\n佢：「哈，你D字咁樣衰既，希望我唔會ADD錯人啦！好，今晚搵你啦Kai子！」<br />\n我：「好，你鍾意啦。」<br />\n何子欣走左之後，星就催我：「快D啦頂你，你抄我個封啦一係。」<br />\n我：「好囉...... 」<br />\n抄既時侯雖然係抄，但係內心都真係好尷尬，因為竟然要寫一封情信比個男人，真係好想嘔。不過唔理咁多，快快手手抄完交比阿SIR算，咁我就寫左人生第二封情信，估唔到事情發展得咁快。。。。。。<br />\n<br />\n返到屋企，緊係即刻開電腦玩魔力寶貝啦，去雪山升lv，突然間：「喔噢！喔噢！」<br />\n有個叫&deg;&there4; ☆ＢＩＢＩ&times;,欣＊*.]】既人add我：「hi,我係何子欣呀! 」"},{"pid":"3a52db06440c6db732e016c802643ce04da0ab17","tid":225118,"uid":73938,"like":0,"dislike":0,"score":0,"citedBy":0,"replyTime":"2017-05-01T14:42:08.000Z","msg":"林美欣 何子欣<img src=\"/assets/faces/lomoji/26.png\" class=\"hkgmoji\" />"},{"pid":"cd92b73a824b12d208a19af1ede25dfe05f277b9","tid":225118,"uid":102476,"like":0,"dislike":0,"score":0,"citedBy":0,"replyTime":"2017-05-01T14:48:59.000Z","msg":"<blockquote>林美欣 何子欣<img src=\"/assets/faces/lomoji/26.png\" class=\"hkgmoji\" /></blockquote><br />\n原來改少左個<img src=\"/assets/faces/normal/dead.gif\" class=\"hkgmoji\" /> <br />\n最初寫林美欣<img src=\"/assets/faces/normal/dead.gif\" class=\"hkgmoji\" />"},{"pid":"b610831fad2e143094ec6f366c9d1386f6593b79","tid":225118,"uid":97788,"like":0,"dislike":0,"score":0,"citedBy":0,"replyTime":"2017-05-01T15:08:22.000Z","msg":"個名 咁mk既<img src=\"/assets/faces/lomoji/30.png\" class=\"hkgmoji\" />"},{"pid":"290e652bf686d5788479ab90da453d32d07797e6","tid":225118,"uid":72342,"like":1,"dislike":0,"score":1,"citedBy":0,"replyTime":"2017-05-02T17:37:01.000Z","msg":"點解冇正評/負評  我比個正評先  不過未睇<img src=\"/assets/faces/normal/smile.gif\" class=\"hkgmoji\" />"}]}