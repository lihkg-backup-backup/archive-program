{"tid":983976,"cid":17,"subCid":0,"title":"（處女post）東南亞五國之旅","createTime":"2019-01-16T12:06:06.000Z","updateTime":"2019-01-16T14:37:52.000Z","uid":231598,"like":1,"dislike":0,"uniUserReply":2,"replies":[{"pid":"bc92a34438ec66c18bb4861d68f3b09dd417f726","tid":983976,"uid":231598,"like":0,"dislike":0,"score":0,"citedBy":0,"replyTime":"2019-01-16T12:06:06.000Z","msg":"序：<br />\n小弟剛剛辭左職同老婆打算周圍去，<br />\n所以開左個連登ac想打下遊記，俾自己記錄下。<br />\n成個plan其實都係冇乜plan，暫時去緊東南亞，之後想去南美（巴西、阿根廷、智利、玻利維亞、秘魯、maybe Ecuador）、埃及、摩洛哥、東西歐、俄羅斯。<br />\n大概個plan係咁，去度邊度止步就要睇下我地個荷包嘅深度了。<br />\n<br />\n<br />\n頭先開ac個時好似第一次上咸網咁，既興奮又緊張。<br />\n現正身處越南會安<br />\n今日落大雨冇乜地方去，所以留喺酒店打下文。<br />\n<br />\n<img src=\"https://na.cx/i/kJ66vFQ.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FkJ66vFQ.png&h=988c913e&s={SIZE}\" /><br />\n<br />\n<br />\n今日係我地黎越南嘅Day4，<br />\n喺峴港落機，去左順化，再落到黎會安<br />\n之後嘅行程：大叻 -&gt; 美奈 -&gt; 胡志明<br />\n最後會喺清萊飛番香港。<br />\n<br />\n黎緊plan緊去柬埔寨、寮國、緬甸、同北泰（主要清邁）<br />\n呢個trip total 得38日，其實都係淺度遊。<br />\n之後會慢慢打下成個行程（希望唔好爛尾）<br />\n<br />\n<br />\n<br />\nDay1 香港 -&gt; 峴港<br />\n<br />\n當然係坐hkexpress，買到平飛票，去峴港清萊番7xx。因為去咁耐，所以都揹左個大Backpack，我就60+10L，佢就55L，但因為未試過咁大個袋上機，好驚到時先唔俾handcarry要每人加390寄倉（單程），加上我有個相機腳架（我又唔sure過唔過到安檢），所以自己預先加每一件275（單程），當張機票冇咁平就算。<br />\n點知去到機場，個地勤話呢啲backpack應該可以handcarry，問我地想寄倉定點，我再三問佢：真係得架？佢都幾firm話得，之後指住一個鐵框，話：你塞到入去就得架喇（唔係叫我塞自己入去）。<br />\n事後過安檢我都問工作人員，相機腳架香港機場係俾過嘅（但我試過台中唔得，另外上網睇番，台灣啲機場係比較嚴）。<br />\n<br />\n我地嘅backpack<br />\n<img src=\"https://na.cx/i/0q3MvF3.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F0q3MvF3.png&h=c76136a3&s={SIZE}\" /><img src=\"https://na.cx/i/H26BSUy.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FH26BSUy.png&h=912f8d66&s={SIZE}\" /><br />\n<br />\n<br />\n落左機喺機場冇兌VND，因為聽講唔扺<br />\n又搵唔到ATM，所以等入市區ATM撳錢<br />\n入市區call grab（類似uber嘅apps）<br />\n咁就可以冇VND都入到市區<br />\n其實身上有300美金，但喺東南亞洗美金多數都係唔扺，會收到你幾蚊到十幾蚊港幣不等。<br />\n所以用grab就可以用信用卡俾錢（匯率未check，之後會再講番兌錢用atm，credit卡兌錢扺唔扺）<br />\n（點解會用eps同credit card係因為之前去台灣呢兩個方法係比去找換店兌台幣扺好多，又方便，下次去你地可以try下）<br />\n本身要58000VND（~20HKD）去city，但唔知係咪第一次用，所以免費左。<br />\n小心啲越南司機，有人approach我地（佢知我地用緊grab叫車），話佢都係grab司機，收番grab嗰個價車我地，咁就唔洗用app咁煩，但我就奇怪佢show俾我睇嗰個錢係成百五蚊港幣，我都奇怪點解咁貴，原來grab有幾款車（eg 普通車，七人車等），佢揀左最貴個款俾我地睇，好彩我地冇上當。<br />\nGrab幾好用，用左幾次，佢明碼實價講定幾錢，又用credit card俾錢，全程唔洗同人bargain（最憎同人講價），之後又會收到email receipt，又有得set 緊急聯絡人/撳emergency button，所以個人認為比喺街搭的士安全啲。<br />\n<br />\n（住過最平嘅酒店）<br />\n你地最平住過幾錢？<br />\n明明越南酒店出名平靚正<br />\n一百幾十蚊就有個公眾泳池<br />\n偏偏我地就試下住平野。<br />\n<br />\n<img src=\"https://na.cx/i/fhJMvGG.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FfhJMvGG.png&h=adb82af6&s={SIZE}\" /><img src=\"https://na.cx/i/bBVi6e2.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FbBVi6e2.png&h=d46fe667&s={SIZE}\" /><img src=\"https://na.cx/i/g5eoxU8.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fg5eoxU8.png&h=23cb3768&s={SIZE}\" /><br />\n<br />\n入到去<br />\n1. 好up好濕，啲枕頭被套都好up<br />\n（我地亦預計應該係勁耐先換一次）<br />\n2. 所有野都好殘舊<br />\n3. 冷氣壞嘅<br />\n4. 風扇勁多塵<br />\n5. 冇毛巾冇水（水每次10000Vnd，3個幾Hkd）<br />\n6. 支洗頭水用左一半嘅<br />\n<br />\n不過我地冇怨過一句，反而覺得好Ok<br />\n49.5港幣一晚，仲想點？<br />\n當你冇期望，就唔會有失望<img src=\"/assets/faces/normal/smile.gif\" class=\"hkgmoji\" />"},{"pid":"4accf7401b24944df8306008bb69fa4cfcc219fd","tid":983976,"uid":231523,"like":0,"dislike":0,"score":0,"citedBy":0,"replyTime":"2019-01-16T12:25:01.000Z","msg":"lm"},{"pid":"0f527ba0bfc15972e7923194637e0ea48d70270d","tid":983976,"uid":231598,"like":0,"dislike":0,"score":0,"citedBy":0,"replyTime":"2019-01-16T14:08:10.000Z","msg":"Day2 (part 1) <br />\n「峴港開往順化的火車個景係咪真係咁靚？」<br />\n上網睇blog話個景好靚，<br />\n所以今日會喺峴港搭火車去順化，<br />\n本身九點幾去火車站買十二點幾嘅火車飛，<br />\n中間去下大教堂，周圍hea下<br />\n點知原來十點有班車，<br />\n望一望錶，已經九點二十五分。<br />\n距離酒店2.2km，仲未check out<br />\n好彩call左架grab，再叫佢喺酒店樓下等<br />\n終於喺九點五十五分上車。<br />\n費用<span style=\"color: red;\">96000</span>VND（~35HKD），坐三個半鐘。<br />\n記住坐<span style=\"color: red;\">右邊</span>，右邊先有海景睇<br />\n<br />\n架車入面係咁嘅：<br />\n<img src=\"https://na.cx/i/ZgSxrWO.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FZgSxrWO.png&h=b5a9e3d7&s={SIZE}\" /><br />\n<br />\n<br />\n車外嘅風景，一開始睇真係嘩嘩聲：<br />\n<img src=\"https://na.cx/i/D3EjRo5.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FD3EjRo5.png&h=23280e88&s={SIZE}\" /><img src=\"https://na.cx/i/DJYMwo6.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FDJYMwo6.png&h=9f078dba&s={SIZE}\" /><br />\n<br />\n架火車出面都幾靚幾復古：<br />\n<img src=\"https://na.cx/i/DERRHv2.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FDERRHv2.png&h=e93aefe9&s={SIZE}\" /><br />\n<br />\n<br />\n老實說個景真係唔錯，<br />\n但好似成程火車三個半鐘入面<br />\n都係得半個鐘係呢啲景<br />\n定係我瞓左？ <img src=\"/assets/faces/normal/dead.gif\" class=\"hkgmoji\" /> <br />\n不過overall黎講都值得搭嘅"},{"pid":"91365f8b56b5cacf71d07f92de01daf77477f4ed","tid":983976,"uid":231598,"like":1,"dislike":0,"score":1,"citedBy":0,"replyTime":"2019-01-16T14:37:52.000Z","msg":"Day2 - part2<br />\n「我竟然喺越南揸電單車」<br />\n<br />\n去到順化，我地住<span style=\"color: teal;\">Anoma hotel</span><br />\n很推薦，88港幣一晚包早餐<br />\n服務態度非常好，好乾淨。<br />\n<br />\n我用自己個gps定位，<br />\ncall左grab去順化皇城。<br />\n但基於個定位原來唔準，<br />\n所以搞到個司機行錯左路，<br />\n最後佢黎到，黑晒面，好嬲<br />\n指住自己部電話，再指住我嗰部<br />\n之後周圍指，<br />\n意思係我搞到佢行錯路。<br />\n個重點係，之後佢唔肯開車<br />\n佢問我邊度黎，之後又怪責多我幾句<br />\n一路唔肯開車，但又唔係好出聲，<br />\n之後佢叫我俾我部電話佢，<br />\n我睬佢都傻，36計，1,2,3，<br />\n同老婆一齊開車門走人，<br />\n佢個眼神，幾驚佢拎枝槍出黎啪左我<br />\n（不過我知衰嘅，以後會入地址，<br />\nRather than用電話個自動定位）<br />\n<br />\n之後就再call唔到grab，<br />\n咁我咪唯有揸電單車去，<br />\n租電單車一日100000-150000VND<br />\n大概<span style=\"color: red;\">35-50</span>蚊一日，<br />\n我地嗰度係計24hrs，<br />\n但留意佢一俾你嘅時候係冇油嘅，<br />\n所以要即刻揸去油站入，<br />\n酒店reception就叫我地入50000VND<br />\n大概18蚊，應該起碼揸到40-50Km。<br />\n<br />\n一開始揸都未識驚，覺得幾好玩。<br />\n但越揸就越驚，最怕喺city揸車，<br />\n又多車又多彎，又成日要停車。<br />\n越揸越後悔，驚害到後面嗰個，<br />\n好彩最後攞到個竅門，<br />\n就係慢車嗰陣要雙腳伸直，<br />\n隨時放落地，<br />\n學識呢樣野之後就好好多了。<br />\n<br />\n<img src=\"https://na.cx/i/AtvnPkM.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FAtvnPkM.png&h=92b76b74&s={SIZE}\" /><img src=\"https://na.cx/i/JvTgTNu.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FJvTgTNu.png&h=a531b16e&s={SIZE}\" /><br />\n<br />\n揸左大概其實都係around 10km<br />\n已經夠晒皮，可一不可再<br />\n你揸完你更加會好奇，<br />\n點解佢地咁亂都可以唔係成日發生意外<br />\n<br />\n奉勸各位喺越南揸電單車前真係要三思"}]}