{"tid":1727336,"cid":33,"subCid":0,"title":"同香港人講：我地唔係輸，係先發制人，以退為進","createTime":"2019-11-16T11:47:46.000Z","updateTime":"2019-11-16T11:59:45.000Z","uid":304782,"like":1,"dislike":2,"uniUserReply":1,"replies":[{"pid":"b6c098f87236b1bae11982a3e3dff96a4f9b02d1","tid":1727336,"uid":304782,"like":0,"dislike":0,"score":0,"citedBy":0,"replyTime":"2019-11-16T11:47:46.000Z","msg":"講明先，我唔係想加深喺中大已經發生左嘅分歧。依家大家撤出左中大，諗緊下一步應該點，要俾香港人睇到我地撤退唔係懦弱退縮，而係基於我地一直以黎Be Water 嘅信念，因應形勢，以退為進。<br />\n<br />\n面對住區選，有唔少人問究竟區選係咪真係咁重要？我地依家都贏緊，政府就快妥協，唔係突然間唔堵路咁龜縮呀嘛？同埋民意係我地呢邊，洗乜驚區選會輸？<br />\n<br />\n<ins><strong><span style=\"color: gold;\">（一）區選重要，係變相公投、要擊潰建制派</span></strong></ins><br />\n<br />\n有朋友問：點解仍要講區選？點解仍要參與不公平、經過篩選審查的遊戲？除左俾啲議員繼續食人血饅頭，制度內可以改變到啲乜呢？<br />\n<br />\n一啲都冇錯，呢個制度就係唔公平。但呢場選舉其實對我地黎講仲有<span style=\"color: orange;\">兩個重要意義</span>。<br />\n<br />\n第一，<strong><span style=\"font-size: large;\"><span style=\"color: violet;\">區選係集氣，係變相公投</span></span></strong>。呢個禮拜三罷武力程度比之前升級左，文宣跟唔切，而且依家要和理非百萬人集氣已經做唔到，警察唔會批，和理非亦唔敢出，出咗都會被腰斬。要曬馬展示民意授權，區選已經係最快、認受性最高、成本最低嘅方法。<br />\n<br />\n第二，我地要<span style=\"font-size: x-large;\"><span style=\"color: red;\"><strong>削弱建制派</strong></span></span>。建制派依家梗係想出黎執磚，止暴製亂，想黎個民意逆轉，然後贏區選。區選需要深耕細作，我地已經冇十成把握會贏。如果我地再杯葛選舉，最後俾建制坐擁更多資源，變相助紂為虐，呢個絕對唔係大家想見到嘅。<br />\n<br />\n<br />\n<strong><ins><span style=\"color: gold;\">（二）制度內外要全勝，面對選舉勝利，政府無可狡辯</span></ins></strong><br />\n<br />\n再者，我地依家唔算係贏緊，就算係贏緊，都要緊一陣。三罷係短期之內唔會逼到政府妥協。反送中以來嘅三次罷工都係透過癱瘓交通成事，政府有藉口抵賴，形容&ldquo;罷工&rdquo;只是市民因為交通受阻不能順利返工，政府唔會咁快妥協。況且，大家可以見到呢個禮拜有幾多打工狗晨咁早起身，就係要返工，而中環lunchtime 仍然都係咁多人。<br />\n<br />\n但同時，區選就快到。<strong><span style=\"font-size: large;\"><span style=\"color: red;\">政府同建制派成日話「沉默的大多數」企係佢地嗰邊</span></span></strong>，<span style=\"font-size: x-large;\"><strong><span style=\"color: red;\">如果不幸區選落敗，變相印證政府的謊言，我地會輸到貼地</span></strong></span>。如果我地贏埋區選，制度內外全勝，就係狠狠地摑林鄭一巴，政府無可狡辯。要做到呢種效果，險勝係唔夠，<strong><span style=\"color: gold;\"><strong><span style=\"color: orange;\">一定要大比數獲勝先可以</span></strong></span></strong>。<br />\n<br />\n<strong><ins><span style=\"color: gold;\">（三）未來七天成關鍵：區選需要空間準備</span></ins></strong><br />\n<br />\n非建制嘅選舉工程幾乎全面停滯，但另一邊廂建制開始落力交戲，要贏一定要有一個星期（其實都只係剩低個星期）全力集氣。對於淺黃、淺藍嘅游離票，堵路觀感唔好，亦容易被建制抹黑成阻礙選舉。<br />\n<br />\n<strong><ins><span style=\"color: gold;\">（四）撤退唔係退縮，係先發制人，以退為進</span></ins></strong><br />\n<br />\n<strong><span style=\"color: orange;\"><span style=\"font-size: large;\">暫時撤退並非讓步</span></span></strong>，而是先發制人主導局勢。既然依家警察唔夠膽郁你，手足亦唔須要苦守校園。汲取中大一役的教訓，堅持Be Water原則，主動撤離，釋出善意，淺黃、和理非好受落。<br />\n<br />\n若然區選勝利取得民意授權，政府依然無任何回應，<strong><span style=\"color: orange;\"><span style=\"font-size: large;\">我地大條道理可以隨時返黎</span></span></strong>。<strong><span style=\"font-size: x-large;\"><span style=\"color: violet;\">等都只係等多七日</span></span></strong>，用盡每分每秒爭取最大民意支持，<strong><span style=\"font-size: xx-large;\"><span style=\"color: red;\">我地已經無退路，我地一定要贏！</span></span></strong>"},{"pid":"b5ba039ab0b10b49263012d6b09c24ad44c90c80","tid":1727336,"uid":304782,"like":0,"dislike":0,"score":0,"citedBy":0,"replyTime":"2019-11-16T11:59:45.000Z","msg":"自推咗先雖然冇用<img src=\"/assets/faces/normal/cry.gif\" class=\"hkgmoji\" />"}]}