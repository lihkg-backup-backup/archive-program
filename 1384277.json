{"tid":1384277,"cid":5,"subCid":0,"title":"[5分鐘閱讀]切勿低估中共分化手段 謹慎判斷散水言論","createTime":"2019-07-30T01:06:08.000Z","updateTime":"2019-08-11T16:42:17.000Z","uid":280742,"like":20,"dislike":1,"uniUserReply":6,"replies":[{"pid":"d498fb659a9e19f5e156d128b1bf46d7af3aa334","tid":1384277,"uid":280742,"like":0,"dislike":0,"score":0,"citedBy":0,"replyTime":"2019-07-30T01:06:08.000Z","msg":"人嘅行為同理念係要一同解讀，唔可以割裂看待。梁天琦過去從來唔會叫人散水，而家公開信入面都唔會，到底而家係邊個借助梁天琦光環去亂咁吹風，大家不妨諗一諗。<br />\n<br />\n為咗了解劉細良，我去聽咗少少佢嘅網台內容，聽完之後，我可以斗膽講，佢同梁天琦嘅理念係完全唔一樣。劉細良來來去去，都係以自己曾經任職政府嘅經驗，去講政府有可能割蓆，格局其實相當淺窄，而梁天琦嘅公開信，鼓勵大家保持熱情抗爭到底嘅態度極之明確，一如佢過往嘅言行，到底點解有人會將劉梁二人牽強扣連？大家心中必有答案。<br />\n<br />\n梁天琦身在牢獄，有其自覺，即使知道自己有力感召，亦唔會將話講得太盡，只可以重申佢一貫嘅態度，但正因如此，別有用心嘅人就將佢嘅打氣說話扭曲為勸人散水。「不是以自己寶貴的生命和他們對賭，而是在苦難中煉成堅毅與盼望」呢句結語，由一位已經入獄嘅準獨派領袖團成員之口講出，試問又點會係意在維穩？佢叫大家唔好死，係因為生命真係好寶貴，提醒大家未來抗爭路極為漫長，唔好灰心，而所謂煉成堅毅與盼望，係叫大家永不放棄，同時永不絕望，唔好因為一時受挫就步向犬儒，放過政府，放過中共。光復香港嘅仗有排打，<span style=\"color: red;\">梁天琦係唔會突然轉變態度。</span><br />\n<br />\n而就算梁天琦真係唔再係以前嘅梁天琦，大家都唔需要受到新嘅梁天琦影響。抗爭要唔要繼續，係每個個體都要思考嘅事，我地唔可以神化某一個人，盲從某一個人，因為領袖可以有盲點，亦有可能脫離群眾。梁天琦嘅訊息，應當結合佢拒絕流亡呢個行為去理解，我相信，假如唔係因為「與社會隔絕了已經一年半有多」而「怎樣努力都無法想像你們正在經歷的苦難和身心承受的傷痛」，佢嘅言辭，一定會更加實在，更加明確，<span style=\"color: red;\">而小心提防自己同群眾脫節，其實正正係身為革命者應當要有嘅基本條件。</span><br />\n<br />\n抗爭可以係政治豪賭，亦可以係認真計算。梁天琦提及豪賭，係因為身為民眾，我地的確有太多未來之事無法確定，但點樣喺賭檯之上留前鬥後，出奇制勝，至係關鍵。要贏，我地要靠嘅係謹慎評估，分析數據，觀察敵人，以及靜候時機，而要抗爭到底，大家首先要做到嘅，就係記住自己喺呢場賭局之中，仍然有翻盤嘅可能，而唔好將一切推畀天意同命運，自我安慰。<span style=\"color: red;\">人有幾努力，個天就會有幾配合，未盡曬人事，都唔好輕易感歎時不與我&mdash;&mdash;呢點我相信梁天琦都會認同。</span><br />\n<br />\n公開信之中，梁天琦最重要嘅係一句，其實係「我們必須警惕每一言一行」，其中所指，同我一直講嘅精進自身係如出一轍。對他人言論，我地要警惕，唔好隨使畀人影響，對自己行為，我地更要自覺，因為中共最擅長就係化整為零，逐個擊破。如果大家認為梁天琦嘅打氣係有用，請認真留意佢嘅中心思想：「在危難中，仍要時刻保持警覺與思考」。只要我地有思考，有閱讀，有成長，<span style=\"color: red;\">抗爭散水與否，唔輪到任何人亂帶風向。</span><br />\n<br />\n<strong><strong><span style=\"color: red;\">群眾選擇領袖，革命就會成功；領袖操縱群眾，革命就會失敗。希望大家唔好輕言撤退，亦唔好魯莽行事，只有時刻自覺，梁天琦嘅付出先至會有意義。</span></strong></strong>"},{"pid":"ac09e651061c8021939b3dcc588c2d0e103b4196","tid":1384277,"uid":70827,"like":1,"dislike":0,"score":1,"citedBy":0,"replyTime":"2019-07-30T04:13:35.000Z","msg":"見到班撚樣話梁天琦同劉細良係一樣已經嬲爆<img src=\"/assets/faces/normal/dead.gif\" class=\"hkgmoji\" />"},{"pid":"f87c338147c390419421b4023cb03576bf4c3c1a","tid":1384277,"uid":11830,"like":0,"dislike":0,"score":0,"citedBy":0,"replyTime":"2019-07-30T07:35:36.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"c6eaf3210d7aaee12eddea5fde0bdf3b8f5b3889","tid":1384277,"uid":140326,"like":1,"dislike":0,"score":1,"citedBy":0,"replyTime":"2019-07-30T07:40:29.000Z","msg":"<span style=\"font-size: xx-large;\"><span style=\"color: red;\">唔會信曬泛民，但大家一家唔可以信共諜陳雲熱狗</span></span><br />\n<br />\n【杜絕分化】熱狗惡行 24小時輪流廣播 （2）<br />\n<a href=\"https://lih.kg/1295085\" data-auto-link target=\"_blank\">https://lih.kg/1295085</a><br />\n- 分享自 LIHKG 討論區"},{"pid":"4cd5fb31cc173d988401a9ae3184238383d98749","tid":1384277,"uid":25164,"like":0,"dislike":0,"score":0,"citedBy":0,"replyTime":"2019-08-01T04:28:55.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"dc9cbeb999040bbef96a61ae07573703067b65c7","tid":1384277,"uid":263381,"like":0,"dislike":0,"score":0,"citedBy":0,"replyTime":"2019-08-11T16:42:17.000Z","msg":"推"}]}