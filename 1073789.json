{"tid":1073789,"cid":5,"subCid":0,"title":"領展停車場大幅加租！海富苑車位月租貴過公屋單位","createTime":"2019-03-23T03:05:24.000Z","updateTime":"2019-03-23T03:05:24.000Z","uid":6181,"like":0,"dislike":0,"uniUserReply":1,"replies":[{"pid":"7145ab24f75fe9da286f779683b38105cf57fff8","tid":1073789,"uid":6181,"like":0,"dislike":0,"score":0,"citedBy":0,"replyTime":"2019-03-23T03:05:24.000Z","msg":"領展停車場大幅加租！海富苑車位月租貴過公屋單位<br />\n <a href=\"http://s.nextmedia.com/realtime/a.php?i=20190323&amp;s=6996647&amp;a=59395708\" data-sr-url=\"https://r.lihkg.com/link?u=http%3A%2F%2Fs.nextmedia.com%2Frealtime%2Fa.php%3Fi%3D20190323%26s%3D6996647%26a%3D59395708&d=WP5iSE3nEMa4dMETfl%2FD12DcYOQIx6XO0JIcXsozN2c%3D&h=54b2d88f\" data-ef-url=\"https://embed.lih.kg/frame?u=http%3A%2F%2Fs.nextmedia.com%2Frealtime%2Fa.php%3Fi%3D20190323%26s%3D6996647%26a%3D59395708&h=77f205fb\" data-auto-link target=\"_blank\">http://s.nextmedia.com/realtime/a.php?i=20190323&amp;s=6996647&amp;a=59395708</a><br />\n<br />\n鍾先生說，屋苑所停泊的不少都是客貨車、七人車等「搵食車」，同區車位不足，屋苑不少車主變相「焗食」領展無理加租，「你加到4,000幾，我泊出面，博警察兩日先抄一次牌，而家320蚊一張，咁我泊出面好過啦。咁到時成街都係（違例泊）車都係問題㗎」。他斥，「加幅係幾百蚊，但無監管、無制度、政府又做唔到嘢，呢個先係最大問題。領展意見接受，態度照舊，但價照加，房委會賣晒啲物業，市民無保障，領展就越加越多」。<br />\n<br />\n海富苑居屋車主鄧先生任職運輸司機，早在房署管理年代已租用車位至今，見證車位月租由1,100元飆升至逾4,000元，「啲人以為你有本事養車，但我哋只係搵食車，真係無辦法」，批評房委會當年出售屋苑，其後任由領展「坐大」不斷加價牟利，「係養狗咬主人」。<br />\n<br />\n鄧說，車場不少損毀的設施卻一直未有維修，如天花水管漏水只用膠布包住、後樓梯防煙門玻璃破爛、車場大門鋼片翹起、地下防滑油磨蝕等，「地下上一樓個斜坡係跣到啲車上唔到，我都試過幾次幾乎打橫跣走」，而車場的3名保安今年只獲加薪200元，質疑領展為何仍以追上工資、維修及保養等營運開支加幅作為加租藉口。<br />\n<br />\n《蘋果》對比海富苑附近停車場月租，滙豐中心非固定車位月租3,800元、毗連居屋富榮花園由地產代理放租的私家車車位，月租約3,900元。當區公民黨區議員余德寶指，海富苑大部份為公屋租戶，車場停泊的逾半是「搵食車」，領展聲稱比較同區車位，月租已算低，「但佢比較緊係柏景灣、帝柏海灣呢啲高尚住宅，人哋5,000幾蚊，但人哋提供嘅服務同設施更好，唔似海富苑有保安漏洞」。<br />\n<br />\n余德寶續指，同區公共車位已不足，加上油麻地多層停車場800多個車位將停用，車位短缺問題恐更嚴重，批評領展仍罔顧居民福祉，連續第6年加租，車位月租更比屋苑內不少公屋租金貴，「一邊搵食，一邊就畀晒領展」。他認為，領展購入公共物業，不應只為牟利，應負上社會責任，而出售物業的房委會及政府亦應解決領展影響民生的問題。他說，明日將聯同至少10名海富苑車主發起汽車遊行，到領展總部抗議不合理加租。<br />\n<br />\n《蘋果》向領展查詢海富苑停車場保安薪金調整、開支及車位收入等事宜，領展未有正面回應，僅稱海富苑停車場月租車位使用率一直高企，反映具市場競爭力，重申有關月租調整旨在彌補營運開支，加幅與過往相若。至於有關天花水管漏水及大門損壞等情況，辦事處正從速跟進，車場職員會定期巡視設施，有需要會安排維修。<br />\n<br />\n房屋署回覆指，海富苑屬房委會「可租可買計劃」下的屋苑，共有6座樓宇，5幢為出租公屋，共有2,820個單位，月租介乎851元至4,941元。領展及房委會均有派代表參與海富苑法團的管理委員會，就屋苑管理事宜向法團表達意見。房委會有需要時會邀請拆售物業的業主派員出席屋邨管理諮詢委員會會議。"}]}