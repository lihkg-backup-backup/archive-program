{"tid":2333519,"cid":33,"subCid":0,"title":"假才子：克魯茲反對香港議案的意圖研究","createTime":"2020-12-20T13:01:33.000Z","updateTime":"2020-12-20T15:48:21.000Z","uid":276028,"like":4,"dislike":6,"uniUserReply":2,"replies":[{"pid":"375a93224078197a7189c0a794bbb1f3214e455c","tid":2333519,"uid":276028,"like":0,"dislike":0,"score":0,"citedBy":0,"replyTime":"2020-12-20T13:01:33.000Z","msg":"其實今次真係唔算好大件事，但我見唔少朋友FB講，跟住我又覺得今次係個好的 case study 可以透過同大家講解可以點理解/分析美國政治，就講多D啦。<br />\n首先係完全冇需要扯到咩撐侵反侵、民主共和兩黨黨爭、如果係美國人當然點睇、lobbying失敗乜乜乜，咁遠。根本依個法案唔關侵侵事 (所以我都覺得網民好有趣，明明唔關侵侵事都撐得咁落力)，同埋你睇返兩院兩黨，535個議員中係只有 Ted Cruz 一個人反對：眾議院已經無異議通過，參議院都係其他議員，包括超級反共同幫開香港的 Marco Rubio，都話希望出年國會再開時以最快速度通過返。所以係99.8%的主流意見都支持 (四捨五入可以話係100%添)，得 Ted Cruz 一個反對，咩黨爭、lobby失敗、美國人點睇，都唔成立。跟住話法案有漏洞，條法案已經有寫一堆條件，又好明顯99.8%的議員都唔覺得係問題。亦由於係咁，只要佢地有心，其實國會再開後再通過係應該冇問題。<br />\n所以問題係，點解 Ted Cruz 要咁做？<br />\n1. 昨日po過好多條關係佢的舊聞，都係想帶出一樣：佢係一個有好多往績顯示，係個為左自己出風頭，樂於破壞一D其他議員已經有晒共識的事的人。咁點解佢選擇揀依樣出風頭？<br />\n2. 美國國會議員成535個咁多，要突圍而出，尤其係有野心想選總統的，當然要出風頭，搵一D議題係選民可能會關心的，搶奪佢話語權 (政治學叫 agenda setting / issue ownership / issue framing，定義各有不同但大致係果類野)，同埋要有實際證明自己在該議題有做野有quali講 (credential building)。Ted Cruz 打開的牌係反民主黨/反移民/反中共，今次就比佢將件事設計 (frame) 成係一個反民主黨/反移民/反中共的爭議，儘管其他99.8%議員都唔覺得係爭議。依件事又方便在，多數選民係冇可能會關心香港到會逐條相關法案睇的地步，所以係任佢 up/frame，佢的支持者唔會深究/反駁佢 (事實上好多香港網民亦信左佢的 framing)。反正條法案隨時出年翻生，佢依家搞禍都唔會好大件事。<br />\n3. 依個又係美國立法行為 (legislative behaviour)，即在議員層面分析的事。由於美國嚴格三權分立，美國國會相對好多國家國會有較大權，美國議員亦較大權，當中參議員又更大權；同時美國國會議員初選係完全由選區投票決定，黨的高層可以干涉空間有限，令個上司下屬關係薄弱，於是美國參議員會有較多個人行動自由。所以政治學當中有個 subfield 係專門研究美國國會/議員行為 (當然亦都同好多政治學者都係美國人有關)。而研究顯示美國議員有動機在自己有潛質成為關鍵一票時，盡量利用來搶鎂光燈。原本由於得 Ted Cruz 一個反對，表決的話一定過，佢反對都冇用，但依家已經屆尾，法案要走無異議特快審批的程序，所以佢一個反對可以擋到成條法案 = 做到關鍵一票 = 可以向支持者講自己成功阻擋一條增加移民/中共滲透/民主黨的法案。<br />\n而佢咁做實際傷害唔會好大，亦係一個誘因比佢擺姿態。研究又講，當議員知道某項政策係符合公眾利益=單講政策本身其實自己都覺得應該過，但自己支持者又反對時，佢會點投票？睇埋其他人點投再決定。如果已經夠票通過，咁佢投支持反對都冇所謂，就索性投反對向選民交代。如果唔夠票通過，就內心天人交戰一番，或者知有另外幾個議員都同自己一樣心大心細，就夾埋一齊投，令自己唔會變關鍵一票咁突出。可以咁做，因為有時投票過程會有幾分鐘時間，甚至可以中途改票。<br />\n所以 Ted Cruz 今次就係選擇在一個傷害唔大，兼夾小眾的議題上做關鍵一票，frame 成反民主黨/反移民/反中共，增加自己在相關範疇的 credential，向支持者講解同為將來選舉鋪路。至於點解其他99.8%議員唔咁做，一來佢地未必認同要在依件事上咁樣玩弄政治，其次佢地冇 Ted Cruz 咁厚面皮明知兩院兩黨有晒共識都叉禍件事。"},{"pid":"4e402dce0d0ee43dab8301ed2485a7e3f32c9dd5","tid":2333519,"uid":275110,"like":1,"dislike":1,"score":0,"citedBy":1,"replyTime":"2020-12-20T14:09:42.000Z","msg":"分化撚出沒注意"},{"pid":"a016f3e01c93f3264e3a4f5c7e9642ae6a26bd0c","tid":2333519,"uid":276028,"like":0,"dislike":2,"score":-2,"quote":{"pid":"4e402dce0d0ee43dab8301ed2485a7e3f32c9dd5","tid":2333519,"uid":275110,"like":1,"dislike":1,"score":0,"citedBy":1,"replyTime":"2020-12-20T14:09:42.000Z","msg":"分化撚出沒注意"},"citedBy":0,"replyTime":"2020-12-20T15:48:21.000Z","msg":"中共出沒注意"}]}