{"tid":964307,"cid":5,"subCid":0,"title":"左丁山:泰國通過容許大麻作‘醫療用途‘，將來或大量出口？對大馬、中美既影響？","createTime":"2019-01-01T08:29:11.000Z","updateTime":"2019-01-01T08:29:11.000Z","uid":48083,"like":0,"dislike":0,"uniUserReply":1,"replies":[{"pid":"80188661615a722488aff463ad921959a3f979df","tid":964307,"uid":48083,"like":0,"dislike":0,"score":0,"citedBy":0,"replyTime":"2019-01-01T08:29:11.000Z","msg":"自曼谷返到香港不久，就得知泰國國會通過一項影響力極大嘅法案，12月25日，國會（議員由軍政府委任）在無人反對之下，通過修正1979年嘅麻醉藥品法，將用作醫療用途嘅大麻合法化，得166票贊成，13票棄權，零票反對。法案審查委員會主席頌猜講到：「這是國會向泰國民眾送出的新年禮物。」法案咁容易通過，係因為曾諮詢民意，人民廣泛支持。既得隴，又望蜀，主張大麻合法化嘅人士雀躍之餘，希望將來再進一步將消閒用途大麻合法化。<br />\n<br />\n東南亞國家普遍禁毒，伊斯蘭國家馬來西亞與印尼素來嚴懲運毒品入口人士，泰國有限度將大麻合化法之後，問題嚟嘞，泰國南部與馬來西亞半島北邊接壤，泰馬之間嘅走私活動猖獗，以後泰國大麻私運入馬來西亞，必然為兩國外交製造麻煩。<br />\n<br />\n啱啱泰國老友A有花膠關照，親自送上門，收左丁山優惠價，佢素來同上環西環啲海味店相熟，有好嘢買到，就預埋左丁山一份，認真多謝。於是順便問老友A：「你點睇泰國開放醫用大麻，創亞洲先河？」老友A大笑：「有好多人呢次發達咯，泰國素來執法時鬆時緊，你明白冇？」唔駛畫公仔畫出腸咯，有利益便有人設法得到方便，醫療用與消閒用大麻，邊度會分得咁清楚吖。去蘇梅島沙灘，本地人與遊客，便是好明顯嘅目標市場，將來或有不少人包括香港遊客以後多啲興趣去泰國旅行──食草也。去加拿大及美國一啲州分都搵到大麻，如加州，去到科羅拉多州就比較遠，而且價錢肯定貴。老友A聽見左丁山講到美加大麻合法化，點頭話是：「左丁山你開始搵到泰國大麻醫用合法化嘅背後勢力嘞。泰國北部以前有金三角，種植鴉片，鴉片周圍都禁，全民可改種大麻，市場唔係泰國，而係美國加拿大澳洲等等國家，以後大麻會成為泰國一項龐大出口外滙產品，每年起碼一千億銖。」一言驚醒，泰北地區種鴉片，以往有全國選舉時，泰北選民一面倒投向他信兄妹，現在軍政府想搞一次事先知道邊個政黨贏嘅選舉，推出法案明益泰北，高招也。一位泰國同學告知：現在中國泰國關係融洽，雲南有不少與泰北合作嘅經濟計劃，官方明，民間暗，其中一項就係運鴉片到雲南，之後運到其他地方，用來製造特朗普要求習近平出手打壓嘅醫藥opioid！香港目前仍然禁大麻，年輕人去到泰國，唔好帶啲返香港呀。<br />\n<br />\n<a href=\"https://hk.lifestyle.appledaily.com/lifestyle/columnist/左丁山/daily/article/20190101/20580900\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E5%B7%A6%E4%B8%81%E5%B1%B1%2Fdaily%2Farticle%2F20190101%2F20580900&d=SDSoMRanzOro21TFUt2VskzHknCl6yzZyFDyfiap5zU%3D&h=76edf374\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E5%B7%A6%E4%B8%81%E5%B1%B1%2Fdaily%2Farticle%2F20190101%2F20580900&h=535de48e\" target=\"_blank\">https://hk.lifestyle.appledaily.com/lifestyle/columnist/左丁山/daily/article/20190101/20580900</a>"}]}