{"tid":443518,"cid":31,"subCid":0,"title":"[真做夢筆記第一日] 得到神既力量 (非FF)","createTime":"2017-10-21T15:39:37.000Z","updateTime":"2017-10-22T03:45:19.000Z","uid":17607,"like":1,"dislike":1,"uniUserReply":2,"replies":[{"pid":"ec9fd439060c617dba0bbcc2c04fff99b83fc694","tid":443518,"uid":17607,"like":0,"dislike":0,"score":0,"citedBy":0,"replyTime":"2017-10-21T15:39:37.000Z","msg":"我一打開眼睛，就見到雷神個洛基BB，我見到佢除曬衫做緊引體上升，展露出強壯既肌肉。<br />\n<br />\n<span style=\"color: red;\">我: 你係神，點解仲要做引體上升?<br />\n<br />\n洛基: 我失去左神既力量，以前我有力量果時，唔洗做運動都好大隻，依家冇左力量，就要做返運動啦。</span><br />\n<br />\n我係果一刻覺得佢都幾慘，但係又幾樂觀，而轉眼間又係另一個場境。<br />\n<br />\n我係一個大草原上，時間係晚上，我見到洛基，雷神，美國隊長等人，佢地坐係大草原上既一塊大圓石上，圍住圈坐係度，圈中間有一個魔法陣，我睇左一陣，佢地做左一D儀式，啟動左個魔法陣，個魔法陣閃閃發光。<br />\n<br />\n我就見到個魔法陣中間，有一個藍藍紫紫既光點，光點慢慢化為一個銀河既圖案，大約有4米長，銀河慢慢轉動，然後銀河就向住大草原某個方向飛走左。<br />\n<br />\n我感覺到個銀河係有一種好強大既力量，我望住洛基，因為佢冇左神既力量，所以我估佢都好想得到依份力量，但佢始終都冇行動。<br />\n<br />\n<span style=\"color: red;\">我腦海中出現一句句子 : 造神計劃!<br />\n</span><br />\n然後我就向住銀河飛既方法跑過去。<br />\n<br />\n然後跑到早上，我去到一個有好多草既地方，果D草有成個人咁高，我覺得個銀河差不多飛到終點，但同時我感應到旁邊有個東西偷窺緊我，冇錯，佢就係提摩，係LOL 個提摩，佢係草入邊望緊我，好似想偷左銀河既力量咁。<br />\n<br />\n<span style=\"color: red;\">我腦海中又出現一句句子 : 一個世界不能夠只有一個力量。</span><br />\n<br />\n無錯，有陰就有陽，有光就有暗，一個強力既東西，一定要有另一樣東西制衡，所以我明知提摩偷偷跟住我，所以我都冇咩點理。<br />\n<br />\n終於去到一個地方，個銀河停左係一塊石上面，石上面有一條條深坑，銀河化為一堆白色既液體係深坑，我感到果D液體係集結左成個地球既力量。<br />\n<br />\n突然提摩彈左出黎推開左我，飲曬深坑上既白色液體，我知道提摩好快就會變成神，但我竟然冇阻止佢既念頭，明明之前係一個小人物，但現在竟然變成左神。<br />\n<br />\n不過又唔洗灰心，之前都講過，有光就有暗，我望到旁邊有一間小屋，小屋入邊竟然放左支白色液體。<br />\n<br />\n<span style=\"color: red;\">我腦海中出現一句句子 : 更強既力量</span><br />\n<br />\n我諗都冇諗就飲曬佢，靈魂仲好似一下子扑左出黎，用第三身既角度黎睇緊自己。<br />\n<br />\n好似經歷左一場大爆炸，我見到我已經唔係以前既自己，我變成左一個橙色既人，而提摩變成個一個紫色既人，不過我兩個只係一個人型生物，頭上好似仲有對角。<br />\n<br />\n<br />\nAny away，提摩首先對我攻擊，佢一舉起隻手，就將我變成一粒原子，但我覺得我仲有生命力，唔會局限於肉體，所以下一秒我已經係虛空中出返黎，正正式式係無中生有，而係我走出黎既一瞬間，我已經同佢交手了數次。<br />\n<br />\n我既力量係佢之上，但又好難殺死到對方，而佢更加殺唔死我。<br />\n<br />\n夢就去到E度就完。<br />\n<br />\n<br />\n我覺得我做左神之後(發夢)，唔可以用&quot;我&quot;形容自己，而且冇曬所有基本既慾望，生命係無限，有種冇意義既感覺，有D想做返一個人。<br />\n<br />\n夢完了，打開眼睛，我係一個人。"},{"pid":"87bcb88198bcc0612959d781f999b850829db2c9","tid":443518,"uid":17607,"like":0,"dislike":0,"score":0,"citedBy":0,"replyTime":"2017-10-21T23:49:44.000Z","msg":"<img src=\"/assets/faces/normal/chicken.gif\" class=\"hkgmoji\" /> <img src=\"/assets/faces/normal/chicken.gif\" class=\"hkgmoji\" />"},{"pid":"d89cc9ef401499439e1a6b02974859866f9462ec","tid":443518,"uid":107461,"like":0,"dislike":0,"score":0,"citedBy":0,"replyTime":"2017-10-22T03:45:19.000Z","msg":"此回覆已被刪除"}]}