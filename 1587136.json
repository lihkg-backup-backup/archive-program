{"tid":1587136,"cid":18,"subCid":0,"title":"【粵譯】《法西斯：一百個問與答》","createTime":"2019-09-22T09:32:24.000Z","updateTime":"2019-09-22T09:44:14.000Z","uid":69753,"like":1,"dislike":0,"uniUserReply":2,"replies":[{"pid":"7dff3a91f82b7868dd7c948f27ebec5cb192cd0f","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:32:24.000Z","msg":"<div style=\"text-align: center;\"><strong><span style=\"font-size: xx-large;\">《法西斯：一百個問與答》<br />\n奧思華&middot;莫斯利爵士<br />\n1936 倫敦：不列顛法西斯聯盟</span></strong></div>"},{"pid":"8dcc137cee64986d327f768c0fd3f93e63727a53","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:32:45.000Z","msg":"<em>引言略</em><br />\n<br />\n<strong>１、黨點看待王室？</strong><br />\n忠心耿耿，我哋必定竭盡所能去維護佢嘅高尚。<br />\n<br />\n<strong>２、點解你當初離開工黨？</strong><br />\n佢哋言而無信，同保守黨無別；因為保守黨喺戰時一直忠於國家，而且有套良好嘅改革政策，我戰後加入咗保守黨，成為最年輕嘅議員。「適合英雄居住之地」係冷嘲熱諷嘅謊言，但當時確實為我呢代人實現。呢個系統隨住一班議會佔大多數、喺戰爭獲利嘅奸商而廢止。我離開保守黨，並作為獨立候選人喺保守黨嘅票源地－－哈羅打低咗佢哋兩次。獨立嘅身份令民眾忽略我對國家嘅貢獻，所以我加入咗工黨；工黨雖然有明顯嘅缺陷，但係當時嘅唯一希望。我為工黨不辭辛勞咗七年，直至一九二九年，我哋隨住「解決失業」嘅承諾入議會，而我係承擔呢個難題嘅部長之一。政府一年間紋絲不動；我喺年尾提出可以令八十萬個市民有工做嘅政策，同因應當時環境重建英國工業嘅長期政策。我同政府講：「一係接受呢個計劃，一係諗個更加好嘅。」佢哋一樣都冇做，我因而辭職；我將議題帶到議會，警告危機將至，只有十分之一嘅贊成票；我將議題帶到工黨會議，有過百萬嘅贊成票，但敗於工會巨頭嘅關鍵票。我祇好因應舊制，回歸萬長而勞苦嘅製憲之旅，從零策劃建立新文明嘅新力量。失業數字升至百萬，工黨繼續佔位一年，直至資本家踩場，踩埋佢哋落嚟。工人幫班資本家爬上高處，換嚟嘅祇有濫權背叛。我冇後悔畀兩大老黨一個機會，如果我同上百萬嘅民眾冇畀機會佢哋，新運動唔會紮實如今，曾係黨員嘅歷史激勵住我。"},{"pid":"49bdd801a5edc775690f3c657366eb678155ff69","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:33:03.000Z","msg":"<strong>３、工黨作為在野黨，點實施個政策吖？</strong><br />\n容我反問：如果佢哋有計劃，點解唔喺議會提出？如果佢哋落敗，盡可以暫退，並再喺大選上陣。佢哋既冇政策既冇膽。<br />\n<br />\n<strong>４、點解個運動取名為「法西斯」？</strong><br />\n法西斯之名如今喺全球耳熟能詳，用其他名反而會引起誤會。而且直接用法西斯之名，可以令大眾得知我哋嘅立場。我哋要消除誤解，解釋同宣傳法西斯主義點喺英國實行。長遠而言，直截了當唔止係誠實，更係最好嘅行動；仲有一個名係德國嘅民族社會主義，但德國通常都俾外界認知為法西斯主義，一個更加大眾，解釋英、德、意現象嘅詞彙。就我所見，民族社會同法西斯一樣，唔同嘅民族同種族特徵，唔同嘅國家，自然有唔同嘅表達方式。喺工黨嘅七年，我推行嘅係民族社會主義嘅政策，而唔喺黨主張嘅國際社會主義。"},{"pid":"e275b867b21b894f0afd8086e799a3c73209a053","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:34:11.000Z","msg":"<strong>５、如果你唔係抄外國嘅諗法，點解你－－（壹）身穿黑衣；（貳）用意式敬禮；（叁）用意大利個束棒標誌？</strong><br />\n（壹）我哋之所以身穿黑衣，係因為黑色象徵法西斯對抗無政府主義嘅鐵意志，「象徵」喺英國從來唔係新嘢。對信義好「怕醜」嘅保守黨，每年一度身穿花黃之衣紀念迪斯雷利。自由黨每逢選舉身穿唔同嘅玫瑰色。工黨曾經打紅呔，直至佢哋畀人踩到變粉紅色。信義嘅象徵令我哋更熱血，喺身上劃上法西斯三字－－無論字面上定比喻上。我哋冇強迫成員著黑衫，廿個成員大約祇有一個著。但早期已經身穿黑衣、公開表明立場嘅成員，對法西斯都有難忘嘅功勞。強而有力嘅觀點、強而有力咁表達，喺混亂時代不可或缺。黑衣，因而係法西斯嘅象徵。<br />\n（貳）呢個並非意式行禮，亦非德式行禮，但德國都用緊呢個行禮方式。呢個係歐洲最古老嘅行禮方式，喺意大利法西斯出現之前，英國最早數計世紀都有用。<br />\n（叁）束棒亦可以喺英國嘅過去二千年，最光輝嘅時期搵到。呢個標誌由羅馬嘅祖先帶嚟英國，佢哋喺度待留四個世紀，所留下遺跡將永存此地。束棒象徵住羅馬帝國。有咩適合多過我哋－－一個比羅馬帝國更為成功嘅帝國用呢？<br />\n<br />\n<strong>６、個閃電同圓圈咩意思吖？</strong><br />\n呢個係祇屬於英國法西斯嘅標誌。佢象徵住有如閃電嘅行動力同團結一致嘅圓圈。國家嘅行動源於國民嘅凝聚，祇有法西斯可以為政黨間嘅撕裂劃上句號。<br />\n<img src=\"https://na.cx/i/m7cdMkV.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fm7cdMkV.png&h=f0f49aa9&s={SIZE}\" />"},{"pid":"0e5fb0786ce115ffeb9ff8ac05eb07073750b089","tid":1587136,"uid":47605,"like":0,"dislike":0,"score":0,"citedBy":0,"replyTime":"2019-09-22T09:34:52.000Z","msg":"<img src=\"https://na.cx/i/YY8gJwH.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FYY8gJwH.jpg&h=de149ef0&s={SIZE}\" />"},{"pid":"aedd2c96a981dd18138f92c8fd7535f2575b63d5","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:35:15.000Z","msg":"<strong>７、英國法西斯同意德嘅法西斯有咩分別？</strong><br />\n最大分別莫過於民族，佢哋係意大利人、德國人，我哋係英國人。法西斯務求唔同國家用佢哋自己民族嘅方式表達。因此唔同國家嘅法西斯主義總比主張「國際」嘅社會主義同共產主義多。無論係政治定宗教，好嘅思想總會喺唔同國家出現。所有老黨派都會有外來嘅敵對信義；例如自由主義，佢將整個大陸浸沒於血海，但嚟到英國就以英式方法完美實行。為此，我哋跟隨祖先嘅方式，尋求以英式將今代嘅信義帶到英國，以符合英國特色。英國並非次次發起新一代嘅信義，但通常會將佢完善。我哋主張英國法西斯嘅政策遠高於其他嘅建設策劃。<br />\n<br />\n<strong>８、你點消除階級嘅隔膜？</strong><br />\n建立「一分耕耘一分收獲 」原則，再消滅製造階級隔膜嘅人。國民會以能力區分，但社會階級嘅分別將會滅絕。喺現今社會，少數人因為處於高位而懶散生活，其下眾多人仍努力生產。喺法西斯下，全部人都有責任以唔同方式同程度服務國家。<br />\n消除階級甚至會影響生產。為咗消滅階級，遺產概念都會被消除；公司總經理嘅能力比一個執佢房嘅女傭強，但分別僅限於「能力」而非「階級」。撇除能力，同對國家嘅服務外，所有國民冇分別。而憑能力分別嘅制度，可以睇到法西斯同共產黨嘅分別。後者所謂嘅平等，同時無視階級同能力，令一個公司總經理同女傭無別。<br />\n我哋相信制度同能力嘅分別會為每個人分配責任。呢個制度會帶出一個明確嘅事實，一個社會主義者忽略嘅事實－－男人同女人天生有別。"},{"pid":"25e6851fca8a9245d24b6c570191b5b8cd3ce4f8","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:35:36.000Z","msg":"<strong>９、咁自由呢？</strong><br />\n今時今日，大部份人缺乏自由。喺法西斯嘅領導下，佢哋將初嘗自由之味。當民眾永遠得唔到佢所投嘅，投票有咩用？當因為議會阻礙，而祇有兩個法案時，民眾點會投到所望？自由嘅開端係有用嘅投票；政府冇作為，投票就唔會有用；而法西斯，會令政府運作。法西斯唔係自由之末，而係自由之端。真正嘅自由係經濟自由；經濟混亂未結束，經濟就唔會自由；政府冇作為，經濟混亂就唔會結束。<br />\n真正嘅自由意味住高人工、短工時、安全嘅就職、靚屋、有餘暇嘅時間同親友盡興。現今嘅技術容許我哋去建立咁嘅社會。未建立嘅原因，係因為民主黨認為言語勝於行動。我哋要喺幾個政治家講嘢嘅自由，同生活自由中擇一。我會揀後者，法西斯令自由有機會，由民主黨口中嘅經濟奴隸制拯救民眾。<br />\n<br />\n<strong>１０、你對宗教有咩睇法？</strong><br />\n我哋完全相信宗教自由。法西斯嘅睇法可以用一句基督戒律概括：「凱撒嘅歸於凱撒；神嘅歸於神。」<br />\n我哋著重國家事務，而非宗教。而家冇一個主流宗教會破壞國家，所以同法西斯冇衝突。相反，我哋鼓勵宗教為國服務，宣揚法西斯嘅精神。"},{"pid":"dd0b70e47943abde63183a22a699b2dff511ed7b","tid":1587136,"uid":69753,"like":0,"dislike":0,"score":0,"citedBy":0,"replyTime":"2019-09-22T09:44:14.000Z","msg":"<a href=\"https://youtu.be/FjltY8ditmg\" data-sr-url=\"https://r.lihkg.com/link?u=https%3A%2F%2Fyoutu.be%2FFjltY8ditmg&d=AaXh75k8ef15jyN5JBlvBqmkGRIJ7ARjMQoHd6uTSg0%3D&h=c6eb6c03\" data-auto-link target=\"_blank\">https://youtu.be/FjltY8ditmg</a>"}]}