{"tid":2171098,"cid":5,"subCid":10,"title":"係唔係接受委任臨立會既主動權, 唔係人大常委, 而係現任既議員","createTime":"2020-08-23T17:13:36.000Z","updateTime":"2020-08-23T17:13:36.000Z","uid":348733,"like":0,"dislike":0,"uniUserReply":1,"replies":[{"pid":"a6c5ebc19b82ccab917fb9ed5cbc7d7cb1e45b93","tid":2171098,"uid":348733,"like":0,"dislike":0,"score":0,"citedBy":0,"replyTime":"2020-08-23T17:13:36.000Z","msg":"本人立場: 我從來無話一定要留定一定要辭, 問題係點做, 留係無問題, 辭我都無問題<br />\n<br />\n大人開呢個臨立會, 佢拋個波出黎, 出現既2個極端係<br />\n1. 左邊係總辭<br />\n2. 右邊係全部留任<br />\n而人大係無開條件地叫泛民議員留任...<br />\n人大開得好毒, 佢想成立一個委任議會, 而呢個係不被授權既議會, 佢希望將不被授權既議會綁住泛民議員, 為日後可以大做文章而舖路, 例如: 既然不被授權, 咁你地又參與, 再係藍絲群發酵, 衍生既力量係估唔到有幾大......換言之, 人大好清楚呢個議會係不被授權議會, 佢最想係合理化呢件事或者拖泛民議員落水<br />\n<br />\n首先, 諗一諗2個極端係點先<br />\n1. 總辭 =&gt; 符合民調結果, 香港人會支持, 同時議會入面事都係阻止唔到, 連會議文件都係無得睇, 即係話佢地可以一日過晒惡法; 相關文件點改都得, 反正唔洗公開; 而除左23條, 健康碼外仲會唔會創作新既惡法呢, 例如日後議會唔會改成委任制 (prepare for worst啫)......之後仲有無票投都唔知<br />\n2. 留任 =&gt; 係無條件下完全接受委任, 係可以拖到下惡法, 減少惡法過, 但係佢地既投票係入面既不被授權, 而日後亦唔到得到人支持 (基本上除左拖, 呢一年乜都做唔到)<br />\n但係2個極端中間可能有個option叫有條件下留任 (創作一件不存在既東西係件事入面, 素來係中共既最強把戲之一)<br />\n<br />\n但唔好以為泛民既議員係被動, 其實主動既係泛民議員, 因為泛民係可以開一個公開條件比香港人, 係特定既條件下委任....以下係一啲條件<br />\n1. 首先要承認佢地係無人民授權, 呢個議會係不被承認, 而只係大人<span class=\"red\"><span class=\"xx-large\">&quot;哀求&quot;</span></span>呢班人合作令議會合法 (而家係人大同一班老而不求緊泛民接受, 即係話佢地好可能無主動權)<br />\n2. 入去拖一年, 減少惡法提案<br />\n3. 佢地一票不投, 因為佢地無授權去投票<br />\n4. 議員捐返份人工出黎作抗爭支援<br />\n<br />\n如果要留任, 那怕你要花3,5,7日去解釋, 唔公開去處理, 就會為日後既留任形成重大既危機<br />\n由頭到尾人地無開條件, 點解自己唔去開一套留任條件...先下手為強講係&quot;人大求泛民議會留低&quot;<br />\n中共同人大一定不接受同承認自己有求於人既說法, 相反地議員應該推多一步向國際註釋, 殺對手一個措手不及, 以今屆議員限期30/9去迫使對方作更多既考量, 用時間去令對方行錯棋<br />\n如果下下覺得自己係被動一方被人打, 而唔係覺得對方係被動一方作零星反擊?<br />\n<br />\nP.S. 如果佢地夾梗黎, 其實乜都阻唔到, 與求係yes/no之間, 不如創立第三個答案考量下<br />\n<br />\nP仔文筆差, 如果寫得唔好, 唔啱聽, 唔好意思浪費左你既時間"}]}