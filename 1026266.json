{"tid":1026266,"cid":5,"subCid":0,"title":"[港女最好系列]假結婚黨愛公屋港女　「嫁」孟加拉男賺多倍","createTime":"2019-02-18T03:44:34.000Z","updateTime":"2019-02-18T04:40:53.000Z","uid":58335,"like":0,"dislike":1,"uniUserReply":1,"replies":[{"pid":"b22e5c508c824a6dca4033195c2897964719d45d","tid":1026266,"uid":58335,"like":0,"dislike":0,"score":0,"citedBy":0,"replyTime":"2019-02-18T03:44:34.000Z","msg":"【本報訊】報章上的分類小廣告遍佈密密麻麻的「婚」字；「中港婚，男女10萬」、「公屋男女，3日收足」。《蘋果》記者佯裝應徵者，揭開假結婚集團運作內幕及這個黑市場的種種奇景。願意與內地男人假結婚的港女可賺10萬，嫁給孟加拉人更有20萬。公屋女贏在起跑線，最受歡迎。<br />\n記者：梁佩珊<br />\n<br />\n記者透過報章廣告及社交平台招募訊息，接觸到假結婚集團的接洽人。其中一名中介人何先生於電話對話首句即明言：「我哋做假結婚喎。」他解釋，應徵者是要透過中港婚姻協助內地人取得香港身份證，來港定居、工作，甚至產子。<br />\n<br />\n中介︰我都想有人捉我<br />\n記者表示擔心被捕，何指「婚姻係正規，完全乜問題都冇」，並教唆記者「只要死口唔認，冇人會捉到你，我哋呢啲冇犯法」。<br />\n何先生又吹噓自己從事假結婚中介人10年，無懼入境處或警方放蛇，「你見到成張報紙，我哋登晒都唔驚，如果差佬要捉我，佢隨時好似你咁，打個電話出嚟，已經畀人捉咗，但我話畀你聽，我喺度做咗10年，都冇人捉過我，我都想有人捉我」。<br />\n記者問他與內地男子假結婚可獲多少酬勞，對方表示視乎居所性質：「住公屋10萬，唐樓、私樓7萬。假結婚生意偏好住址係公屋嘅女仔，如果唔係住公屋，會平少少。」他解釋，內地人偏好住公屋的港人，是因為輪候公屋需時，一般不會拿了錢後放棄單位逃去，可避免假結婚來港的計劃告吹。<br />\n<br />\n國際婚姻酬勞更豐厚<br />\n假結婚生意市場近年亦有國際化趨勢，而且跟外國人假結婚酬勞更豐厚。「你做中港婚姻係咁上下（約10萬元），如果做國際就10幾20萬。」何先生指，國際婚姻大多來自孟加拉等發展中國家，這些地區的男士願花更多錢換取香港居留權。<br />\n香港假結婚集團大多集中招募港女，何先生說，近年假結婚黨一般不接收本港男人，即使需要男人也要求35歲以上，酬勞亦偏低，「社會問題，後生女仔可以同唔同年紀嘅男人結婚，但後生男仔好少同老好多嘅女人結婚」。<br />\n他續說：「（大陸）女仔可以有好多男人追，咁佢哋真係嫁過嚟，可以慳番（假結婚費用）；（大陸）男人追唔到香港女仔，咁咪變咗要畀錢囉」。<br />\n入境處指出，2012年成立專案小組搜集假結婚情報，包括在報章、網頁的「搵快錢」及「中港婚介」等廣告入手調查，亦於各入境口岸審查持探親簽注探訪在港配偶的可疑旅客；當中涉及犯案人士的來港目的包括從事非法勞工，取得居留身份，來港產子等。<br />\n截至2016年5月底，處方共查出6,990宗懷疑假結婚個案，當中有1,268名香港居民及588名非香港居民被檢控，但近年被成功檢控的個案逐年下降。<br />\n立法會議員葛珮帆指，入境處的破案數字未能反映事實，「相信真實數字比檢控數字多好多，只係冰山一角。點解數字會不斷下降，政府監管成點呢？」<br />\n<br />\n<a href=\"https://hk.news.appledaily.com/local/daily/article/20160727/19711564\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20160727%2F19711564&d=8lKb2kYWDOzPE5G8cc2TgFuzyl20%2B4TZ9N3SWLiWM4Y%3D&h=ab40daae\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20160727%2F19711564&h=2f84036d\" target=\"_blank\">https://hk.news.appledaily.com/local/daily/article/20160727/19711564</a>"},{"pid":"baa85b0b225f8b6fce767ee7535f7037ceb7a205","tid":1026266,"uid":58335,"like":0,"dislike":0,"score":0,"citedBy":0,"replyTime":"2019-02-18T04:40:53.000Z","msg":"<img src=\"/assets/faces/normal/smile.gif\" class=\"hkgmoji\" />"}]}