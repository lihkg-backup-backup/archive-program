{"tid":1474905,"cid":5,"subCid":0,"title":"[文宣方向] 不要跟廢老說爭取民主 試著說是為了和平","createTime":"2019-08-15T10:18:38.000Z","updateTime":"2019-08-15T10:18:38.000Z","uid":51927,"like":3,"dislike":0,"uniUserReply":1,"replies":[{"pid":"8068e17c039c6fdb1d237acac984be0ccdca9493","tid":1474905,"uid":51927,"like":0,"dislike":0,"score":0,"citedBy":0,"replyTime":"2019-08-15T10:18:38.000Z","msg":"朋友冇連登account，代佢出個post，一個好似冇乜人提出過嘅方向。<br />\n<br />\n<br />\n普選係為咗和平，唔好同啲長輩講要爭取民主自由佢哋睬你都傻。<br />\n<br />\n第一步問佢想唔想香港甚至中國永遠都唔再受戰火摧殘，答想就會中計。（我相信和平係整個香港社會之間唯一嘅共識）<br />\n<br />\n之後同佢講歷史（長輩比較鍾意講歷史），問佢覺得點解歷代除咗堯舜禹退位讓賢之外，每次朝代變更嘅時候都有戰爭。<br />\n<br />\n俾佢諗下，你鍾意可以引導下佢。<br />\n<br />\n答案就係中國歷代都冇一個可以合法和平達致政權更替嘅制度。<br />\n<br />\n當然佢可能會同你講，而家中國經濟好發展好有咩唔好啊做乜要推翻佢啊。但係你要同佢講，每個朝代都有興衰嘅時候，強於唐太宗乾隆康熙雍正呢啲盛世，到最後都會有衰敗嘅一日。除非你同我講共產黨一定會千秋萬世永垂不朽，如果唔係歷史話比我哋聽每個朝代、政權終有衰弱嘅一日。到時候一定會出現民心思變，繼而出現革命戰爭。就算今日㩒得住冇爆發衝突戰爭，呢個計時炸彈只會留俾下一代甚至下幾代，戰爭終有一日會出現。<br />\n<br />\n爭取一個可以盡量如實反映民意而且平等嘅選舉制度就係為咗避免戰爭出現，令人民可以用合法和平嘅方式做到政權更替，而唔需要訴諸戰爭暴力。<br />\n<br />\n所以，爭取普選唔單只係為咗民主自由，更加重要嘅係為咗和平。尤其是對住啲長輩，千祈唔好開口埋口同佢講民主自由，因為佢哋覺得呢啲嘢唔可以當飯食。但係和平就係可以當飯食，無和平你唔使講經濟發展，基本衣食住行都會出問題。<br />\n<br />\n制度改革亦都唔好同佢講一定要跟英美嗰套，因為嗰啲係外國勢力佢哋實唔buy，一聽就會反感。同佢講要爭取一個能夠充分有效反映民意嘅選舉制度就足夠，留番啲空間討論細節。<br />\n<br />\n重點係sell和平，以歷史為鑒。而且係為咗下一代甚至下幾代嘅和平謀福祉，唔好令自己嘅子子孫孫生活喺戰爭嘅水深火熱之中。"}]}