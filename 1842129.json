{"tid":1842129,"cid":6,"subCid":0,"title":"新年一定要食蘿蔔糕，認同請分享","createTime":"2020-01-25T14:04:40.000Z","updateTime":"2020-01-25T16:03:33.000Z","uid":5190,"like":1,"dislike":2,"uniUserReply":3,"replies":[{"pid":"4cac63ffb77620cd754908e6f15356aa786d9c9c","tid":1842129,"uid":5190,"like":0,"dislike":0,"score":0,"citedBy":0,"replyTime":"2020-01-25T14:04:40.000Z","msg":"愈簡單嘅野，愈難做出水準，我相信依個道理每個人都知道。蘿蔔糕係新年其中一種節慶食品，無倫大人定小朋友都好鍾意食，今日，小智嘅屋企發生件事，令到佢對蘿蔔糕嘅好處完全消失。<br />\n<br />\n今日一大早，本來係應該去婆婆到拜年先，點知老豆話要去爺爺到先，眼見老豆老母係到嘈交，小智就出左句聲<br />\n「去邊都無所謂啦，最緊要有蘿蔔糕食！」<br />\n老豆老母以微笑回應小智，並心諗點解自己會生左個智障仔。因此，最後都係去左爺爺到先。<br />\n小智每年最期待嘅就係嫲嫲整嘅蘿蔔糕，今年都唔例外，都有蘿蔔糕食。過左一陣，啲親戚陸陸續續都到齊，每一個親戚都攞住一盒糕餅黎應節，本來係應該好開心嘅，但奇性嘅事情發生啦<br />\n<br />\n「小智，你睇下我整左咩比係食！」<br />\n「嘩屌，係蘿蔔糕呀，多謝姑媽！」<br />\n<br />\n啱啱先食完蘿蔔糕嘅小智，見到又有盒蘿蔔糕，當然好開心，佢即刻就拆黎食，唔洗兩三下，成個蘿蔔糕比佢食晒。佢大姑媽又行過黎，攞住盒野比佢<br />\n<br />\n「小智，估下係咩黎！」<br />\n「蘿蔔糕！」<br />\n「小智真係叻仔架姐，嗱比你嘅」<br />\n「多謝大姑媽！」<br />\n<br />\n小智攞住盒蘿蔔糕，又再品嘗蘿蔔糕嘅蘿蔔味。之後，佢堂表姐又走過黎<br />\n<br />\n「喂小智，睇下我係韓國買左啲咩比你...<br />\n<br />\n<br />\n<br />\n係蘿蔔糕呀！」<br />\n<br />\n小智因為開始有啲飽，拎左之後無諗住食，點知佢堂表姐坐過黎問<br />\n<br />\n「小智，你唔鍾意食蘿蔔糕呀？」<br />\n<br />\n小智聽完之後，無奈唔想令堂表姐失望，強行食落肚並展示出燦爛嘅笑容<br />\n<br />\n轉個頭，小智忍唔住，沖左去廁所嘔，嘔晒啲蘿蔔糕出黎，佢細心望住自己啲嘔吐物，竟然係自己心愛嘅蘿蔔糕，點解自己會食蘿蔔糕食到嘔？佢開始驚，驚左蘿蔔糕，佢撳制沖廁，望住蘿蔔糕被沖走，當佢鬆一口氣嘅時候再仔細啲望一望，點解沖唔晒？佢開始心急，不停咁撳不停咁撳，點解沖唔走？佢好驚，唔知點算。<br />\n<br />\n「我係咪得罪左蘿蔔神？...」<br />\n<br />\n佢驚到自言自語，直接出左去廳，見到爺爺返左黎，因為佢爺爺每日都好鍾意去晨運，所以啱啱先返，而小智見到佢手上攞住盒野，突然面都青埋<br />\n<br />\n「小智，你估下係咩黎」<br />\n<br />\n爺爺每行前一步，小智就向後一步，壓迫感愈黎愈大，慢慢，慢慢，小智已經行到去牆嘅盡頭，佢好驚，唔敢答佢，但爺爺嘅壓迫感戰勝左佢<br />\n<br />\n「...年糕...？」<br />\n<br />\n爺爺好開心咁摸摸小智個頭，小智心諗我應該答啱啦<br />\n<br />\n<br />\n<br />\n<br />\n<br />\n<br />\n<br />\n<br />\n「哈哈哈哈，小智，依個係蘿蔔糕黎架...！」<br />\n<br />\n<br />\n<br />\n<br />\n<br />\n<br />\n<br />\n<br />\n<span style=\"font-size: xx-large;\"><span style=\"color: red;\">「唔好呀！」</span></span><br />\n<br />\n<br />\n<br />\n哈哈哈哈"},{"pid":"c2d36355c86cfb2003dc09bdb7c9ecc6dc2dd49f","tid":1842129,"uid":47268,"like":0,"dislike":0,"score":0,"citedBy":0,"replyTime":"2020-01-25T15:17:00.000Z","msg":"善心打破零回覆"},{"pid":"161d73a9fd30450ed9fd9661462e5e47426f5847","tid":1842129,"uid":67225,"like":0,"dislike":0,"score":0,"citedBy":0,"replyTime":"2020-01-25T16:03:33.000Z","msg":"<img src=\"/assets/faces/lny/wonder2.gif\" class=\"hkgmoji\" />"}]}