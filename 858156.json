{"tid":858156,"cid":1,"subCid":0,"title":"（警世預言 立貼為證）填完個島 20年後的樓價都唔會平得去邊","createTime":"2018-10-11T15:00:14.000Z","updateTime":"2018-10-12T00:33:33.000Z","uid":112205,"like":0,"dislike":0,"uniUserReply":3,"replies":[{"pid":"d9149df1f77b7bc9b9a82df0f0c4ac239765a2db","tid":858156,"uid":112205,"like":0,"dislike":0,"score":0,"citedBy":0,"replyTime":"2018-10-11T15:00:14.000Z","msg":"有人相信<br />\n香港填左1700公傾土地，即係增加房屋供應，樓價就有機會下跌，市民就能夠執平貨，易上車，安居樂業。<br />\n<br />\n<br />\n<br />\n但係依個說法係缺乏說服力同證據<br />\n<br />\n林鄭講填完有3成係私樓用地，7成係公屋。<br />\n姑勿論7成公營房屋香港人有冇份<br />\n淨係3成私樓用地，都唔會對香港的樓價有咩動搖。<br />\n<br />\n原因一：<br />\n香港政府以高地價政策為收入來源。<br />\n<br />\n香港政府其實就係一間麵粉廠，負責售賣原材料（土地）比其他麵包生產商（地產佬）。過往咁多年，香港政府一直依靠賣地政策賺取高收益，以應付龐大的公共開支和福利，試問賣完地後，有大量麵粉供應，你係公司主事人，平日出糧出勁多，收入來源又單一，你會唔會用平既價錢賣返出去？麵粉咁貴，麵包價你估會平咩？<br />\n<br />\n<br />\n原因二<br />\n填海成本高昴，以藉繼續迫人供貴樓，繼續維穩。<br />\n<br />\n依點鬼唔知阿媽係女人咁，事實上政府都一定知。大家想像一下，間公司生產麵粉價格的成本咁貴，自己都未必做得住啦，咁既情況一定係轉嫁成本去消費者身上。到時廿年後，樓價都係要四五百萬，你一生供咁貴層樓，你會希望跌嗎？希望社會動盪不安嗎？高地價政策，事實上就係一種穩定社會的政治手段。因此，一旦樓價大跌必得罪既定利益者和沉默大多數，政府不會危及這堆和諧中堅。<br />\n<br />\n<br />\n<br />\n原因三<br />\n麵粉就算供應多，唔等於麵包商整咁多麵包<br />\n<br />\n雖然話供應3成麵粉，可能帶有成450公頃，但老實講，賣地條文從來冇講佢要幾時起，幾時拎出去賣，買左幅地又比地產公司囤積，代價而沽，價格的操控權唔係在政府手上。但居屋又荒謬地同私樓價掛勾，私樓唔跌，居屋價都唔會平得去邊。<br />\n<br />\n<br />\n<br />\n頭盔位<br />\n以上言論並未考慮美國加息、整體經濟因素，只是單從香港政治角度出發。樓市買賣涉及風險，請各位量力而為。以上言論純粹用作學識交流用途。"},{"pid":"7f41dedba0fadf592e9a0be008d741f53759ff84","tid":858156,"uid":85659,"like":0,"dislike":0,"score":0,"citedBy":0,"replyTime":"2018-10-11T15:01:10.000Z","msg":"Lm"},{"pid":"a20cc9fbdd06e7c7ea2e27ac42212369dd43690c","tid":858156,"uid":65346,"like":0,"dislike":0,"score":0,"citedBy":0,"replyTime":"2018-10-12T00:33:33.000Z","msg":"2047 大限你唔講...?"}]}