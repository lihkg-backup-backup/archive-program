{"tid":1863385,"cid":5,"subCid":10,"title":"血癌病人不割席：醫護都係人","createTime":"2020-02-05T06:27:00.000Z","updateTime":"2020-02-05T06:55:49.000Z","uid":25558,"like":6,"dislike":0,"uniUserReply":2,"replies":[{"pid":"1c12803fab777cd9898f34b22d9442154318cd31","tid":1863385,"uid":25558,"like":0,"dislike":0,"score":0,"citedBy":0,"replyTime":"2020-02-05T06:27:00.000Z","msg":"<a href=\"https://hk.news.appledaily.com/local/20200205/373EM2TQUX24XS7XH35TSEJBYA/\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2F20200205%2F373EM2TQUX24XS7XH35TSEJBYA%2F&d=%2FE8yPsxO6SBEJdrny20pcZFIS2qdHEMyYfCy%2BeARyBE%3D&h=90f0906e\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2F20200205%2F373EM2TQUX24XS7XH35TSEJBYA%2F&h=3e01ad63\" target=\"_blank\">https://hk.news.appledaily.com/local/20200205/373EM2TQUX24XS7XH35TSEJBYA/</a><br />\n<br />\n血癌病人不割席：醫護都係人<br />\n<br />\n<img src=\"https://static.appledaily.hk/images/apple-photos/apple/20200205/large/1580833750_8f3a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20200205%2Flarge%2F1580833750_8f3a.gif&h=e8e8e98a&s={SIZE}\" /><br />\n<br />\n【本報訊】醫護罷工第二日，病患繼續不割席支持，有癌症病人明白醫護罷工或令其治療受阻，但歸咎於政府一直堅拒封關，令疫症繼續有機會傳入香港。有本想參與罷工的心臟科醫生因要施緊急手術，終決定執勤：「緊急救命嗰啲我哋一定會做！」<br />\n<br />\n患有慢性血癌的羅先生（圖）昨早到瑪麗醫院覆診，他說：「如果醫護罷工我死梗，我要長期輸血。」幸罷工行動暫未有受影響其覆診時間。但他說，即使有影響仍然支持醫護罷工，已置生死於度外，「費事阻住個地球轉啦，醫護都係人，人哋都有自己難處」。他不滿特首林鄭月娥昨拒全面封關，「繼續畀啲人入嚟，啲菌周圍傳播攞命㗎嘛」。<br />\n<br />\n患有血科病症的陳先生亦支持醫護罷工，批林鄭施政天真、後知後覺，「以為咩都under control，其實已經失晒控，佢個班底淨係識出來孭鑊，點解寧願補鑊都唔預先防止？」他批評林鄭半封關措施敷衍了事，「做嘢唔得徹底，等於應酬吓你就算」。<br />\n<br />\n<br />\n接緊急手術 醫生棄罷工<br />\n<br />\n相關新聞：賀一誠封賭場半月 「買晒葡國口罩」<br />\n<br />\n心臟科醫生倫先生本計劃罷工，但昨早必須進行緊急手術，終繼續緊守崗位，「緊急救命嗰啲我哋一定會做，唔希望病人受損」。他說支持工會罷工的訴求，衷心希望港府能從源頭阻截病毒，「如果再係咁，遲早社區爆發，醫管局係承受唔到咁多（病人）」。對於林鄭挑釁稱罷工醫護「唔會得逞」，他反駁：「醫護界罷工唔係為咗加人工、福利，係為咗全香港市民，得逞應是形容惡行、不正義的行為。」他慨嘆全人類搶口罩，連醫護物資亦開始要限制用途，不理解政府為何堅拒從根本源防疫。<br />\n<br />\n未有參與罷工的內科病房護士潘小姐就指縱使工作量大增，仍然支持和尊重參與罷工同事，「我都好抱歉冇參與罷工，不過大家分頭行事，總唔能夠冇人照顧病人」。<br />\n<br />\n■記者梁銘恩"},{"pid":"9d5427ad596ddca593f51a5b8cc796907b8ce92f","tid":1863385,"uid":139294,"like":0,"dislike":0,"score":0,"citedBy":0,"replyTime":"2020-02-05T06:55:49.000Z","msg":"潘小姐個頭盔大到<img src=\"/assets/faces/lny/clown4.gif\" class=\"hkgmoji\" />"}]}