{"tid":881876,"cid":1,"subCid":0,"title":"當你將一啲人係你心入面擺得好重","createTime":"2018-10-29T18:29:04.000Z","updateTime":"2018-10-29T18:29:04.000Z","uid":213854,"like":4,"dislike":0,"uniUserReply":1,"replies":[{"pid":"1998bfdae0f5406748cf3b02f418f1f07c4a809f","tid":881876,"uid":213854,"like":0,"dislike":0,"score":0,"citedBy":0,"replyTime":"2018-10-29T18:29:04.000Z","msg":"本身已經唔想去識啲無關痛癢嘅Hi,Bye FD。你將呢幾個雖一嘅真心朋友放係心入面最重要嘅位置，以前嘅你哋會談天說地，無所不談，話題總係講唔完。每日返學放飯放學你哋都會一齊，一齊成長嘅旅程，你哋經歷好多試練，嘈過交，反過面，一齊共患難過，最後你哋都可以破鏡重圓、重修舊好，直到嗰日畢業，大家都實牙實齒咁講唔會唔記得大家，呢世都係好朋友、好兄弟。你以為咁就會一世，佢哋永遠都會係你最好嘅朋友，去到真係各散東西時，你有你嘅生活，佢哋有佢哋嘅忙碌，各自忙住自己嘅人生，但你始終無忘記過呢份友誼，直到某日你約翻佢哋出嚟，有啲人已經無哂音訊、有啲已讀不回，又或者真係約到出嚟嘅，已經完全變咗個人，已經將呢份友誼忘記得一乾二淨，呢份友誼好似一場夢咁，呢一刻你醒咗，翻唔到入個夢到，你會問自己點解，究竟係一開始就無？定係呢個世界逼你哋變得太快？"}]}