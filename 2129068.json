{"tid":2129068,"cid":13,"subCid":0,"title":"論潮流與政治","createTime":"2020-07-28T10:50:15.000Z","updateTime":"2020-07-28T11:13:21.000Z","uid":9613,"like":3,"dislike":1,"uniUserReply":2,"replies":[{"pid":"e39f89e6155f78ef575a95e35c4f8abdb9568222","tid":2129068,"uid":9613,"like":0,"dislike":0,"score":0,"citedBy":0,"replyTime":"2020-07-28T10:50:15.000Z","msg":"論潮流與政治<br />\n 近日，香港落實既國安法相信都令好多人會好擔心自己會唔會誤墮法網。盡管如此，政府一再強調呢條法例只針對極少數違法人士並唔會影響普羅大眾既日常生活。但事實又係咪咁呢?更同潮流又扯上咩關係呢?<br />\n 大家買衫既時候通常都係睇佢個graphics靚唔靚又或者係focus係邊個牌子出而去選擇買唔買一件衫。但你有冇諗過國安法通過之後，連你買一件衫既自由都會無埋? 事源早於6月初既時候香港既一間板牌@victoria.hk就出左一件印有燒著左既香港警車既Tee (圖1.)，而個件tee原意係想將收益捐去當時既BLM Movement既Bail Fund同香港既612基金。有見及此，我就因為覺得佢個graphic好有香港feel同好貼近香港既近況所以就pre-order左一件諗住用黎介紹下呢個brand。但直到國安法通過後，我就收到封email話比我知因為呢條法例既源故，Victoria hk佢地擔心呢個graphic會被認定為&rdquo;構成/助長恐怖主義&rdquo;，所以決定取消發售今次呢件衫。你可能會諗我都唔買呢個brand既或者我都唔care政治既咁又關我咩事呢? 回望返7月1號國安法實施後既幾個星期都有人因身上帶有印左&rdquo;光復香港，時代革命&rdquo;等既物品而被捕，試諗下他朝有一日你著緊個件tee所寫既野或者圖被認定為&rdquo;對國家有危險&rdquo;而被捕你會唔會覺得好無辜?你可能會覺得無呢個可能性或者機會好細，但其實大家經常買既潮牌有好多都會出一D有關社會運動或者&rdquo;警暴問題&rdquo;既graphics，咁日後買衫之前係咪要審查左個graphic既意思先可以著出街呢? 就比如比較出名既Supreme咁，佢地都有出好多關於社運既衫就例如同North Face聯名既一件外套(圖2.)，而佢上面就印有&rdquo;By any means necessary&rdquo;既字句。呢句野其實係來自當時黑人運動Malcom X所用既一句Slogan，意思就係只要解決到當時既種族問題無論用咩方法(包括暴力抗爭)都在所不辭。由於呢個Slogan同街頭既暴力抗爭有關所以會唔會因為咁而成為敏感物品呢?又或者印有美國旗既產品(圖3.)又會唔會被視為&rdquo;勾結外國勢力&rdquo;呢? 當我地怕因為咁而犯法既時候會唔會就令到我地可以選擇既權利受到損害呢?又或者以創作者既角度出發，係咪本地既品牌無辨法再為佢地覺得不公義既事情發聲呢?點解Supreme出FTP(Fuck the President圖4.)Tee既時候唔洗怕犯左咩法，但當香港品牌想表達一D對社會現況既意見既時候就要面對呢種&rdquo;白色恐怖&rdquo;呢?會唔會有一日我地連著純黑色既Tee既自由都會埋呢?<br />\n 反觀美國既BLM運動，有好多品牌例如STUSSY同HUF等都有出支持呢個運動既TEE(圖5.)並將收益捐比運動作Funding可見其實本地品牌既發聲唔單止係用來集資支持個運動，仲大既效果其實係可以對外既宣傳話比其他國家既人聽佢地發生緊咩事。所以回望返香港既情況，如果我地可以多D支持本地既品牌，他朝有一日可能潮流都會可以成為我地向世界發表意見既平台?<br />\n<br />\n<img src=\"https://na.cx/i/S1nU6Mg.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FS1nU6Mg.jpg&h=8caf1fc9&s={SIZE}\" /><br />\n如果你睇完覺得有意義既話可以SHARE比其他人睇，有任何意見都可以comment話我知!<br />\n<br />\n- FROG   28/07/2020<br />\n<br />\n<br />\nLink: <a href=\"https://www.facebook.com/1614663275422795/posts/2443795222509592/?d=n\" data-sr-url=\"https://r.lihkg.com/link?u=https%3A%2F%2Fwww.facebook.com%2F1614663275422795%2Fposts%2F2443795222509592%2F%3Fd%3Dn&d=jpV%2F2%2Bss%2F2Wq3uOsKpdaD0xj1a1M9JfR6d2dSWReNkw%3D&h=1316f8bc\" data-auto-link target=\"_blank\">https://www.facebook.com/1614663275422795/posts/2443795222509592/?d=n</a>"},{"pid":"0701a37c954d2e7ecd9197e649d5ad3d88012afa","tid":2129068,"uid":282494,"like":0,"dislike":0,"score":0,"citedBy":0,"replyTime":"2020-07-28T11:13:21.000Z","msg":"一件好事有可能係某種情況係唔好<br />\n反之亦然<br />\n例如其他國家有國安法好正常<br />\n但國家被騎劫國安法就係黨安法<br />\n條法就變左保極權"}]}