{"tid":625865,"cid":11,"subCid":0,"title":"[轉貼]終於搵得返太空殺人狂返黎睇","createTime":"2018-04-11T19:40:49.000Z","updateTime":"2018-04-12T02:43:10.000Z","uid":105567,"like":1,"dislike":0,"uniUserReply":2,"replies":[{"pid":"b911f18e5630b34d744957b6efc6c882c2ace014","tid":625865,"uid":105567,"like":0,"dislike":0,"score":0,"citedBy":0,"replyTime":"2018-04-11T19:40:49.000Z","msg":"<a href=\"https://m.facebook.com/groups/803879953032830?view=permalink&amp;id=1682932591794224\" data-sr-url=\"https://r.lihkg.com/link?u=https%3A%2F%2Fm.facebook.com%2Fgroups%2F803879953032830%3Fview%3Dpermalink%26id%3D1682932591794224&d=%2BLXYLlvNe20dysAnQriBOhxMMk18geApnjdPrdglKpk%3D&h=e28ab5f4\" target=\"_blank\">https://m.facebook.com/groups/803879953032830?view=permalink&amp;id=1682932591794224</a><br />\n<br />\n終於搵到《太凶殺人狂》嚟睇，真心痴X線嘅戲，究竟呢部戲係咪惡搞片嚟？個導演好似真心相信呢套戲好驚悚？一直都唔係Jason Fans，但聽唔少朋友講呢部戲一定要睇，因為殺人狂殺上太空，個概念已經好奇怪，仲要講因為「急凍計劃」意外令呢個被活捉嘅殺人狂生存咗到去四百多年後（2455年），因為地球已經住唔到落去 ，要將佢運走另一個新地球，呢個概念佢竟然用一個極低成本去拍攝，比起于仁泰嘅《鬼王再生》成本3份1價錢去製作，前者已經夠平，佢做爛市仲要大搞科幻元素，呢個可能係電影人嘅勇氣，但呢個導演真係夠哂幽默，由開頭搵個廢廠扮地下監獄，再搭個好似「閃電傳真機+Cyber8」嘅太空倉，已經知呢個導演不甘平凡，完全唔向大製作低頭，劇本唔知係咪一早知唔夠錢拍，由頭到尾都叫d演員好認真去演去講d好荒謬嘅對白，所有科學用語都係9up，但睇到個導演好似好相信咁拍係皇道。<br />\n <br />\n一開波就知膠，不如膠到去盡頭，果然&hellip;電影由一開頭到尾都係咁瘋狂，無啦啦嘅性愛、SM、血腥暴力、不合格CG、道具屍骸血肉橫飛都共治一爐，最驚喜係個未來機械人，佢唔講真係唔知佢係女機械人，一個想成為人類，叫個博士整個乳頭俾佢，因為佢想有男朋友，套戲做到一半講到Jason已經殺剩幾個人，去到無人阻止到佢，呢個機械人因為同個博士打個茄輪，感受到愛嘅力量，突然又覺得自己可以成為「未來戰士」，突然可以對付到Jason，即刻變成100%能量戰士，用自己自家能力去抵抗Jason，講到呢度只係電影嘅一半，仲有好多驚人創意萌生，最令我驚喜係呢個女機械人，俾Jason斬甩個頭後，個博士可以手執佢個頭好似Macbook咁，個死人頭流動性用類似usb咁去接駁太空倉電腦，一邊同個女機械人傾偈去俾命令，一邊自己又打字輸入d碼去維修個太空倉，呢個可能係iphone 同siri 嘅最早概念，仲有一樣嘢係2455年可以做到細胞再生能力，佢個CG效果好鬼似《鋼之煉金術師》咁出d蛆蟲咁纏上身就當係，呢個特效佢用得最多係個大胸嘅女主角身上，其他人就出少少就算，導演真有心思😆 但呢部戲太多數之不盡嘅創意，我而家咁睇完全要當佢「未來主義者去Cyber8遇上殺人狂」嘅感覺，2001年嘅戲應該係咁上下。<br />\n <br />\n電影仲有一樣嘢係康城同柏林都得過獎嘅導演David Cronenberg（曾拍《變形人魔》同《暴力效應》）一開頭客串一個重要角色，一部咁破天荒嘅電影竟然有咁大導演支持，呢部電影一定要隔多排再睇一次，佢目的唔係做驚悚片，根本就係未來預言書，但每一個未來發明唔洗400年後，因為其實而家已經做咗，所以而家睇剛剛好 😆<br />\n<br />\n<img src=\"https://img.eservice-hk.net/upload/2018/04/12/034046_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F04%2F12%2F034046_d0b3244693f743a542dc6a84b8f5ae22.jpg&h=a7ef78e5&s={SIZE}\" />"},{"pid":"4f26d800ed3afb1941c25e87f5a3e5fb41d95c7b","tid":625865,"uid":10457,"like":0,"dislike":0,"score":0,"citedBy":0,"replyTime":"2018-04-12T02:43:10.000Z","msg":"好撚好睇！"}]}