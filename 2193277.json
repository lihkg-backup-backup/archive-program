{"tid":2193277,"cid":5,"subCid":0,"title":"有內蒙古警察拒絕鎮壓捍衛母語運動　身兼家長嘅蒙古藉警員拒執勤","createTime":"2020-09-07T16:38:36.000Z","updateTime":"2020-09-07T16:53:41.000Z","uid":261647,"like":5,"dislike":1,"uniUserReply":3,"replies":[{"pid":"1cbab32f50267931c82f617e819f6c6c0df5b4f5","tid":2193277,"uid":261647,"like":0,"dislike":0,"score":0,"citedBy":0,"replyTime":"2020-09-07T16:38:36.000Z","msg":"<a href=\"https://www.facebook.com/hongkonglangstudies/photos/a.636947586361970/3361525833904118/?type=3\" data-sr-url=\"https://r.lihkg.com/link?u=https%3A%2F%2Fwww.facebook.com%2Fhongkonglangstudies%2Fphotos%2Fa.636947586361970%2F3361525833904118%2F%3Ftype%3D3&d=nUkjSwirbxPTmroveKClqJmLjsYRFZgpJr%2B2v3iO%2BBA%3D&h=c42483a0\" target=\"_blank\">https://www.facebook.com/hongkonglangstudies/photos/a.636947586361970/3361525833904118/?type=3</a><br />\n<br />\n【蒙古警察嘅良知】<br />\n<br />\n有唔願透露姓名嘅內蒙古警察向《洛杉磯時報》透露，當地嘅公安加班捉拿抗議取消蒙古語教學嘅人。<br />\n<br />\n公安會衝入蒙古人嘅住所，要佢哋簽紙唔反對教育政策，否則就會被拘留同列入監控名單。<br />\n<br />\n佢話被捕者包括大肚婆同學生，如果被標記為關鍵人物仲會被終身監視。<br />\n<br />\n呢位警察話，佢拒絕參與鎮壓，好多家有學童嘅蒙古警察連工都唔返。<br />\n<br />\n佢話：「我係蒙古人，我唔會拉蒙古人。拘捕捍衛母語嘅人根本冇法理依據，我想做人有返自己嘅原則。」<br />\n<br />\n今年九月一號起，因為中國喺內蒙古推行取消原本蒙古話教學嘅所謂「雙語教育」，蒙古人發起捍衛母語嘅罷課運動，超過30萬學生響應，而當局採取高壓手段回應。<br />\n<br />\n至今已經有超過300名蒙古市民被以「尋釁滋事罪」通緝。<br />\n<br />\n網絡流出片段，過千蒙古學生同家長聚集喺學校門口，高呼：「蒙古話係我哋嘅母語，就算死我哋都係蒙古人。」<br />\n<br />\n各地爆發罷課同遊行示威等不合作運動。<br />\n<br />\n公安局派警察到學校鎮壓，亦威脅蒙古籍老師同官員帶子女返學。至今已經有4個人不堪苦苦相逼自殺身亡。<br />\n<br />\n外媒採訪內蒙情況亦遇上暴力對待。<br />\n<br />\n《洛杉磯時報》北京分社社長Alice Su喺一所學校採訪，表明係合法採訪後仍然俾便衣警員包圍。<br />\n<br />\n佢哋將Alice塞入警車帶到派出所盤問，期間唔俾佢聯絡美國大使館，又用雙手勒住佢喉嚨，之後就被強行帶到火車站逼佢搭車返北京。<br />\n<br />\n<img src=\"https://na.cx/i/5b5A7NV.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F5b5A7NV.jpg&h=801ecdba&s={SIZE}\" />"},{"pid":"8cd2526faaf953981b5c3c739233dec63e696b5a","tid":2193277,"uid":15605,"like":1,"dislike":1,"score":0,"citedBy":0,"replyTime":"2020-09-07T16:43:32.000Z","msg":"蒙古警察揀做人，香港警察揀做狗<img src=\"/assets/faces/normal/agree.gif\" class=\"hkgmoji\" />"},{"pid":"bbae74a027e576d6a756157e909ee1e60ebef857","tid":2193277,"uid":128102,"like":1,"dislike":1,"score":0,"citedBy":0,"replyTime":"2020-09-07T16:53:41.000Z","msg":"呢種民族性香港真係拍馬都追唔上<br />\n始終都係借來的時間<br />\n呢代開始萌芽<img src=\"/assets/faces/normal/cry.gif\" class=\"hkgmoji\" />"}]}