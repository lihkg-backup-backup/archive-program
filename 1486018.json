{"tid":1486018,"cid":1,"subCid":0,"title":"埋黎睇睇，再唔改善就輸硬！","createTime":"2019-08-18T17:46:12.000Z","updateTime":"2019-08-18T17:48:08.000Z","uid":101315,"like":3,"dislike":0,"uniUserReply":2,"replies":[{"pid":"f0a423c6cf561bd564647af1a113a9a2f4b1a11c","tid":1486018,"uid":101315,"like":0,"dislike":0,"score":0,"citedBy":0,"replyTime":"2019-08-18T17:46:12.000Z","msg":"我地成班手足，係百萬之眾。有勇武、有溫和，判斷自然會唔同。想留守、想散水，判斷唔同，但心志相通。之後點行，只能靠大家集思廣益，細心推敲。手足見解唔同，並唔出奇；巴絲判斷出錯，亦係在所難免。<br />\n<br />\n但大家既然係手足、係兄弟姊妹，就要相信大家既善意。我地只係凡人，係人都會犯錯，就係靠互相提醒。講理據、搏感情，尋求共識，本來就應該係咁。<br />\n<br />\n每位手足都有獨立人格，睇法唔同、做法唔同，極之平常，但正因為咁，我地既手足先至會多才多藝、先至可以分工合作。大家其實都係一心為香港。下下問候人老母，只咁樣會傷感情；郁啲指責人係鬼，就只會帶黎猜疑。大家係手足，對手足要有信任、勸勉手足要講禮貌、有分岐就唔啱講到啱。兄弟同心，其利斷金。要團結先可能會成功，要有信任先可能會團結。而有無信任，就視乎大家對手足既態度。<br />\n<br />\n今晚大家因爲留守定撒退既問題，鬧交鬧到停唔到口。咁落去，場仗會輸。大家成日講莫忘初衷，希望大家記得個初心係乜，鬧人前停一停、諗一諗。拜託大家！<br />\n<br />\n<img src=\"https://na.cx/i/MuUuTwD.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FMuUuTwD.png&h=dbfc636f&s={SIZE}\" />"},{"pid":"2053e17fc1f8530293e8be8075de3d3116214491","tid":1486018,"uid":11643,"like":0,"dislike":0,"score":0,"citedBy":0,"replyTime":"2019-08-18T17:48:08.000Z","msg":"認同，幫推<img src=\"/assets/faces/normal/smile.gif\" class=\"hkgmoji\" />"}]}