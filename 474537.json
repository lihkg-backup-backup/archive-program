{"tid":474537,"cid":5,"subCid":0,"title":"《職業大搜查》插畫家篇 － Johnee Lau","createTime":"2017-11-20T09:17:07.000Z","updateTime":"2017-11-20T09:17:07.000Z","uid":11886,"like":0,"dislike":0,"uniUserReply":1,"replies":[{"pid":"90d32a8655d4573245b7b7d38594bba40b5e57fc","tid":474537,"uid":11886,"like":0,"dislike":0,"score":0,"citedBy":0,"replyTime":"2017-11-20T09:17:07.000Z","msg":"Johnee 啲畫都既幾靚幾特別。好過果個一個人多多聲<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n<br />\nJohnee19歲開始執起畫筆，係各大大專學院擺檔；一張卡紙，一支畫筆，畫遍男男女女嘅本名，以「食字」同奇特嘅「核突可愛風」創作出個人風格。畫咗十年，Johnee 已經畫咗幾萬張 「食字畫名圖」，唔少人屋企都收埋咗一張 Johnee 畫嘅 Faster Piece。<br />\n<br />\n就讀香港理工大學數碼媒體系期間，Johnee創作咗一套以身體部位胳肋底為主題嘅超級英雄動畫－Galaman。怪誕鮮明嘅畫風、灰諧有趣嘅角色以及本地元素嘅注入，令Galaman係2012年嘅香港資訊及通訊科技大獎聲名大噪，獲得最佳數碼娛樂獎。其後，大大小小嘅動畫獎項接踵而來；但 Johnee 嘅事業並無因此變得一航風順。<br />\n<br />\n問到係香港做插畫師最困難嘅地方；Johnee坦言：「樣樣都好困難。」即使作為老師，自己嘅仕途亦未能順風順水；面對一班學生，佢有時都苦惱點樣以身作側，話比人聽「畫畫都搵到食」。好彩嘅係，由初初入行，收入只係僅僅夠維持生活；到宜家，每晚係 facebook 、instagram 開 live 都有一大班 fans 支持，以「食字」創出另類風格，儲下名氣。<br />\n<br />\nJohnee 直言唔想講到呢行咁負面，相反勉勵新人唔好比腦筋躲懶：「最難其實就係搵到自己風格，我自己都花咗好多時間摸索；人做我唔做，殺出新血路！哈哈。」訪問前夕，小編問 Johnee 屆時可唔可以表現畫 Faster Piece，為達到更好嘅拍攝效果可以預先出題目。Johnee 一口答應，並表示唔洗預先準備。果然，一出題 Johnee 便手起筆落，草稿都唔洗起，唔洗三分鐘就完成作品。<br />\n<br />\n原來香港著名藝術家魚王陳法興曾與Johnee 偶遇，更加指 Johnee 係廿年難得一見嘅鬼才。無厘頭嘅 Johnee 即時反應係：「咁廿年前嗰個係邊個？」魚王則指係佢嘅學生林敏聽，更一度想撮合兩位鬼才食飯見面。<br />\n<br />\n<a href=\"https://www.jobable.com/blog-zh/《職業大搜查》插畫家篇－johneelau\" data-sr-url=\"https://r.lihkg.com/link?u=https%3A%2F%2Fwww.jobable.com%2Fblog-zh%2F%E3%80%8A%E8%81%B7%E6%A5%AD%E5%A4%A7%E6%90%9C%E6%9F%A5%E3%80%8B%E6%8F%92%E7%95%AB%E5%AE%B6%E7%AF%87%EF%BC%8Djohneelau&d=6VpN8G5%2FmI68Neg8UmUW0HadZns4eLIrfSaUqUvMaEw%3D&h=df7d7db8\" data-auto-link target=\"_blank\">https://www.jobable.com/blog-zh/《職業大搜查》插畫家篇－johneelau</a>"}]}