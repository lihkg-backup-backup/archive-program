{"tid":1280696,"cid":5,"subCid":0,"title":"方學能:如果到過立法會，係咪就要坐監","createTime":"2019-07-03T05:12:46.000Z","updateTime":"2019-07-03T13:49:05.000Z","uid":34047,"like":28,"dislike":1,"uniUserReply":14,"replies":[{"pid":"243ee1f5ec0ca0ed7b7e3cdedbeec83fa1905e02","tid":1280696,"uid":34047,"like":0,"dislike":0,"score":0,"citedBy":0,"replyTime":"2019-07-03T05:12:46.000Z","msg":"轉載自方學能facebook<br />\n<br />\n【如果警察證明到我去過立法會，係咪就會坐監？】<br />\n　<br />\n據報，警察已經喺立法會努力搜證。要證明示威者曾經喺1/7晚進入過立法會大樓，有好多方法。 咩指模、DNA、RNA，聽落好高科技。除咗指模DNA之外，仲可以用各種無線網絡嘅資料去確定你嘅位置。<br />\n　<br />\n但我想講，就算警察有十足證據顯示你1/7晚身處立法會大樓，呢啲嘢本身係唔夠證據入罪嘅。<br />\n　<br />\n法律上，要證明一個人犯法，控方必須要**無合理疑點咁證明所有犯罪嘅元素**。控方唔可以單憑證明到一個人身處案發現場，就可以推斷佢做過犯法行為。一定要有其他證據先可以成功定到佢有罪。<br />\n　<br />\n例如要告強行進入罪，都要有證據顯示你參與爆門吖。例如要告你非法集結或暴動，都要有證據顯示你係同大隊一齊行動吖。（你唔俾有人走咗入立法會全程肚痛匿咗喺廁所嘅？）<br />\n　<br />\n咁控方點樣搵到其他證據呢？最常見係疑犯自認犯案。<br />\n　<br />\n點解會認？好多人以為被警方鎖定咗目標就走唔甩，覺得「認罪可以減刑」，就將犯案經過和盤托出。認罪可以減刑係真嘅，不過對執法人員認罪係冇用嘅，想減刑要上到法庭認罪先算數。<br />\n　<br />\n記住，對住警察講任何嘢，唯一效果就係你向佢提供自己犯罪嘅證據。就算你講嘅嘢 99% 可以幫你自己開脫，只要你講嘅嘢裡面有1%可以證明你有罪，控方係絕對會嘗試斷章取義咁呈堂做證供，另外嗰 99% 係唔會有人知你講過架。（而如果你講大話，咁你上到庭就會變不誠實證人，講咩都冇人信）<br />\n　<br />\n另一種證據來源，係被告嘅通訊同社交網絡。2016年旺角暴動案中，有被告被查出手機有以下訊息：「我哋喺旺角玩暴動呀」&mdash;&mdash;呢啲真係柒到冇朋友。所以點解要小心電腦/手機/相機嘅安全就係咁。順帶一提，被警察查嘅時候，你係冇責任幫佢哋解鎖嘅。<br />\n　<br />\n仲有一種證據來源，係犯案同黨互相督灰。呢樣嘢真係考驗大家有幾「忠義」喇，我自己就覺得如果做咗啲犯法嘢，認罪冇問題，督朋友出嚟仆街陷家鏟。當然啦，如果你手機裡面留有朋友犯罪嘅證據又唔好好處理，都係督灰嘅一種嚟嘅。<br />\n　<br />\n法律嘅嘢我真係半桶水，唔知有冇重要嘢講漏咗。都係老土講句，你有權保持沉默，有事搵律師，唔知點搵嘅話可以去各\b支援組織問下。除非你對破壞法治、衝擊「一國兩制」底線感到後悔，所以你決定認罪坐幾年監抵罪，否則真係冇必要咁做。"},{"pid":"71b45c4e2a3abc05120c0798344eaa58979711e0","tid":1280696,"uid":184581,"like":11,"dislike":0,"score":11,"citedBy":0,"replyTime":"2019-07-03T05:16:44.000Z","msg":"D狗一定會用盡方法引你講野<br />\n記住<br />\n<span style=\"font-size: xx-large;\">我要見我律師</span><br />\n<br />\n<br />\n<br />\n發夢入過警局比人屈"},{"pid":"26cf925e72662d82fe3ebb6059500ba6a043c878","tid":1280696,"uid":271807,"like":0,"dislike":0,"score":0,"citedBy":0,"replyTime":"2019-07-03T05:24:36.000Z","msg":"推"},{"pid":"d0a624f28cb5a2608dd89f9ffbd272354687c61c","tid":1280696,"uid":212441,"like":0,"dislike":0,"score":0,"citedBy":0,"replyTime":"2019-07-03T05:26:21.000Z","msg":"推"},{"pid":"2087676fc7711301f0ddf8100f2282f7c6150685","tid":1280696,"uid":42090,"like":0,"dislike":0,"score":0,"citedBy":0,"replyTime":"2019-07-03T05:28:34.000Z","msg":"推"},{"pid":"6d1de0eb9994e0475e7e95e85266c5abf6b9ccef","tid":1280696,"uid":179304,"like":0,"dislike":0,"score":0,"citedBy":0,"replyTime":"2019-07-03T05:29:30.000Z","msg":"Push"},{"pid":"f533ffe82ab3b00e99394adc0cf245350ff2216d","tid":1280696,"uid":58552,"like":0,"dislike":0,"score":0,"citedBy":0,"replyTime":"2019-07-03T05:30:18.000Z","msg":"今時今日個法庭...."},{"pid":"b87ddb0391f82ea1bf2992ece74254d23c604f9a","tid":1280696,"uid":206021,"like":0,"dislike":0,"score":0,"citedBy":0,"replyTime":"2019-07-03T05:31:18.000Z","msg":"Push"},{"pid":"b2e7cb29250835fb2bc919303969830235d1c4bc","tid":1280696,"uid":71237,"like":0,"dislike":0,"score":0,"citedBy":0,"replyTime":"2019-07-03T05:31:29.000Z","msg":"應該post去啲發惡夢嘅人嘅post度"},{"pid":"ee4bcfc7f377bbd77635f4a505093b082eca5972","tid":1280696,"uid":52621,"like":0,"dislike":0,"score":0,"citedBy":0,"replyTime":"2019-07-03T05:32:26.000Z","msg":"推"},{"pid":"38abe8d933cac0a655dd497c50d65b6f995df36d","tid":1280696,"uid":270456,"like":0,"dislike":0,"score":0,"citedBy":0,"replyTime":"2019-07-03T05:41:54.000Z","msg":"<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"f96fd3fc50ebec0e36aa0326106ff51dd41c5594","tid":1280696,"uid":266410,"like":0,"dislike":0,"score":0,"citedBy":0,"replyTime":"2019-07-03T05:42:38.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"90c435e36be2f9ea1015c13cd6a798d08ff0f644","tid":1280696,"uid":67553,"like":0,"dislike":0,"score":0,"citedBy":0,"replyTime":"2019-07-03T06:10:35.000Z","msg":"推推推"},{"pid":"c73b84429965dea4fca6e08c0164557a5fddea74","tid":1280696,"uid":34047,"like":0,"dislike":0,"score":0,"citedBy":0,"replyTime":"2019-07-03T13:44:28.000Z","msg":"推"},{"pid":"4ad688e252df989f633393f39d6f116ff70d78bb","tid":1280696,"uid":70888,"like":0,"dislike":0,"score":0,"citedBy":0,"replyTime":"2019-07-03T13:49:05.000Z","msg":"推"}]}