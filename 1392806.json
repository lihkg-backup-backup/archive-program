{"tid":1392806,"cid":5,"subCid":0,"title":"[窮撚元氣彈] 如何增加大罷工影響力？","createTime":"2019-08-01T00:56:45.000Z","updateTime":"2019-08-01T00:56:45.000Z","uid":206003,"like":0,"dislike":0,"uniUserReply":1,"replies":[{"pid":"30095a339913e396655f6653771bf1df36d325b0","tid":1392806,"uid":206003,"like":0,"dislike":0,"score":0,"citedBy":0,"replyTime":"2019-08-01T00:56:45.000Z","msg":"朋友打左篇文俾我，叫我幫佢出<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n無論巴/絲打你係8月5號罷唔罷到工都好，有一樣野我希望你哋一定要做。<br />\n<br />\n就係無論如何<span style=\"color: red;\">唔好</span>係你罷工期間造成任何嘅<span style=\"color: red;\"><span style=\"font-size: x-large;\">消費</span></span>，唔單係係你自己。仲要將未來周圍嘅消費減到最少！<br />\n<br />\n首先要明白件事，我哋罷工嘅目的就係希望合法咁瘓喚個社會，本質上係要話俾人知我哋嘅影響力有幾大。<br />\n<br />\n好多人會將個焦點集中左係嗰班政府人員同埋嗰班港鐵嘅車長上邊，因為咁就可以令到香港好大程度停止運作。但從7月30嘅結果就知道個結果同我哋嘅預期有一段好大嘅距離。<br />\n<br />\n既然我哋勞動力唔夠影響力，就要用埋我哋嘅消費力。<br />\n<br />\n直接啲講，唔計五金舖同派飯比小朋友嘅食店，喺8月5號會開鋪嘅人得兩種：<br />\n1，覺得我哋冇任何影響力嘅藍絲。<br />\n2，抱觀望態度，諗住唔好燒到佢嗰疊嘅所謂中立派。<br />\n<br />\n試想像下你係一間屋村嘅餐廳，罷工嗰日你嘅生意因為少咗對手同啲人唔想搭車出去而升咗嘅話，你會唔支持啲黃絲？<br />\n<br />\n唔會！你只會都想佢繼續輸，不斷輸、輸到仆街冚家產！因為咁佢哋先會罷更多工，比你賺更多嘅錢。<br />\n<br />\n冇錯！你終於發現，就算全香港交通癱瘓，所有公務員罷工都好，有啲人係唔會點受影響。嗰啲人就要靠你啦！<br />\n<br />\n當然，我哋唔可以好似工聯會咁見人就打，唔比人返工，我哋可以做嘅就只有盡量喺嗰幾日唔幫襯佢。<br />\n<br />\n喺依幾日買定你罷當日要用嘅嘢（唔洗講都知係咩啦）同質撚爆個雪櫃嘅餸，你老母見你突然咁孝順仲點會屌柒你？最好幫附近嘅老人家買埋餸。<br />\n<br />\n唔係講笑，我做凍肉倉嗰時喺公司攞咗一大袋排骨返屋企比老母派街坊，過兩日酒樓個部長就問我老母依排做咩唔同啲麻雀腳去食排骨飯。喺啲屋村餐廳入面，一個熟客嚟少日已經係一件好覺眼嘅事，何況係一大班。<br />\n<br />\n當佢哋埋數睇返依一日嘅收入嘅時候就會諗，依班反對派係咪班老坑口中冇任何社會地位嘅人？依班真係離開晒個香港又係咪會冇任何影響？<br />\n如果連一件完全合法又低成本嘅事你都唔想做嘅話，咁你都係正正經經請日假算啦～<img src=\"/assets/faces/normal/angel.gif\" class=\"hkgmoji\" />"}]}