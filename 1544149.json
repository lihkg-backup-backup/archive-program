{"tid":1544149,"cid":5,"subCid":0,"title":"其實，你都可以。","createTime":"2019-09-05T12:40:10.000Z","updateTime":"2019-09-05T12:42:29.000Z","uid":241418,"like":5,"dislike":0,"uniUserReply":2,"replies":[{"pid":"7914410ff8c17d53c68526bacec95753fee4862c","tid":1544149,"uid":241418,"like":0,"dislike":0,"score":0,"citedBy":0,"replyTime":"2019-09-05T12:40:10.000Z","msg":"朋友有野講<br />\n<br />\n我只係一個普通到不能再普通既師奶，一隻每日返工等放工，放工等食飯，土生土長既港豬。<br />\n一直覺得政治離我好遠。<br />\n我知道每日有150人落黎香港，佢地係黎做任務-溝淡/同化香港人，我明白背後既政治意義，所以我冇出聲。<br />\n我知道香港起公屋係俾呢班人住既，香港人想住公屋就慢慢排隊啦，我本人就排左7年先上到樓。我心諗國家要呢班人黎香港做任務，當然要提供宿舍俾人住啦，所以我冇出聲。<br />\n我知道呢班人落到黎之後唔使做，申請綜援就可以出糧多過打工仔。我心諗國家要呢班人離鄉別井出任務，當然要出糧俾人啦，加埋出差費，人工高過普通打工仔都好正常，所以我冇出聲。<br />\n我知道所謂基建並唔係香港人必須，但政府要有藉口將庫房既錢大量咁轉走，反正d錢留係香港都唔會用係我身上，所以我冇出聲。<br />\n一直以來我都係自我禁聲，習慣左啦。<br />\n送終條例係咩？我只知少少，反正林鄭話會撤回。<br />\n但係黑警打人就真係要出聲，再唔出聲就會變成大陸公安咁，原告變被告，邊個肯俾多d錢就邊個正確/未審先定罪，一拘捕就打左先。<br />\n我冇錢移民只能留係香港，諗到香港將來變成咁樣...甚至更差...我唔敢諗落去...<br />\n每次睇到黑警打人，我都好嬲亦都好想喊，我覺得好冇力。我發覺原來除左上街我冇野可以做，所以我決定勇敢行出呢一步。9月2日當日我真正去到會場，我發現其實上街都唔係想像中咁難啫。<br />\n<br />\n其實，你都可以。<br />\n<br />\n#五大訴求，缺一不可。<br />\n#光復香港，時代革命。"},{"pid":"acd3106a00e2285806b022ef0db8b51352ea0ffc","tid":1544149,"uid":76702,"like":0,"dislike":0,"score":0,"citedBy":0,"replyTime":"2019-09-05T12:42:29.000Z","msg":"此回覆已被刪除"}]}