{"tid":2379928,"cid":12,"subCid":0,"title":"《私語施凌》","createTime":"2021-01-25T13:54:01.000Z","updateTime":"2021-02-24T11:53:28.000Z","uid":389111,"like":4,"dislike":0,"uniUserReply":9,"replies":[{"pid":"8530f13b31ba131beb32d15bd7cf3d4af4877660","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T13:54:01.000Z","msg":"作為一個懦弱邊緣人，慢慢去改變同成長嘅故事。<br />\n當中好多內心獨白，純粹係我個人嘅感覺，未必個個人都應同。<br />\n故事並非真人真事，所以各位唔需要太擔心。<br />\n<br />\n<a href=\"https://youtu.be/T2utPA-yYqI\" data-sr-url=\"https://r.lihkg.com/link?u=https%3A%2F%2Fyoutu.be%2FT2utPA-yYqI&d=Bi029C%2FGDe0wU7DInIQABdArZVC5vK90EjT5EVN%2FGu4%3D&h=f5ef0d61\" data-auto-link target=\"_blank\">https://youtu.be/T2utPA-yYqI</a><br />\n<br />\n<img src=\"/assets/faces/normal/bouncy.gif\" class=\"hkgmoji\" />"},{"pid":"e9f3d8a20a78a5abc7b94894543049ba5e6b1294","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T13:55:18.000Z","msg":"1. <br />\n<br />\n漆黑嘅房間裡面，房間嘅門縫透住外邊客廳嘅燈光。客廳傳嚟電視同家人對話嘅聲音，好熱鬧。佢哋並冇注意到，正喺房間熟睡嘅家人有任何異常，只係當佢太眼瞓。<br />\n<br />\n而房間嘅床上面，我將自己全身，包括頭都埋喺被鋪下。如果仔細聽，可以聽到微弱嘅抽泣聲。<br />\n<br />\n如果可以就咁焗死自己就好啦......<br />\n<br />\n真係好想趁住屋企人瞓曬，喺露台直接跳......<br />\n<br />\n每晚我入睡前，都會幻想自己以唔同嘅方式離開呢個世界。咩自殺方式最快，最簡單，又唔會太辛苦呢？<br />\n<br />\n我好討厭自己，永遠都只係空想，連少少實行嘅勇氣都冇。<br />\n<br />\n每晚我入睡前，都會反覆諗返起唔開心嘅回憶，而偷偷喊。我唔想俾家人同其他人發現咁懦弱掉臉嘅我，所以都會扮到好早瞓覺。<br />\n<br />\n我其實並唔鍾意瞓覺，因為一擘大眼已經係朝早。我每朝都祈望自己嗰日會頭暈身㷫，咁我就可以請假，唔洗返學。當然每次量完體溫，都係失望會比較多。<br />\n<br />\n我見時間冇多，先慢吞吞咁背起書包，行返學校。我想呢段路程可以永遠都行唔完，但根本冇可能。行到班房外邊，我已經聽到一班同學熱鬧嘅嘻笑。<br />\n<br />\n我好討厭其他人嘅笑容同嘻笑聲，都討厭其他人望住我，因為總係覺得佢地喺度恥笑我，我對自己好自卑。<br />\n<br />\n我自己知自己事，人又生得唔靚唔可愛，性格又內向自閉。同任何人都無可能熟，平日喺學校一日都唔會講超過十句嘢。回想自己呢十幾年人生，都好似諗唔起自己有邊幾個朋友。<br />\n<br />\n我鼓起勇氣，入到班房，發現自己嘅座位已經俾班上一個人氣好高嘅女仔坐咗。我見陸雨琪坐咗自己個位，我自己又唔敢坐其他人嘅座位，一時之間有啲手足無措同尷尬。<br />\n<br />\n「喂，施凌返咗嚟啦。」正喺度同陸雨琪傾計嘅同學，李綺恩想暗示叫佢一齊轉其他位置傾計。<br />\n<br />\n「唔洗理佢啦，未由得佢企喺度囉。哈哈哈......」陸雨琪一向都睇我唔順眼。因為我性格細膽懦弱，發生任何事都好似一臉委屈嘅表情，永遠都係所有人眼中嘅弱者。<br />\n<br />\n而喺陸雨琪眼中，我只係一個小丑，任人欺負都唔敢反抗。喺我身上，佢感覺到前所未有嘅優越感。<br />\n<br />\n我只能夠尷尬咁企喺原地，好似罰企咁。有啲同學以同情嘅目光望住我，有啲就喺度偷笑。直至上堂嘅鐘聲響起，我先返去自己嘅座位。<br />\n<br />\n夠啦！唔好再望住我！唔好留意我！我只係想消失......"},{"pid":"1f7ea39d97a78883e229b5c9b6a141b5ada5a3cd","tid":2379928,"uid":305269,"like":0,"dislike":0,"score":0,"citedBy":1,"replyTime":"2021-01-25T13:56:34.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"c9b92b16c76e4feb8590caa82b391aa64e1a3793","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T13:56:41.000Z","msg":"2. <br />\n<br />\n我低住頭，扮睇書，隱藏起自己陰森嘅表情。<br />\n<br />\n每日都做重複嘅事，每日都係同樣嘅心情。對上一次心情好，都唔記得咗係幾耐之前嘅事啦。<br />\n<br />\n每日返學校都好似小丑一樣俾人開玩笑，我好唔甘心。明明我咩嘢都冇做過，我只係想做一個低調嘅透明人。點解啲小學雞要嚟打擾我，嚟拎優越感啊，真係煩。<br />\n<br />\n直到有一日，我發現大家嘅欺凌對像變咗做原本陸雨琪嘅好朋友，李綺恩。而欺凌嘅手法已經唔再係冷暴力，而係更加嚴重。<br />\n<br />\n李綺恩係個好潮好靚嘅女仔，同我完全係兩個世界嘅人。佢原本係陸雨琪嘅好朋友，所以都算係班裡面嘅中心人物。我同佢同班咁耐，都未講過一句嘢。<br />\n<br />\n當同學突然集體轉向欺凌李綺恩，我覺得好奇怪。我一直喺班上都冇朋友，所以自己唔會知道咁多班裡面嘅事。我拎起手機，打開已經好耐冇入去睇過嘅班群。見到陸雨琪琴晚send咗一條片出嚟，我心血來潮打開嚟睇。<br />\n<br />\n「李綺恩！搶人男朋友啊！」<br />\n<br />\n「你係咪覺得自己好靚借？」<br />\n<br />\n片段中，幾個女仔，包括陸雨琪都圍住李綺恩拳打腳踢，對佢講啲好難聽嘅說話。四圍嘅人冇諗過出嚟幫李綺恩，而係喺周邊幸災樂禍。<br />\n<br />\n我只係透過片段，都可以感受到李綺恩當時有幾痛同幾無助。我睇完之後，當晚完全瞓唔著。雖然唔知佢係咪真係搶人男朋友，但見佢被人校園欺凌，我望佢嘅眼神都流露出些少同情。<br />\n<br />\n「哈哈哈......」<br />\n<br />\n真係討厭嘅笑聲，我喺樓下已經聽到。突然一隻女裝皮鞋喺我頭頂跌落嚟。好彩我行慢一步，唔係一定正中我個頭，我唔耐煩咁抬起頭。<br />\n<br />\n樓上嘅陸雨琪見差啲掉中嘅人係我而唔係其他人，即刻放心，繼續同其他人嘻笑。<br />\n<br />\n我默默將鞋執起，企埋一邊等待鞋嘅主人。果然見到李綺恩只係著住一隻鞋，緊張咁喺樓梯跑落嚟。搵唔到自己隻鞋，佢無助咁蹲喺地下，眼淚忍唔住一滴一滴咁流出嚟。<br />\n<br />\n而樓上嘅同學見到之後，反而更加開心咁歡呼。我冇打算喺同學面前出去幫李綺恩，如果幫佢，連我自己都會被人重點欺凌。等到上堂鐘響起，同學返入課室，我先行出嚟。<br />\n<br />\n「呢隻鞋係你嫁。」我行埋去，將隻鞋還俾李綺恩。佢冇估到居然有同學肯幫佢，仲要係平日內向自閉嘅施凌。<br />\n<br />\n「多謝你......」李綺恩有啲若寵受驚，佢以前嘅自信耀眼，喺經歷咗呢一個星期被欺凌嘅日子之後，已經消失得七七八八。<br />\n<br />\n我還完俾佢之後，就直接越過佢，急步返課室，都唔想同佢有太多交流。<br />\n<br />\n「施凌！以前你俾班上邊嘅同學恰同笑，但我冇幫你，真係對唔住啊！」李綺恩見我要走，即刻叫住我，講出自己心底嘅說話。<br />\n<br />\n「點解要同我講對唔住？」我因為佢嘅道歉而停住腳步，內中充滿疑惑。"},{"pid":"0592f11f7d65a5bb02a7aa16156f9e71e3da3506","tid":2379928,"uid":389111,"like":0,"dislike":0,"score":0,"quote":{"pid":"1f7ea39d97a78883e229b5c9b6a141b5ada5a3cd","tid":2379928,"uid":305269,"like":0,"dislike":0,"score":0,"citedBy":1,"replyTime":"2021-01-25T13:56:34.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},"citedBy":1,"replyTime":"2021-01-25T13:56:58.000Z","msg":"thx<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />"},{"pid":"a2be008961584f2793197b605920bc83af391d39","tid":2379928,"uid":305269,"like":0,"dislike":0,"score":0,"quote":{"pid":"0592f11f7d65a5bb02a7aa16156f9e71e3da3506","tid":2379928,"uid":389111,"like":0,"dislike":0,"score":0,"quote":{"pid":"1f7ea39d97a78883e229b5c9b6a141b5ada5a3cd","tid":2379928,"uid":305269,"like":0,"dislike":0,"score":0,"citedBy":1,"replyTime":"2021-01-25T13:56:34.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},"citedBy":1,"replyTime":"2021-01-25T13:56:58.000Z","msg":"thx<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />"},"citedBy":0,"replyTime":"2021-01-25T13:58:21.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"fdf05b4d6146be2a2b76f8bdd724d5fba68a75ad","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T13:58:55.000Z","msg":"3. <br />\n<br />\n其實我一直唔討厭李綺恩，佢並唔算一個欺凌者，最多只係一個旁觀者。呢一點我係分得好清楚，所以我諗唔到佢對我道歉嘅理由。<br />\n<br />\n我被同學冷暴力同排擠，其實我都好清楚自己嘅內向性格係主要原因。比起其他人，我更加討厭自己。<br />\n<br />\n我對李綺恩依然有啲警惕，單單望外表，已經知我哋兩個係唔同世界嘅人。我會懷疑佢同我道歉，係咪因為當咗我係一個同樣被人排擠嘅同伴，我唔需要人同情我。<br />\n<br />\n「你......其實有冇諗過反抗？」李綺恩講完，自己都覺得冇呢個可能性。佢呢個問題雖然係喺度問我，但同樣都喺度問佢自己。<br />\n<br />\n「反抗？」我當然有諗過啦，我經常喺個腦度幻想。幻想自己變勇敢，講出自己內心嘅諗法。幻想自己改變之後，識到好多好多朋友。改變係需要大量嘅勇氣，但我一啲都冇。<br />\n<br />\n雖然我好清楚要改變係冇太大可能，但李綺恩嘅呢句說話，居然令我內心開始動搖。上堂嘅時候，我偷偷用手機打開某登討論區，開咗一個新嘅帳號。再開個post，將李綺恩俾陸雨琪等人欺凌嘅片放上去。<br />\n<br />\n不過我嘅手指遲遲唔敢撳確定發送，因為我內心依然動搖得好勵害。我雖然係想陸雨琪佢哋受個教訓，但放上討論區俾人公審嘅話，又好似太過分同嚴重咗。<br />\n<br />\n我嘅內心掙扎咗一陣，先發現自己始終都係冇呢個膽量，手指轉向取消鍵嘅位置，準備撳落去。<br />\n<br />\n「施凌！」突然鄭老師嚴厲咁叫我個名，嚇到我成個人彈起。手指都唔小心撳咗確定發送，我震驚咁望住手機成功發送嘅頁面，雙眼瞪大，口都嚇到唔記得合埋。<br />\n<br />\n「而家上堂你仲喺度睇手機？放學你嚟搵我拎返，而家專心啲啊！」我仲未回過神，鄭老師已經憤怒咁一手搶咗我嘅手機，直接撳關機。<br />\n<br />\n其他同學幸災樂禍咁偷笑，我有啲內疚咁望向陸雨琪，發現佢小人得志嘅表情。應該係佢向鄭老師供我出嚟，我而家個腦都好複雜。<br />\n<br />\n「施凌！你仲四圍望？咁鍾意望就企喺身，俾你望曬全班！」鄭老師再一次打斷我嘅思緒，罰我企喺身。四圍嘅同學都望住我偷笑，令我尷尬到臉都紅曬。<br />\n<br />\n&ldquo;算啦，應該冇咩事嘅，個post好快會沉底。&rdquo;我內心不斷安慰自己。<br />\n<br />\n跟住落嚟嘅堂我都係心不在焉，完全集中唔到。放學之後，我即刻去教員室想拎返部手機。俾鄭老師訓話咗成個鐘，終於可以離開。<br />\n<br />\n我一出學校門口，就緊張咁打開手機睇某登。發現我剛才嘅post居然上咗熱門，仲好多人俾正皮，証明已經好多人睇咗。"},{"pid":"a69f43a8eedf36a6cc1b5573021eeaa3313254e0","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T14:00:28.000Z","msg":"4. <br />\n<br />\n#2. 哇～又一個牛丸姐<br />\n<br />\n#15. 等起底<br />\n<br />\n#38. 打人嘅係藍田中學嘅陸雨琪，張梓晴，陳嘉敏<br />\n<br />\n#47. 救樓豬同樓上老母，補返相，同幾個人嘅ig<br />\n<br />\n個post只係短短半日，已經有五百幾個留言，而且過千正皮。某登仔喺頭五十個留言內已經將片段中打人嘅三個人起曬底，好有效率。<br />\n<br />\n&ldquo;好似過分咗......&rdquo;見到陸雨琪等人因我而被人起底，佢哋被某登仔講咗好多難聽嘅說話。對佢哋嘅外表，平日行為性格，甚至講埋佢哋嘅家人。我內心總有啲不安同內疚，應該唔會有事掛......<br />\n<br />\n我一邊睇住手機裡嘅留言，一邊心不在焉咁行返屋企。其間差啲喺紅燈行出馬路，被學校嘅周老師拉返上行人路，令我回過神。<br />\n<br />\n「行路要專心啲，唔好睇手機，好危險嫁。」周老師並冇嚴厲咁教訓我，而係溫柔咁拍一拍我個頭。周老師喺我哋學校教中文，一向對學生好好，好受學生歡迎。<br />\n<br />\n今日我居然同咗咁多人講嘢，令我有啲若寵受驚。我紅住臉道歉，就快步行返屋企。因為有些小開心，我嘅腳步比平時輕快。<br />\n<br />\n#339. 樓豬去咗邊？有冇其他嘢爆？<br />\n<br />\n&ldquo;其他嘢啊？&rdquo;我苦惱咁咬一咬手指甲，皺住眉頭將平日陸雨琪幾個人對同學嘅'小玩笑'打出嚟，當中夾雜住自己一直嫁嚟對佢哋嘅不滿。<br />\n<br />\n撳確定發送......<br />\n<br />\n我終於將自己嘅內心說話講出嚟啦，雖然只係對住網絡上面嘅陌生人，但都令我嘅心情一吓子舒暢咗唔少。<br />\n<br />\n好快就有唔少某登仔留言支持我，令我第一次有種得到人認同嘅感覺。<br />\n<br />\n「阿凌，係咪識咗朋友？連食飯都睇住手機唔放？」媽媽難得見到我一直拎住電話，心不在焉。隔幾分鐘又望一望，隱藏唔住嘴角嘅笑容，所以佢哋都覺得好好奇。<br />\n<br />\n「朋友？」我聽到呢個形容有啲迷惘，但望住唔少某登仔支持我，鼓勵我，同埋一啲搞笑啲留言。我又唔想家人一直擔心我冇朋友，所以就認真咁點點頭。雖然講咗大話，但家人放心就好啦。<br />\n<br />\n正常我呢個時間應該已經瞓咗覺，但我一直興奮咁同新識嘅網友吹水。post都已經爆咗一個，而有關陸雨琪等人嘅爆料同相都越嚟越多，有啲事連我呢個同班同學都唔知道。<br />\n<br />\n#753. 被人打嗰個女仔都唔係咩好人，勾人男朋友。起埋個男仔同佢嘅底。<br />\n<br />\n網絡嘅力量真係好勁......居然有某登仔將被欺凌嘅李綺恩都起埋底。我見到之後，一直飄飄然嘅心情瞬間跌返落現實。我想阻止，但長期缺乏同人交流嘅我，根本唔會知用咩說話去阻止好。"},{"pid":"5c79324491fd8f5927fd59fbefc297c530fd96c9","tid":2379928,"uid":51346,"like":0,"dislike":0,"score":0,"citedBy":1,"replyTime":"2021-01-25T14:15:00.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"df35db27a546db36b20637bd5443d3b2c1b5f68f","tid":2379928,"uid":389111,"like":0,"dislike":0,"score":0,"quote":{"pid":"5c79324491fd8f5927fd59fbefc297c530fd96c9","tid":2379928,"uid":51346,"like":0,"dislike":0,"score":0,"citedBy":1,"replyTime":"2021-01-25T14:15:00.000Z","msg":"<img src=\"/assets/faces/normal/smile.gif\" class=\"hkgmoji\" />"},"citedBy":0,"replyTime":"2021-01-25T14:32:28.000Z","msg":"thx<br />\n出曬呢邊我就會開新故<img src=\"/assets/faces/normal/agree.gif\" class=\"hkgmoji\" />"},{"pid":"3b15a1a27b98f16e7fbda126f53476a8d2662578","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T14:37:22.000Z","msg":"5. <br />\n<br />\n今日嘅我，同樣係踏正響鐘，先慢吞吞咁踏入課室。明明同平時一樣，但一踏入課室，所有人嘅目光即刻由望住黑板前嘅兩人轉向我。<br />\n<br />\n「哼！」企喺黑板前嘅陸雨琪見入課室嘅人係我，就用鄙視嘅眼神望咗我一眼，轉身返自己嘅座位。一睇佢嘅表情，就知道佢今日食咗火藥，隨時一點就爆。<br />\n<br />\n同樣企喺黑板前嘅仲有李綺恩，佢低住頭，令我睇唔清佢嘅表情。一向整齊亮麗嘅長直馬尾，今日出奇地鬆散凌亂，令佢成個人顯得好狼狽。<br />\n<br />\n現場氣氛異常沉重，我驚愕咁將視線放喺李綺恩身上幾秒，然後移開。我低住頭，急急腳行返去自己嘅坐位，好明顯想降低自己存在感，唔想同李綺恩扯上關係。<br />\n<br />\n喺班主任嚟之前，李綺恩都喺所有同學嘅注視下，返到自己嘅坐位。<br />\n<br />\n「鄭老師，早晨。」班主任嚟咗之後，全班一齊起立敬禮。<br />\n<br />\n全班準備坐下嘅時候，坐喺李綺恩後邊嘅陳嘉敏將自己隻腳伸前，然後一吓踢開李綺恩張櫈。<br />\n<br />\n「碰！」李綺恩喺完全無心理準備嘅情況下，跌坐喺地下。發出好大嘅一聲，應該都跌得好應吓。<br />\n<br />\n「哈哈哈哈！」<br />\n<br />\n氣氛靜默咗幾秒之後，就喺陸雨琪等人嘅笑聲帶領下，全班同學哄堂大笑，除咗我......<br />\n<br />\n我為咗掩飾自己嘅情緒，右手緊緊握住原子筆，力度大到手心開始變白，拳頭微微抖震。我而家嘅心情好複雜，有憤怒，有內疚，有恐懼......<br />\n<br />\n我當然唔會唔記得，我琴日開嘅post害陸雨琪等人被起底。原本陸雨琪等人嘅欺凌行為仲會背住老師進行，但今日居然變本加厲，將行為升級。令我懷疑佢哋被起完底之後，真係發生咗事。<br />\n<br />\n「李綺恩，你冇事啊嗎？」班主任鄭老師行過去伸出手，想扶起李綺恩。<br />\n<br />\n李綺恩忍住痛，自己爬返起身。佢並冇開聲回答，只係搖搖頭，表示自己冇事。<br />\n<br />\n班主任隱約睇得出同學之間嘅異常，但唔係太嚴重嘅話，佢都盡量唔想去介入。所以佢轉身返到黑板前，當冇事發生過，繼續早會。<br />\n<br />\n「報夢者喎~呵呵。」陸雨琪用全班都聽到嘅聲量，諷刺李綺恩。夠膽上某登爆佢哋嘅片出嚟，而家就唔敢因被欺凌嘅事，向老師告狀。<br />\n<br />\n李綺恩用力咬住唇，強忍住開始喺眼眶積聚嘅淚水，避免佢哋再一次向外流，努力壓抑住呢刻爆發邊緣嘅情緒。佢今日已經解釋咗無數次，佢並唔係'報夢者'，佢冇開過post叫某登仔去起陸雨琪等人底。<br />\n<br />\n李綺恩一直都冇留意開某登，所以佢都係今朝先知道呢件事。最近得佢俾陸雨琪等人恰得最勁，自己又係片中被欺凌嘅主角，所以佢成為咗班裡面最有嫌疑嘅人。無論佢點去否認，其他人都唔信。<br />\n<br />\n'報夢者'正正就係琴日喺某登開post爆料所用嘅ac......我聽到之後心裡一震，好怕被人發現，我先係真正嘅'報夢者'。"},{"pid":"435aadba620362455513283f2d889094a250f6e3","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T14:38:25.000Z","msg":"6. <br />\n<br />\n今日陸雨琪等人完全唔敢開手機，由琴晚開始，已經收到唔少惡作劇電話，因為佢哋幾個嘅個人資料已經喺網上流傳，任何人都可以睇。<br />\n<br />\n甚至有陌生人幫佢哋叫埋外賣送上屋企，已經拒絕咗無數次，對佢哋嚟講完全係惡夢一樣。所以佢哋今日返到學校，先咁大火藥味。<br />\n<br />\n放學鐘聲響起，陸雨琪等老師走咗，第一個企喺身，行到黑板前，對住全班同學講：「今晚十一點，全班一齊去學校後邊嘅公園，有花生食啊！」<br />\n<br />\n李綺恩聽到之後，身體微微抖震。諗起自己之前被人打嘅場景，佢已經可以預知到今晚會發生嘅事。<br />\n<br />\n陸雨琪佢哋有心為難李綺恩，喺全班面前落佢面。上次係拍片放上班群，今次就直接叫曬成班去食花生。<br />\n<br />\n我喺班裡面一向都係透明人，又唔鍾意出席同學之間嘅私人活動。所以無論我去定唔去，都冇人會在意。<br />\n<br />\n成件事原本係與我無關，但我琴日又多手，發咗段片上某登。如果被佢哋知道我係真正嘅'報夢者'，我肯定會生不如死。<br />\n<br />\n我內心忐忑不安，已經產生咗兩邊對立嘅諗法。一邊叫我唔好去，唔好再多管閒事。另一邊就叫我去，要彌補返自己嘅錯。始終陸雨琪佢哋今日將行動升級，我都要負上唔少責任......<br />\n<br />\n我心不在焉咁返到屋企，一直想時間過得慢啲，唔想咁快到十一點。<br />\n<br />\n&ldquo;都係唔好再多管閒事......&rdquo;<br />\n<br />\n我怕再一次害到李綺恩，但更加怕嘅，係怕將事情扯到自己身上。反正我保持住而家咁，與世無爭，都唔會害到任何人。<br />\n<br />\n我九點鐘已經上床，不斷催眠自己，早啲瞓著，就可以咩都唔知。<br />\n<br />\n時間一點一滴咁過去，明明好漫長，但我完全一啲睡意都冇。明明想自己快啲瞓著，但又忍唔住打開手機睇時間。每次睇，都係只過咗幾分鐘，我覺得而家每一秒都好難捱。<br />\n<br />\n終於到11點，我依然瞓喺床上。同學嗰邊......恐怕已經開始咗......<br />\n<br />\n既然時間都過咗，我內心更加可以俾到自己一個有力嘅理由，可以唔去，安心瞓覺。但我不斷翻身，換唔同嘅姿勢，都係瞓唔到，總覺得有種罪惡感伴隨住自己。<br />\n<br />\n「叮噹！」<br />\n<br />\n手機收到新信息，我打開，發現某個同學將一張相放上嚟。相中嘅主角李綺恩，頭髮凌亂咁跪喺地下，臉頰已經被打到紅腫。<br />\n<br />\n而家就快十一點半......<br />\n<br />\n我即刻喺床上彈起身，快速咁換衫出門。<br />\n<br />\n「阿凌！咁夜你要去邊啊？」媽媽原本以為我瞓咗，見到我突然咁夜換衫出門，想阻止我。<br />\n<br />\n我想去邊？當然係去學校後邊嘅公園。<br />\n<br />\n與世無爭......其實只係我用嚟逃避，掩飾自己懦弱嘅藉口。我一直好討厭......只係識搵藉口嘅自己......<br />\n<br />\n我一直喺度等......等一個迫我去面對嘅理由。<br />\n<br />\n而家終於等到......<br />\n<br />\n喺睇到李綺恩張相之後，我明白到......我要去！<br />\n<br />\n內心嘅雲霧好似一下子消散，雖然唔知自己嘅出現對成件事起到咩幫助，但面對住自己真正嘅諗法，我覺得已經好難再呃到自己啦。"},{"pid":"9d078383ee837340eb063acff05c9b5637ffc978","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T14:38:56.000Z","msg":"要post返曬咁多故<br />\n好累"},{"pid":"54cc0bc4f44b1a8ab42c6986f1e88b30305bf2f4","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T14:39:42.000Z","msg":"7. <br />\n<br />\n啪噠......啪噠......<br />\n<br />\n為求方便，我著住人字拖就直接跑出嚟。人字拖嘅聲音喺夜晚寧靜少人嘅屋邨，顯得特別大聲。<br />\n<br />\n聲音急速而又有節奏，每一吓都好似牽動住我嘅心跳。冷風迎臉而嚟，好似刀一樣，劃到我塊臉好痛，但並冇將我呢刻嘅熱血打散。<br />\n<br />\n直到我開始聽到遠處有微弱嘅嘈吵聲，剛才一剎那嘅熱血漫漫消散，理智叫我要停低腳步。但我依然小心翼翼咁接近，控制住自己嘅人字拖，被免發出太大嘅腳步聲。<br />\n<br />\n噗咚......噗咚.....<br />\n<br />\n越嚟越接近嘈吵聲所在嘅位置，我嘅步伐都越嚟越慢。奔跑過後嘅汗水，喺我速度放慢之後，先慢慢順住我嘅額頭流下。整濕我嘅臉，我嘅衫，我嘅背脊。<br />\n<br />\n濕咗嘅布料緊貼住我嘅背脊，搞到我好唔舒服。冷風吹過嚟，令我嘅身體不停打冷震。<br />\n<br />\n「你話你唔係報夢者！咁點解人哋一起你底，個報夢者即刻跳出嚟阻止啊！仲唔認啊！」<br />\n<br />\n「道歉啊！臭雞！」<br />\n<br />\n「再唔認，打到你以後都溝唔到仔。」<br />\n<br />\n隨住我嘅接近，我更清晰聽到佢哋嘅說話。我匿喺公園附近嘅大樹後邊，唔敢上前。<br />\n<br />\n全班太約有一半人喺現場，將陸雨琪同李綺恩等嘅'主角'圍喺人群中間。相距好遠，又隔住人牆嘅我，睇唔清楚佢哋嘅情況，只能夠依靠聽聲。<br />\n<br />\n我聽住佢哋嘅嘻笑，吵鬧聲，腦海一片空白。我並唔知道自己嘅到場到底有咩作用，幫到李綺恩啲咩。單憑住一剎那嘅熱血，令到我由屋企跑到嚟呢度。<br />\n<br />\n到咗要面對嘅一刻，我先感覺到自己嘅無力同懦弱。<br />\n<br />\n「你哋睇吓佢！喊喎~哈哈......」<br />\n<br />\n「女神喎~睇吓你而家似啲咩？」<br />\n<br />\n「唔係好鍾意放片上網嫁咩？不如我哋幫你拍閃卡放上去，俾全香港嘅人睇啊！」<br />\n<br />\n&ldquo;拍閃卡？太過火......&rdquo;<br />\n<br />\n不過佢哋嘅說話反而俾咗提示我，令我記起我一班新識嘅網友。<br />\n<br />\n&ldquo;既然佢哋幾個都已經俾人起曬底，咁再俾人放多次片上網，應該都冇咩掛......&rdquo;我不斷安慰自己。<br />\n<br />\n&ldquo;恐怕要完完全全搞大件事，迫到學校老師插手，咁陸雨琪佢哋先會收手......&rdquo;<br />\n<br />\n我用雙手舉起手機，鏡頭對準佢哋zoom近。因為我嘅手微微抖震，令畫面有啲搖晃同模糊不清，但應該可以大約收錄到佢哋嘅說話同動作。<br />\n<br />\n畫面雖然唔太清晰，但都可以見到人群中間嘅李綺恩，頭髮同衫都好凌亂，外露嘅皮膚大部分都已經被打到有明顯嘅瘀青。雖然喺好遠影過去，但佢頭部嘅血紅色太搶眼，令人難以忽視。<br />\n<br />\n原本跪喺地下嘅李綺恩，聽到佢哋一班人痴線到想影佢閃卡，掙扎想起身。但有五，六個同學即刻上前，將佢壓住喺地下。<br />\n<br />\n「啊！！！啊！！！」無助嘅李綺思依然不停掙扎，喺喉嚨發出好似受傷野獸一樣，最後嘅咆哮。佢祈禱有路人會聽到佢嘅叫聲，嚟救佢，因為呢個係佢最後嘅機會。"},{"pid":"d1abdbb16a489a267c6382e332534b20a4792a34","tid":2379928,"uid":376715,"like":0,"dislike":0,"score":0,"citedBy":1,"replyTime":"2021-01-25T14:59:46.000Z","msg":"lm"},{"pid":"52e9e29cbf35232b026916d399051773747e5260","tid":2379928,"uid":389111,"like":0,"dislike":0,"score":0,"quote":{"pid":"d1abdbb16a489a267c6382e332534b20a4792a34","tid":2379928,"uid":376715,"like":0,"dislike":0,"score":0,"citedBy":1,"replyTime":"2021-01-25T14:59:46.000Z","msg":"lm"},"citedBy":1,"replyTime":"2021-01-25T15:53:27.000Z","msg":"好耐冇見<img src=\"/assets/faces/lm2/bye.gif\" class=\"hkgmoji\" />"},{"pid":"27b4279814594520430324302da45f541772f51a","tid":2379928,"uid":376715,"like":0,"dislike":0,"score":0,"quote":{"pid":"52e9e29cbf35232b026916d399051773747e5260","tid":2379928,"uid":389111,"like":0,"dislike":0,"score":0,"quote":{"pid":"d1abdbb16a489a267c6382e332534b20a4792a34","tid":2379928,"uid":376715,"like":0,"dislike":0,"score":0,"citedBy":1,"replyTime":"2021-01-25T14:59:46.000Z","msg":"lm"},"citedBy":1,"replyTime":"2021-01-25T15:53:27.000Z","msg":"好耐冇見<img src=\"/assets/faces/lm2/bye.gif\" class=\"hkgmoji\" />"},"citedBy":1,"replyTime":"2021-01-25T15:55:26.000Z","msg":"hi<img src=\"/assets/faces/lm2/bye.gif\" class=\"hkgmoji\" />"},{"pid":"2ceba89eb130c2b31c6e534cf31e64af742dd183","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T15:59:36.000Z","msg":"8. <br />\n<br />\n「哈......」<br />\n<br />\n見到呢個情景，我嚇到驚叫咗一聲。好彩聲音唔大，但我即刻用手掩住自己嘅口，唔敢再發出任個聲音。<br />\n<br />\n我雙眼瞪大，直直咁望住眼前嘅情景，身體忍唔住不停抖震。我好驚，雖然好想衝出去救李綺恩，但對腳完全用唔上力。<br />\n<br />\n我好討厭......討厭因為懦弱，而見死不救嘅自己......<br />\n<br />\n我匿喺大樹後邊，低住頭，卷曲住身體，想將自己縮到最細。緊閉起雙眼，用雙手緊緊掩住自己兩隻耳仔。<br />\n<br />\n對唔住......我咩都做唔到......<br />\n<br />\n「啊！！！啊！！！」<br />\n<br />\n李綺恩絕望嘅咆哮聲，依然穿透我嘅手掌，傳到我嘅耳仔。每一聲叫聲都好似重擊我嘅心臟，令我連呼吸都覺得好困難。<br />\n<br />\n我感覺到自己嘅鼻同眼框都開始變得濕潤，呼吸到嘅空氣都越嚟越少。我大力咁深呼吸，但又要控制住唔可以發出太大聲，怕被佢哋發現。<br />\n<br />\n對唔住......對唔住啊......<br />\n<br />\n「啊......」<br />\n<br />\n好攰啦......<br />\n<br />\n李綺恩嘅叫聲開始變得沙啞同越嚟越微弱，最後已經選擇放棄，唔再出聲，唔再掙扎。<br />\n<br />\n「你哋喺度做咩啊！」<br />\n<br />\n同學回頭一望，發現遠處有兩個人向佢哋嘅位置跑過去。佢哋見到之後，即刻四散逃走。<br />\n<br />\n其中一個人見佢哋逃走，想去追，但距離太遠，而且向各個方向四散，令佢好難追得上。<br />\n<br />\n現場只係剩返李綺恩瞓喺地下，雙目冇神咁望住柒黑嘅天空，好似身邊嘅人再做啲咩，都與佢冇關。<br />\n<br />\n保安見追唔上佢哋，就同一個街坊跑過去關心李綺恩嘅情況。剛才街坊聽到呢個公園好嘈，所以搵附近嘅保安投訴，然後一齊嚟睇睇情況。好彩嚟得及時，李綺恩先冇事，我見到都鬆咗一口氣。<br />\n<br />\n街坊喺一邊安慰住李綺恩，而保安就繼續四處去搜索。<br />\n<br />\n「呢度仲有個人啊！」保安發現咗匿埋喺樹後邊嘅我，以為我有分一齊欺凌李綺恩，所以粗魯咁將我捉出嚟。<br />\n<br />\n李綺恩發現匿喺樹後邊嘅人係我，佢嘅表情都好驚愕。保安好用力咁捉住我隻手，怕我逃走，力度大到我好痛，忍唔住去掙扎。<br />\n<br />\n「放開佢！」李綺恩擔心保安整傷我，都即刻叫佢放手。<br />\n<br />\n「施凌......你點解會喺度嘅？」李綺恩知道剛才自己狼狽嘅情景俾我睇到，都有啲尷尬。<br />\n<br />\n我回復自由之後，衝埋去緊緊抱住李綺恩。我將頭埋喺佢嘅膊頭，冇答佢嘅問題，我怕自己一出聲，就俾人發現我嘅哭腔。<br />\n<br />\n李綺恩感受住我抱緊佢嘅力度，仲有我身體傳俾佢嘅溫度，令佢終於感覺到一絲真實感。佢回過神，自己嘅情緒終於都壓抑唔住，喺我嘅懷抱裡面用盡全力咁喊，好似小朋友一樣。"},{"pid":"e7897c02bd5d46f0b415fb9bb8b5635b0591f8ed","tid":2379928,"uid":389111,"like":0,"dislike":0,"score":0,"quote":{"pid":"27b4279814594520430324302da45f541772f51a","tid":2379928,"uid":376715,"like":0,"dislike":0,"score":0,"quote":{"pid":"52e9e29cbf35232b026916d399051773747e5260","tid":2379928,"uid":389111,"like":0,"dislike":0,"score":0,"quote":{"pid":"d1abdbb16a489a267c6382e332534b20a4792a34","tid":2379928,"uid":376715,"like":0,"dislike":0,"score":0,"citedBy":1,"replyTime":"2021-01-25T14:59:46.000Z","msg":"lm"},"citedBy":1,"replyTime":"2021-01-25T15:53:27.000Z","msg":"好耐冇見<img src=\"/assets/faces/lm2/bye.gif\" class=\"hkgmoji\" />"},"citedBy":1,"replyTime":"2021-01-25T15:55:26.000Z","msg":"hi<img src=\"/assets/faces/lm2/bye.gif\" class=\"hkgmoji\" />"},"citedBy":1,"replyTime":"2021-01-25T16:00:47.000Z","msg":"我記唔記得我啊？<br />\n我係薯皮<br />\n轉咗新ac<img src=\"/assets/faces/normal/angel.gif\" class=\"hkgmoji\" />"},{"pid":"ca49a715475a7a28dc5d897b979cfeedd79b46c1","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-25T16:02:01.000Z","msg":"9. <br />\n<br />\n「對...對唔住啊......」我聽到李綺恩嘅喊聲，忍唔住跟住一齊喊。兩個人嘅喊法都有啲誇張，好似喺度鬥大聲咁，但都將各自咁耐以嚟嘅委屈都喊曬出嚟。<br />\n<br />\n保安同街坊姨姨見我哋兩個脆弱嘅女仔抱住對方，喊到驚天地泣鬼神咁，一時間都有啲手足無措，尷尬咁等我哋發洩完。<br />\n<br />\n「你哋係咩學校嘅學生啊？頭先嘅事直頭就係校園欺凌喎。唔洗怕，姨姨聽日幫你哋同學校講！」姨姨見我哋冷靜咗唔少，心痛咁望住李綺恩身上嘅傷痕。<br />\n<br />\n「......」李綺恩依然驚魂未定，表情帶住不安同猶豫不決。<br />\n<br />\n我突然伸手拖住李綺恩，令佢抬起頭望住我。我堅定咁對佢點點頭，俾佢信心。<br />\n<br />\n雖然只係一個小小嘅動作，但我手心傳俾李綺恩嘅溫暖，直達佢嘅內心。<br />\n<br />\n「我送你返去啊。」我一直都好擔心，一直留意住李綺恩嘅情緒波動。<br />\n<br />\n李綺恩身上嘅衫，剛才已經俾陸雨琪佢哋扯到變曬型，就快爛。於是，我將身上嘅外套除落嚟俾佢。<br />\n<br />\n「呃......唔洗啦，你唔凍咩？」李綺恩唔好意思要我嘅外套。<br />\n<br />\n而家係冬天，而我外套裡面只有屋企著嘅短袖T恤。因為急住出門，剛才只係再著一件外套就跑咗出嚟。<br />\n<br />\n「我ok啊，你著啊，遲啲先俾返我。」其實喺除外套嘅一刻，我已經忍唔住打咗個冷震。加上我剛才係跑過嚟，身上嘅汗水都仲未完全乾曬，更加係凍上加凍。<br />\n<br />\n我唔想李綺恩擔心，所以強忍住自己想打冷震嘅欲望。但我講嘢嘅時候，說話帶住輕微嘅震音，已經將自己嘅大話暴露咗。<br />\n<br />\n「施凌......多謝你。」其實李綺恩有好多問題想問我，但最終都係冇問出口。<br />\n<br />\n李綺恩喺被人欺凌之前，都係班裡面比較高人氣嘅女仔嚟。佢同班裡面所有人都可以傾到兩句，做到朋友。唯獨內向自閉嘅獨行俠，施凌。<br />\n<br />\n所以李綺恩萬萬都估唔到，平時喺班裡邊最透明嘅施凌，反而係自己經歷低潮時，俾自己溫暖嘅人。<br />\n<br />\n&ldquo;唔好同我講多謝......會發生今日嘅事，我多多少少都要負責任。而且我剛才差少少就對你見死不救......&rdquo;我低下頭，覺得自己完全受唔起李綺恩嘅一句多謝。<br />\n<br />\n「你係咪好憎報夢者啊？佢害你被人打得咁勁，而且又俾某燈仔起埋底......」我心虛咁問李綺恩。<br />\n<br />\n「雖然唔知你信唔信，但我覺得自己反而要多謝佢......」李綺恩嘆咗一口氣。<br />\n<br />\n「點解啊？報夢者累你俾人話，佢哋話你勾人男朋友喎！」我有啲激動咁問，我寧願李綺恩憎我恨我，我嘅良心反而會覺得好過少少。<br />\n<br />\n「如果我......真係搶咗人哋條仔呢？你會唔會覺得我抵死啊？」李綺恩停低腳步，認真咁問我。我可以見到佢表情僵硬，雙眼暴露咗佢內心嘅脆弱。"},{"pid":"b43254b48cdac9bda639e31f0002b87e75df5f52","tid":2379928,"uid":323428,"like":0,"dislike":0,"score":0,"citedBy":1,"replyTime":"2021-01-26T01:05:46.000Z","msg":"<img src=\"/assets/faces/cat/rain.gif\" class=\"hkgmoji\" />"},{"pid":"9e7c647130139888a54e5abd561af26416aea3b5","tid":2379928,"uid":376715,"like":0,"dislike":0,"score":0,"quote":{"pid":"e7897c02bd5d46f0b415fb9bb8b5635b0591f8ed","tid":2379928,"uid":389111,"like":0,"dislike":0,"score":0,"quote":{"pid":"27b4279814594520430324302da45f541772f51a","tid":2379928,"uid":376715,"like":0,"dislike":0,"score":0,"quote":{"pid":"52e9e29cbf35232b026916d399051773747e5260","tid":2379928,"uid":389111,"like":0,"dislike":0,"score":0,"citedBy":1,"replyTime":"2021-01-25T15:53:27.000Z","msg":"好耐冇見<img src=\"/assets/faces/lm2/bye.gif\" class=\"hkgmoji\" />"},"citedBy":1,"replyTime":"2021-01-25T15:55:26.000Z","msg":"hi<img src=\"/assets/faces/lm2/bye.gif\" class=\"hkgmoji\" />"},"citedBy":1,"replyTime":"2021-01-25T16:00:47.000Z","msg":"我記唔記得我啊？<br />\n我係薯皮<br />\n轉咗新ac<img src=\"/assets/faces/normal/angel.gif\" class=\"hkgmoji\" />"},"citedBy":1,"replyTime":"2021-01-26T02:37:02.000Z","msg":"緊係記得 專登過嚟支持<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"c3c419fbee636dbf1b488195bef92fffca920e8f","tid":2379928,"uid":389111,"like":0,"dislike":0,"score":0,"quote":{"pid":"9e7c647130139888a54e5abd561af26416aea3b5","tid":2379928,"uid":376715,"like":0,"dislike":0,"score":0,"quote":{"pid":"e7897c02bd5d46f0b415fb9bb8b5635b0591f8ed","tid":2379928,"uid":389111,"like":0,"dislike":0,"score":0,"quote":{"pid":"27b4279814594520430324302da45f541772f51a","tid":2379928,"uid":376715,"like":0,"dislike":0,"score":0,"citedBy":1,"replyTime":"2021-01-25T15:55:26.000Z","msg":"hi<img src=\"/assets/faces/lm2/bye.gif\" class=\"hkgmoji\" />"},"citedBy":1,"replyTime":"2021-01-25T16:00:47.000Z","msg":"我記唔記得我啊？<br />\n我係薯皮<br />\n轉咗新ac<img src=\"/assets/faces/normal/angel.gif\" class=\"hkgmoji\" />"},"citedBy":1,"replyTime":"2021-01-26T02:37:02.000Z","msg":"緊係記得 專登過嚟支持<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2021-01-26T11:37:27.000Z","msg":"thx<img src=\"/assets/faces/normal/angel.gif\" class=\"hkgmoji\" />"},{"pid":"90923b3935f92c3ce6c0c82c15c882719f83393e","tid":2379928,"uid":389111,"like":0,"dislike":0,"score":0,"quote":{"pid":"b43254b48cdac9bda639e31f0002b87e75df5f52","tid":2379928,"uid":323428,"like":0,"dislike":0,"score":0,"citedBy":1,"replyTime":"2021-01-26T01:05:46.000Z","msg":"<img src=\"/assets/faces/cat/rain.gif\" class=\"hkgmoji\" />"},"citedBy":0,"replyTime":"2021-01-26T11:37:51.000Z","msg":"hi<img src=\"/assets/faces/lm2/bye.gif\" class=\"hkgmoji\" />"},{"pid":"2f2c4c5ec5c3ea1e127ac34923fa4b5be9104a57","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-26T11:41:06.000Z","msg":"10. <br />\n<br />\n我望住李綺恩脆弱嘅表情，突然覺得呢個二選一嘅問題，好難去有滿意嘅答案。<br />\n<br />\n我沉默思考咗好耐，李綺恩見到之後，都只係無奈咁笑一笑，冇迫我一定要俾一個明確嘅答案佢。<br />\n<br />\n其實李綺恩由一開始就冇期望過，其他人會幫佢同企喺佢嗰邊。短短嘅一個星期，實在變化得太多。佢曾經嘅朋友，而家唔落井下石都偷笑啦。<br />\n<br />\n但施凌佢俾李綺恩嘅印象，係好特別。一直喺班裡面都係孤僻古怪嘅人，自己同佢同班咁耐，講過嘅說話寥寥可數。<br />\n<br />\n自從上次施凌幫自己執返隻鞋，終於為佢孤立無援嘅一個星期，帶嚟一絲嘅光絲同溫暖。<br />\n<br />\n李綺恩覺得自己好似一個就快被大海浸死嘅人，迫不及待呼吸住最後幾啖空氣，為自己爭取更多生存嘅時間。<br />\n<br />\n其實李綺恩並唔知自己喺度期待啲咩，但居然喺呢個時候仲抱住期待同希望，連佢自己都覺得好笑。<br />\n<br />\n我長期都係獨行俠，難得同人單獨相處，無論對方係異性或同性，都覺得好拘謹同好唔自在。<br />\n<br />\n兩人一路沉默無言咁行，氣氛有啲尷尬，不知不覺已經送李綺恩到佢屋企樓下。<br />\n<br />\n「多謝你送我，而家已經凌晨，你返屋企都要小心啲。」李綺恩再一次向我講多謝。<br />\n<br />\n「唔洗客氣......你都早啲休息啦。再見。」我內心都鬆咗一口氣，終於可以分開，我覺得都係做返自閉仔比較適合自己。<br />\n<br />\n我同李綺恩分開之後，喺返屋企嘅路程中思考咗好多。<br />\n<br />\n無可否認，我對陸雨琪由一開始就帶住偏見，覺得佢就係一個冇理嘅欺凌者。當知道李綺恩同陸雨琪之間出現矛盾，我下意識就將李綺恩代入弱者同被害者嘅角色。<br />\n<br />\n其實我就對成件事都完全唔了解，憑住一剎那嘅正義感去行動。李綺恩嘅事件只係一個導火線，而我對陸雨琪嘅不滿已經係累積咗好長時間。<br />\n<br />\n返到屋企之後，發現客廳依然開住燈。父母都坐喺客廳等我，媽媽一見到我，即刻開始發火：「施凌！你咁夜出去，去咗邊啊？知唔知我哋會擔心！」<br />\n<br />\n「對唔住......」我低住頭道歉之後，冇去解釋太多，就快步走返自己間房。<br />\n<br />\n「你！」媽媽仲想鬧啲咩，但俾爸爸阻止。<br />\n<br />\n我都冇咩心情瞓覺，拎起手機，見到有好多屋企人嘅未接來電，我默默嘆一口氣。我其實成日都想好好態度咁對屋企人，我知佢哋只係擔心我，錫我。<br />\n<br />\n但我長期喺學校累積大量嘅負面壓力同委屈，無法去發洩。成日覺得全世界嘅人都冇法理解我，所以就算對住身邊嘅人，都係苦口苦臉，好難去和顏悅色。<br />\n<br />\n自己咁嘅性格，連我自己都覺得黑人憎......<br />\n<br />\n我再開某登，睇返之前我開嘅起底post。下面已經有某登仔起咗李綺恩底，仲有一個男仔，好似都係成件事嘅主角之一。"},{"pid":"f45dd5ec281ee3915c763aec0f136117113bed8c","tid":2379928,"uid":389111,"like":1,"dislike":0,"score":1,"citedBy":0,"replyTime":"2021-01-26T11:42:40.000Z","msg":"11. <br />\n<br />\n某登仔雖然將個男仔同李綺恩嘅資料起埋底，但佢哋主力去攻擊嘅目標都係陸雨琪，同埋一班嘅欺凌者。<br />\n<br />\n幾靚仔......但好MK......個男仔......<br />\n<br />\n我撳開佢嘅 Facebook 同 IG 睇，基本上已經冇曬嘢睇。喺個男仔發覺自己被人起底之後，已經即時刪曬啲相。<br />\n<br />\n不過有唔少快手嘅某登仔一早cap好曬圖，放返上去個post度。個男仔唔只朋友多，而且成日四圍去玩，好充實嘅生活。<br />\n<br />\n果然，佢哋全部人都好似同我嚟自唔同嘅世界。<br />\n<br />\n某登仔佢哋明明大部分都係唔識佢哋，偏偏對件事一個比一個熱心，連post都爆咗好幾個。我開頭都係，興奮咁睇曬咁多嘅資料。但冷靜過後，就發現自己好迷惘。<br />\n<br />\n有資料又如何，我要拎嚟做咩？<br />\n<br />\n#932. 個男仔係溝女王嚟嫁，佢保持住單身，一直釣住一大班女兵<br />\n<br />\n溝女王啊？<br />\n<br />\n我見到個男仔啲MK相之後，打咗個冷震。我最怕就係呢類型，感覺上好難同佢哋相處到。<br />\n<br />\n我並未將今晚拍嘅片放上網公開，心裡邊猶豫不決。上次我放片上網，已經搞到咁大件事。今次事件熱度未退，而且呢條片比上一條更嚴重，我真係唔夠膽再放上某登。<br />\n<br />\n我而家最擔心嘅係，如果網上邊講嘅嘢係真，咁李綺恩知唔知呢件事。我並唔討厭李綺恩，所以都唔想睇到佢因呢件事而受傷。<br />\n<br />\n再次返學，已經係兩日後。我依然踏正響鐘先返課室，望向李綺恩嘅座位，發現佢未返嚟。<br />\n<br />\n遲到？請假？<br />\n<br />\n難得星期六日放假，但我依然冇咩心情，一直都好擔心李綺恩。一直等待星期一來臨，可以睇吓佢嘅情況。見到佢未返嚟，我都有少少失望。<br />\n<br />\n「3D班施凌同學，請而家即刻到教員室。」廣播突然叫我嘅名，令我有啲驚訝。但我都唔理太多，即刻起身去教員室。<br />\n<br />\n「咚咚」<br />\n<br />\n我敲一敲教員室嘅門，一開門就見到副校長，訓導主任等幾個老師都在場，氣氛好嚴肅。而李綺恩都喺度，低住頭，外露嘅皮膚同臉部仲可以見到未退嘅瘀青。<br />\n<br />\n「老師，早晨。」我見佢哋目光轉曬去我身上，我緊張咁上前打招呼。<br />\n<br />\n老師們對我點一點頭，然後直接進入正題：「施凌，你可唔可以講返星期五晚發生嘅事啊？你應該都在場。」<br />\n<br />\n「我有拍到當時嘅情況......」我主動拎出手機，打開星期五晚拍到嘅片。希望可以做證據，令學校主持公道，保護返李綺恩。"},{"pid":"8994d426cfdc3a8a71c4b8c1110628a13a8a13eb","tid":2379928,"uid":308888,"like":0,"dislike":0,"score":0,"citedBy":2,"replyTime":"2021-01-26T11:53:46.000Z","msg":"<img src=\"/assets/faces/normal/flowerface.gif\" class=\"hkgmoji\" />"},{"pid":"3a04f0a8416277248f5962df1c319e918f894d92","tid":2379928,"uid":389111,"like":0,"dislike":0,"score":0,"quote":{"pid":"8994d426cfdc3a8a71c4b8c1110628a13a8a13eb","tid":2379928,"uid":308888,"like":0,"dislike":0,"score":0,"citedBy":2,"replyTime":"2021-01-26T11:53:46.000Z","msg":"<img src=\"/assets/faces/normal/flowerface.gif\" class=\"hkgmoji\" />"},"citedBy":1,"replyTime":"2021-01-26T12:13:02.000Z","msg":"畀你搵到<img src=\"/assets/faces/normal/bomb.gif\" class=\"hkgmoji\" /><img src=\"/assets/faces/normal/bomb.gif\" class=\"hkgmoji\" />"},{"pid":"255b8fedf07a189b103eba02ee0ca13f7aa31d68","tid":2379928,"uid":389111,"like":0,"dislike":0,"score":0,"quote":{"pid":"8994d426cfdc3a8a71c4b8c1110628a13a8a13eb","tid":2379928,"uid":308888,"like":0,"dislike":0,"score":0,"citedBy":2,"replyTime":"2021-01-26T11:53:46.000Z","msg":"<img src=\"/assets/faces/normal/flowerface.gif\" class=\"hkgmoji\" />"},"citedBy":0,"replyTime":"2021-01-26T12:13:40.000Z","msg":"出曬呢邊就準備開新故了"},{"pid":"db3d44dd62d8ca0938e2efdbaf9f0e4d7e697f11","tid":2379928,"uid":308888,"like":0,"dislike":0,"score":0,"quote":{"pid":"3a04f0a8416277248f5962df1c319e918f894d92","tid":2379928,"uid":389111,"like":0,"dislike":0,"score":0,"quote":{"pid":"8994d426cfdc3a8a71c4b8c1110628a13a8a13eb","tid":2379928,"uid":308888,"like":0,"dislike":0,"score":0,"citedBy":2,"replyTime":"2021-01-26T11:53:46.000Z","msg":"<img src=\"/assets/faces/normal/flowerface.gif\" class=\"hkgmoji\" />"},"citedBy":1,"replyTime":"2021-01-26T12:13:02.000Z","msg":"畀你搵到<img src=\"/assets/faces/normal/bomb.gif\" class=\"hkgmoji\" /><img src=\"/assets/faces/normal/bomb.gif\" class=\"hkgmoji\" />"},"citedBy":1,"replyTime":"2021-01-26T13:08:06.000Z","msg":"見到故名 又係熱門<img src=\"/assets/faces/dog/haha.gif\" class=\"hkgmoji\" />"},{"pid":"e4b59c9877b20779a0b08583f8f45e6ccc258017","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-26T14:58:30.000Z","msg":"12.<br />\n<br />\n「好，既然係咁，施凌你帶手機返學就唔追究。但你嘅手機暫時交俾我哋保管先，你哋而家返課室上堂先。老師睇完之後，自然會還李綺恩一個公道。」副校長一臉嚴肅咁接過我嘅手機。<br />\n<br />\n「知道副校，拜託你哋啦。」我發自真心咁彎腰鞠躬，將所有希望交曬俾佢哋。<br />\n<br />\n「多謝你......施凌......」李綺恩已經同我講過好多句多謝，因為佢都諗唔到，除咗多謝以外嘅說話。<br />\n<br />\n「嗯......」我都唔善長講嘢，唯有含糊咁帶過。<br />\n<br />\n我拖住李綺恩嘅手，同佢一齊行返班房。我哋一路上都沉默，李綺恩嘅手好冰冷。我將手再捉緊一啲，想將自己嘅溫度由手心傳俾佢。<br />\n<br />\n行到班房門口，我因為怕同學見到會誤會，會將怒火轉移到我身上，最後我都係鬆開咗李綺恩隻手。李綺恩有少少失落，但佢都可以理解。<br />\n<br />\n我同李綺恩一前一後行入課室，部分同學以懷疑嘅目光望住我。我返到座位，就一直低住頭扮睇書，努力無視佢哋嘅目光。<br />\n<br />\n「喂，搞咩啊？你點會被叫出去嫁？」坐我隔離位嘅沐宇航低聲問我。<br />\n<br />\n雖然同施凌做咗同桌咁耐都冇咩點交流，但都知施凌只係唔識同人相處，其實人係好好。<br />\n<br />\n「冇事......」我有啲緊張咁講。<br />\n<br />\n「冇事就好啦，你都要注意吓。陸雨琪佢哋一直望住你呢邊，你唔好再同李綺恩行得太埋。」沐宇航真心有啲擔心平時與世無爭嘅施凌會捲埋入陸雨琪佢哋嘅私怨，所以先好心提一提佢。<br />\n<br />\n「我知道......」我知道啊，但可以點啊？要我見死不救啊？我真係做得到咩？<br />\n<br />\n其實我當初都係想見死不救嫁，我真係唔想捲入呢件事。但喺一開始多手放陸雨琪佢哋段片網嘅一刻，我注定走唔到。<br />\n<br />\n我都想走，都想遠離佢哋，回復返自己事不關己嘅生活態度。但係已經跳咗入去，真係咁簡單可以話走就走咩？<br />\n<br />\n一放小息，陸雨琪為首嘅幾個同學走過嚟我嘅座位，圍住我。<br />\n<br />\n沐宇航見到之後，企起身將位置讓俾佢哋。佢路過我嘅時候，偷偷地拍一拍我嘅背脊為我打氣。佢冇回頭，直接就走落樓下買嘢飲。<br />\n<br />\n沐宇航自問只能夠幫到咁多，唔理施凌聽唔聽佢嘅忠告，佢都控制唔到。<br />\n<br />\n我低住頭扮專心睇書，扮留意唔到佢哋。<br />\n<br />\n「砰！」<br />\n<br />\n陸雨琪大力咁用手掌拍落我嘅枱面，全班嘅氣氛即刻變得好緊張，靜默無聲。我合埋手上嘅書，鼓起勇氣，抬起頭直視佢哋。但微微抖震嘅雙手，已經將我嘅內心出賣咗。<br />\n<br />\n「施凌，今朝老師叫你出去，同你講啲咩啊？」陸雨琪半威脅咁問我。因為星期五晚嘅事，有街坊向學校投訴，佢哋幾個都俾老師叫過去傾計。<br />\n<br />\n不過明明星期五晚施凌並冇出現，點解連佢都會俾老師叫出去傾呢？"},{"pid":"64622547d06180f7bc6cf00dde37ca8c8b177245","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-26T14:58:55.000Z","msg":"13.<br />\n<br />\n「冇咩特別......老師關心一吓我屋企嘅私事，唔方便喺度公開講。」我一緊張，就會好自然咁講對自己有利嘅大話。我估唔到自己呢個缺點，喺我危急嘅時候反而幫到我解圍。<br />\n<br />\n「真嘅？」陸雨琪用懷疑嘅目光望住我。<br />\n<br />\n我勇敢咁直視佢，佢哋啲表情都放鬆咗唔少，睇怕都信咗七八成。好彩我天生就一個無辜無害嘅外表，雖然唔習慣講大話，但講咗都好少俾人發現。<br />\n<br />\n「要我信你都可以嘅......」陸雨琪突然諗到新嘅計劃，擺出一個神秘嘅笑容。<br />\n<br />\n陸雨琪低下頭，喺我耳邊細細聲講：「我哋一陣體育堂，你搵機會偷李綺恩嘅銀包、鎖匙同電話嚟，我要睇佢冇曬啲嘢仲點返到屋企。」<br />\n<br />\n「吓？」我震驚咁抬起頭，下意識想拒絕幫佢哋做壞事。<br />\n<br />\n但我嘅拒絕並冇講出口，「咕嚕」一聲，連埋口水吞返落個肚。因為拒絕咗之後嘅後果，我唔敢去想像。<br />\n<br />\n我冇開聲講應唔應承，但有微微點一點頭。<br />\n<br />\n「哈哈哈......」陸雨琪佢哋見到我點頭之後，滿意咁笑住離開。<br />\n<br />\n佢哋好期待一陣間嘅惡作劇，高高在上咁睇其他人痛苦而又無能為力嘅表情，令佢哋產生一種快感。好似吸毒咁，不知不覺間令佢哋上癮。<br />\n<br />\n我聽到佢哋嘅嘻笑聲之後，突然覺得有啲屈辱。我臉色發白，緊緊咁咬住牙，用力到好似想將牙咬碎咁。我覺得懦弱嘅自己簡直好似一個小丑，好易俾其他人玩同利用。<br />\n<br />\n我認我係細膽懦弱，但我一直都相信自己。我做事永遠都會堅守自己嘅原則，唔偷唔搶，唔去害人。無論遇到咩事都好，都要堅守住。<br />\n<br />\n但我錯啦，我錯在信錯咗自己。<br />\n<br />\n一邊係自己嘅原則，一邊係恐懼......<br />\n<br />\n自己一直堅守嘅原則，最終都係輸俾自己嘅恐懼，自己嘅懦弱。我簡直係垃圾都不如......<br />\n<br />\n我心虛咁抬起頭望向李綺恩嘅方向，發現佢都擔心咁望向我，怕連累我。<br />\n<br />\n我同佢對視之後，即刻低下頭，想逃避佢嘅視線。而家我對自己嘅厭惡感已經到咗極致......<br />\n<br />\n我一直心不在焉咁上堂，不知不覺到上體育堂嘅時候。我跟住同學一齊離開課室，去操場上堂。<br />\n<br />\n我根本諗唔到方法自己一個留喺課室，實行陸雨琪佢哋嘅計劃，所以我都係想算啦......我嘅心一直喺度猶豫。<br />\n<br />\n陸雨琪佢哋見我一直都冇行動嘅意思，所以都開始急躁起嚟。<br />\n<br />\n「老師，施凌好似有啲唔舒服，上唔到體育堂。」其中一個同學舉手同體育老師講，而我發白嘅臉色，都印證咗佢哋嘅講法。<br />\n<br />\n「咁施凌一陣上體育堂，坐喺隔離睇得啦。」體育老師見到我臉色之後，擔心咁講。<br />\n<br />\n「老師，外邊天氣咁凍，一陣間施凌病得嚴重咗點算啊？不如俾佢留喺課室，睇下書仲好啦。」嗰位同學不停幫我製造機會留喺課室。<br />\n<br />\n老師最後都應承咗準我留喺課室，而家課室得返我一個人。佢哋製造曬機會俾我，如果失敗咗，恐怕一定唔會放過我。<br />\n<br />\n我一步一步咁行去李綺恩嘅座位，我覺得每一步都異常沉重。"},{"pid":"4c3cd8d9222ee1e5b6ea674d069c05721dacd994","tid":2379928,"uid":389111,"like":0,"dislike":0,"score":0,"quote":{"pid":"db3d44dd62d8ca0938e2efdbaf9f0e4d7e697f11","tid":2379928,"uid":308888,"like":0,"dislike":0,"score":0,"quote":{"pid":"3a04f0a8416277248f5962df1c319e918f894d92","tid":2379928,"uid":389111,"like":0,"dislike":0,"score":0,"quote":{"pid":"8994d426cfdc3a8a71c4b8c1110628a13a8a13eb","tid":2379928,"uid":308888,"like":0,"dislike":0,"score":0,"citedBy":2,"replyTime":"2021-01-26T11:53:46.000Z","msg":"<img src=\"/assets/faces/normal/flowerface.gif\" class=\"hkgmoji\" />"},"citedBy":1,"replyTime":"2021-01-26T12:13:02.000Z","msg":"畀你搵到<img src=\"/assets/faces/normal/bomb.gif\" class=\"hkgmoji\" /><img src=\"/assets/faces/normal/bomb.gif\" class=\"hkgmoji\" />"},"citedBy":1,"replyTime":"2021-01-26T13:08:06.000Z","msg":"見到故名 又係熱門<img src=\"/assets/faces/dog/haha.gif\" class=\"hkgmoji\" />"},"citedBy":0,"replyTime":"2021-01-26T15:00:19.000Z","msg":"上故台熱門其實冇咩<img src=\"/assets/faces/normal/sosad.gif\" class=\"hkgmoji\" /><br />\n<img src=\"/assets/faces/normal/yipes.gif\" class=\"hkgmoji\" />"},{"pid":"ae8d7b44d0242d734ddf8e78be67f9080f7a8cc9","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-27T13:11:56.000Z","msg":"14. <br />\n<br />\n我踎低巢李綺恩嘅書包，好快就搵齊銀包、手機同鎖匙。我將佢哋拎喺手，猶豫住係咪真係要咁做。<br />\n<br />\n「施凌，你喺度做咩啊？」突然有一把女仔聲叫住我，心虛嘅我嚇到心跳好似停咗一拍。<br />\n<br />\n我慢慢咁抬起頭，發現班房門已經被打開，而李綺恩正正企喺班房門口，用震驚嘅眼神望住我。<br />\n<br />\n「李綺恩，你點解會喺度嘅？」我都驚恐咁望住李綺恩。我失敗咗，俾當事人捉到正。<br />\n<br />\n李綺恩身上仲有傷，所以俾體育老師叫返上嚟休息，順便照顧一吓身體唔舒服嘅我。李綺恩都因為擔心我，所以去醫療室問老師拎咗少少藥俾我。<br />\n<br />\n李綺恩見到我雙手仲拎住佢嘅銀包電話，已經估到七七八八：「係陸雨琪佢哋叫你做嘅？」<br />\n<br />\n我點一點頭，因為知自己做錯事，所以唔敢再抬頭直視李綺恩。<br />\n<br />\n「你照拎去俾陸雨琪啦，我咩都睇唔到，咩都唔知道。」李綺恩都轉過身，扮咩都唔知。<br />\n<br />\n我聽到之後驚愕咁抬起頭問佢：「點解？點解要幫我啊？」<br />\n<br />\n「因為我哋係朋友啊。」李綺恩一臉真誠同理所當然。<br />\n<br />\n朋友？朋友係咩嚟？<br />\n<br />\n我唔知道點樣先叫朋友，我自問自己身邊係一個朋友都冇。點樣先同其他人做到朋友，一定要開口表明先叫朋友？<br />\n<br />\n其實識朋友好簡單，唔需要太深入都可以做朋友。可能只係同對方傾多幾句計，甚至只係少少嘅交流。<br />\n<br />\n我由細到大都冇朋友，所有我所提過嘅性格問題，到頭嚟都係一個藉口。其實並唔係其他人唔接受我，而係我從來都冇俾機會自己接受其他人。<br />\n<br />\n原來係我一開始就好自卑，覺得自己低人一等。<br />\n<br />\n原來係我一開始就喺自己嘅內心起咗道高牆，將自己困喺裡面，隔絕曬所以人接近。<br />\n<br />\n因為我怕俾人發現我自卑又脆弱嘅內心，我好怕再一次受到傷害。<br />\n<br />\n「呢件事係我連累咗你，對唔住。」李綺恩內疚咁同我講，打斷咗我嘅思緒。<br />\n<br />\n「係我講對唔住就真。」我將李綺恩嘅銀包、手機同鎖匙全部都交到佢嘅手，物歸原主。<br />\n<br />\n我微微彎低腰，正式咁對李綺恩道歉：「呢啲嘢俾返你，亂巢你啲嘢，真係對唔住。」<br />\n<br />\n「你拎去交俾陸雨琪啦，其實我都已經習慣咗，所以冇所謂。我怕連累你，如果你交唔到出去，佢哋一定會對付埋你。」李綺恩有啲緊張咁想將啲嘢塞返落我隻手，但被我拒絕咗。<br />\n<br />\n「我已經唔需要啦，你小心啲袋返好。」我輕聲咁安撫佢，同時都安撫返自己嘅內心。<br />\n<br />\n我當然怕陸雨琪佢哋嘅報復，但更加怕自己變得陌生，變得越嚟越討厭自己。<br />\n<br />\n剛才李綺恩簡單嘅一句朋友，將我內心一直以嚟嘅高牆開始動搖。<br />\n<br />\n我好懦弱，我一直都知道。唔敢改變，我一直等其他人接近自己，但又唔敢自己打破高牆。<br />\n<br />\n我想去改變，我唔係第一次有呢個想法。但我改變唔到，因為連我自己都唔相信自己可以改變。<br />\n<br />\n我一直都好討厭自己......<br />\n<br />\n但今次我出奇地有預感，自己可以改變。我想親手打破眼前名為懦弱嘅高牆，保護我人生第一個朋友。<br />\n<br />\n我想令其他人鍾意我，但更加想令我自己都可以鍾意自己。"},{"pid":"19d1574b4c40cec5c708bdcf0955255e8cbe7822","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-27T13:13:05.000Z","msg":"15. <br />\n<br />\n「真係嘅？咁陸雨琪嗰邊點算啊？」李綺恩因為連累到我，佢嘅心都好內疚。<br />\n<br />\n李綺恩其實想主動開口陪我去搵陸雨琪，起碼怒火唔會全部集中喺我身上。但被陸雨琪佢哋打咗幾次之後，已經有陰影，下意識想去逃避，所以遲遲都唔敢開口講陪我。<br />\n<br />\n「冇事嫁，我手上都有佢哋嘅痛腳。」我睇穿咗李綺恩心裡面嘅不安。<br />\n<br />\n「痛腳......你係指嗰晚段片？」我嗰晚匿埋偷拍陸雨琪佢哋施暴嘅畫面，李綺恩知道咗之後都覺得好驚訝。<br />\n<br />\n李綺恩緊張咁捉住我嘅膊頭，怕我會一時衝動：「千其唔好啊，你唔需要為咗我而去做啲危險嘅事。」<br />\n<br />\n其實我所講嘅痛腳都只係誇大，我根本冇信心威脅到任何人，我純粹想安撫李綺恩同自己不安嘅內心。但被人逼到絕路嘅時候，調返轉頭去威脅對方，未嘗一個可行嘅方法。<br />\n<br />\n我嘅性格係好細膽懦弱，就算諗好多，最後都未必夠膽去行動。但當去到絕路嘅時候，就會出奇地衝動，諗到咩就即刻去做。<br />\n<br />\n我意外地大膽，會嚇親知我平時性格嘅人，甚至自己。比起畏首畏尾嘅自己，我更加希望自己可以衝動魯莽啲，希望自己掉開所有界限同顧慮。<br />\n<br />\n放學之後，校長佢哋因為睇咗我手機段片，所以將全班同學都留喺班房訓話。而佢哋怕李綺恩同我會有心理陰影，分別派咗老師幫我哋做心理輔導。<br />\n<br />\n而幫我輔導嘅係平時溫和親切嘅周老師，我見到佢之後都安心唔少。周老師見我臉色正常，都唔想浪費時間，直接進入正題：「施凌，你嗰晚點解會喺現場嘅？」<br />\n<br />\n其實我會喺現場，的確令唔少知我性格嘅老師意外。<br />\n<br />\n「因為陸雨琪佢叫曬全班去食花生，我原本都唔想去嫁，但怕李綺恩會出事，所以先去......」我有啲心虛，只講出一半原因，而另一半原因係因為內疚。<br />\n<br />\n我唔敢向任何人坦白我就係報夢者，喺網上邊爆料，令事件嚴重化嘅人就係我。<br />\n<br />\n「冇事啦，今次好彩有你幫手睇住李綺恩。老師會處理同保護你哋，我只係有啲意外施凌你居然咁大膽。」周老師讚賞咁拍一拍我嘅頭，然後將手機交返俾我：「你嘅手機喺度，俾返你先，如果有咩事就再搵我。」<br />\n<br />\n「老師，唔該曬你。」我接過手機之後，即刻檢查裡面嘅資料，發現我偷拍陸雨琪欺凌段片已經被人刪咗。我驚惶失措咁問：「老師！嗰段片呢？」<br />\n<br />\n「喺校長佢哋度，因為件事太過嚴重，所以唔適合俾太多人知。你都唔好同其他人講，知道嗎？」周老師認真咁同我講。而我都冇任何方法，唯有暫時相信學校會保護我同李綺恩。<br />\n<br />\n我離開之後，打開手機。見陸雨琪Whatapp我，約我喺學校後邊嘅公園等佢。應該係以為我已經完成任務，想我交李綺恩嘅銀包、手機同鎖匙俾佢。<br />\n<br />\n我應該點做好？而家連想威脅佢哋嘅片都冇咗......<br />\n<br />\n已讀不回，然後扮唔記得咗，失約？陸雨琪佢哋之後恐怕唔會放過我......<br />\n<br />\n「唉......」我拎住手機，苦惱咁嘆氣。"},{"pid":"35306d93a28be5308dcb2f2d09c2fc24ae9c7425","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-27T13:13:42.000Z","msg":"呢邊要出快少少喇<br />\n如果唔係就開唔到新古"},{"pid":"52a72459315a97cd5765ae25c5bcc2434ef5a45d","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-27T13:13:59.000Z","msg":"<img src=\"/assets/faces/pig/wine_connect.gif\" class=\"hkgmoji\" />"},{"pid":"573687de81e94dcc01f53eef6792f75ee89da167","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-27T13:14:49.000Z","msg":"16. <br />\n<br />\n「鈴鈴鈴鈴......」<br />\n<br />\n陸雨琪約我嘅時間已經一早過咗，但我並冇應約。老師一放人，我已經直接返屋企。我嘅手機已經就嚟響爆，全部都係陸雨琪佢哋打嚟。<br />\n<br />\n聽到佢越響得耐，心裡面就越嚟越煩亂，所以直接撳關機。<br />\n<br />\n我並唔係唔怕會被陸雨琪佢哋報復，但而家都已經得罪咗佢哋。我嘅心態已經轉變做還死掂死，有咩事就之後再算。<br />\n<br />\n我睇完電視劇之後，準備瞓覺先再開返手機。果然見到有好多未接來電，但最近嘅幾個未接電話號碼，同之前陸雨琪佢哋打嚟嘅都唔同。我試下打返電話過去，但對方並冇接聽。<br />\n<br />\n我打開WhatsApp，見到嗰個電話號碼嘅主人有send 嘢俾我。因為係陌生嘅號碼，令我有種不詳嘅預感。<br />\n<br />\n對方嘅頭像係一張女仔嘅文青相，但我冇放大睇清楚，我先打開睇佢send咩俾我。<br />\n<br />\n。。。。。。<br />\n<br />\n'施凌，對唔住，一直以嚟都係我連累到你。但連累完你之後，我自己就想去逃避。我係咪好自私啊......<br />\n<br />\n但願諒我實在太懦弱，我已經覺得好攰好攰，我想離開。但我唯一放唔低嘅人就係你......<br />\n<br />\n我喺最後嘅日子可以真正識到你，同你做朋友，我真係覺得自己好好彩。<br />\n<br />\n多謝你，肯一直幫我。多謝你，冇去嫌棄我。多謝你，一直以嚟都對我咁溫柔。<br />\n<br />\n我有FF過，如果我一開始嘅朋友係你就好啦。我有FF過，喺成件事完咗之後，我可以約你出街玩。開開心心咁行街睇戲，去食好嘢，去買衫幫你扮靚......<br />\n<br />\n仲有好多好多嘢，想同你一齊去做，但已經冇可能啦......<br />\n<br />\n你係一個好女仔，其實你係好可愛。俾多啲自信自己，大膽啲去識多啲朋友啊，我想見到你幸福快樂。<br />\n<br />\n最後我想講多一聲，對唔住啊，施凌。'<br />\n<br />\n。。。。。。<br />\n<br />\n我越睇，心裡面嘅不安感就越嚟越大。<br />\n<br />\n咩叫想離開啊？咩叫最後嘅日子啊？咩叫已經冇可能啊？仲有，點解要對我講對唔住同多謝啊？<br />\n<br />\n其實我已經有預感，估到段文字係邊個人send俾我。我用抖震嘅手指點開對方嘅頭像，放大睇，再三咁確定對方就係李綺恩，但我內心都唔敢去接受同相信。<br />\n<br />\n我好迷惘，唔知點做好。但我知道，我而家要即刻見到李綺恩。<br />\n<br />\n我是但著返件褸，著住人字拖，準備出門。<br />\n<br />\n「阿凌！你又咁夜去邊啊！唔準去啊！」媽媽見我又咁夜出去，捉住我隻手想阻止我，但被我直接甩開。<br />\n<br />\n我低住頭，冇理媽媽嘅阻止，就直接衝出門口。媽媽都感覺到唔對路，想追上去，但一轉眼已經搵唔到我嘅身影。<br />\n<br />\n啪噠......啪噠......<br />\n<br />\n聲音急速而又有節奏，每一吓都好似牽動住我嘅心跳。冷風迎臉而嚟，好似刀一樣，劃到我塊臉好痛。<br />\n<br />\n熟悉嘅聲音，熟悉嘅環境，熟悉嘅急燥......<br />\n<br />\n雖然感覺上好似同上次一樣，但我內心原本對李綺恩嘅感情，已經由內疚開始慢慢轉變。"},{"pid":"fe0b103ce09b7e9eea7d9af4d1b6f9852f0a9303","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-01-27T15:34:09.000Z","msg":"<p class=\"center\"><img src=\"https://na.cx/i/fwogApz.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FfwogApz.jpg&h=7944584a&s={SIZE}\" /><br />\n為咗方便讀者追文  <br />\n我嘅故會放上去<br />\n<br />\n<span class=\"gold\">紙言：</span>  <br />\n<a href=\"https://www.shikoto.com/authors/43037.html\" data-sr-url=\"https://r.lihkg.com/link?u=https%3A%2F%2Fwww.shikoto.com%2Fauthors%2F43037.html&d=Bi029C%2FGDe0wU7DInIQABdArZVC5vK90EjT5EVN%2FGu4%3D&h=a6c189de\" data-auto-link target=\"_blank\">https://www.shikoto.com/authors/43037.html</a><br />\n<br />\n<span class=\"gold\">Penana：</span>  <br />\n<a href=\"https://www.penana.com/user/67794\" data-sr-url=\"https://r.lihkg.com/link?u=https%3A%2F%2Fwww.penana.com%2Fuser%2F67794&d=Bi029C%2FGDe0wU7DInIQABdArZVC5vK90EjT5EVN%2FGu4%3D&h=1a56fee2\" data-auto-link target=\"_blank\">https://www.penana.com/user/67794</a><br />\n<br />\n<span class=\"gold\">MeWe：</span>  <br />\n<a href=\"https://mewe.com/i/薯皮1\" data-sr-url=\"https://r.lihkg.com/link?u=https%3A%2F%2Fmewe.com%2Fi%2F%E8%96%AF%E7%9A%AE1&d=Bi029C%2FGDe0wU7DInIQABdArZVC5vK90EjT5EVN%2FGu4%3D&h=6befea77\" data-auto-link target=\"_blank\">https://mewe.com/i/薯皮1</a>  <br />\n我會分享啲自己寫嘅黃店食評  <br />\n同自己做嘅手作公仔，仲有啲無聊嘢<br />\n<br />\n<span class=\"gold\">MeWe gp：</span>  <br />\n<a href=\"https://mewe.com/join/potatopeel\" data-sr-url=\"https://r.lihkg.com/link?u=https%3A%2F%2Fmewe.com%2Fjoin%2Fpotatopeel&d=Bi029C%2FGDe0wU7DInIQABdArZVC5vK90EjT5EVN%2FGu4%3D&h=539800ea\" data-auto-link target=\"_blank\">https://mewe.com/join/potatopeel</a>  <br />\n如果讀者想吹水或者睇故，可以join mewe gp  <br />\n唔洗再喺連登:hugging:<br />\n<br />\n我更新好慢，但多謝咁多位一直對我嘅支持<br />\n<br />\n<span class=\"gold\">連登故仔Post：</span>  <br />\n<br />\n《野味小精靈》<br />\n <a href=\"https://lih.kg/2355123\" data-auto-link target=\"_blank\">https://lih.kg/2355123</a>  <br />\n<br />\n《私語施凌》 (已完結)  <br />\n<a href=\"https://lih.kg/2379928\" data-auto-link target=\"_blank\">https://lih.kg/2379928</a>  <br />\n<br />\n《惡靈指數100%》 (已完結)  <br />\n<a href=\"https://lih.kg/2353682\" data-auto-link target=\"_blank\">https://lih.kg/2353682</a>  <br />\n<br />\n《樓主講古直播中》<br />\n <a href=\"https://lih.kg/2382778\" data-auto-link target=\"_blank\">https://lih.kg/2382778</a><br />\n</p>"},{"pid":"e6ea76d1c1ab21a880b30bac41912e837a1a6b89","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-02-14T15:21:53.000Z","msg":"17. <br />\n<br />\n我一直跑，跑過咗李綺恩屋企樓下，跑過咗學校，跑過咗公園，全部都見唔到李綺恩嘅身影。<br />\n<br />\n我一隻手捉實自己嘅電話，一次又一次咁打李綺恩嘅電話號碼，但依然冇人聽。<br />\n<br />\n「聽電話啊！求吓你！」我無助咁對住冇人接聽嘅電話哀求，心情已經急躁到有少少失去理性。<br />\n<br />\n&quot;冷靜啲啊！施凌！一直盲目咁跑都係冇可能搵到李綺恩嫁！&quot;我舉起自己另一隻，用力咁拍打幾吓自己嘅臉頰。利用火辣辣嘅痛感，強迫自己冷靜落嚟。<br />\n<br />\n冷靜咗之後，我拎起手機打電話俾周老師，老師講過，有咩事可以搵佢幫手。<br />\n<br />\n「喂？」喺電話對邊，傳嚟周老師熟悉嘅聲音。<br />\n<br />\n「周老師......」我聽到令人安心嘅聲音之後，心裡邊嘅委屈好似瞬間湧上嚟。連聲音都有少少抖震，好似下一秒就會喊出嚟。<br />\n<br />\n周老師唔知對方係邊個，但聽到對方抖震嘅聲音之後，呆咗幾秒。突然諗起今日曾經俾過自己電話號碼學生，叫佢有事搵佢，估唔到咁快。<br />\n<br />\n周老師猜測咁問：「你係施凌？發生咩事啊？」<br />\n<br />\n「李綺恩佢send咗段好奇怪嘅信息俾我，之後我一直打電話俾佢都冇人聽，我懷疑佢要做傻事啊。我而家四圍搵佢，我想麻煩老師你都幫手搵佢屋企人，睇吓知唔知李綺恩喺邊。」我深深咁吸一口氣，盡量忍住自己嘅情緒，冷靜咁解釋。<br />\n<br />\n「好！你自己都要小心啲，唔好去危險嘅地方，有李綺恩消息即刻通知我啊！」周老師意識到事情嘅嚴重性，急速咁講完就收線，再打電話俾李綺恩嘅家人。<br />\n<br />\n&quot;之後我應該去邊搵？做啲咩好啊？&quot;聽完電話，我迷惘咁企喺路中心望住手機。我覺得自己真係好冇用，自己一個就咩都做唔到。<br />\n<br />\n我喺手機睇到某登嘅笑臉公仔，下意識咁撳入去。其實搞咗咁大件事出嚟，我已經決定唔再用某登。但我自己一個處理唔到，我需要人幫手。雖然內心有啲掙扎，但而家最重要係搵返李綺恩。<br />\n<br />\n我喺某登再次開第二個post，但今次唔係起底post，而係尋人post，希望啲某登仔可以幫手搵李綺恩。<br />\n<br />\n我開post幾秒後，已經有某登仔留言話落街幫手搵。我好感動，連搵得返李綺恩嘅信心都增加咗。<br />\n<br />\n某登仔根據之前起李綺恩底嘅相，猜測出幾個佢會去嘅地方。其中一張相係李綺恩同之前俾人起底男仔嘅行山合照，相中李綺恩燦爛嘅笑容，令我覺得好遙遠，好似已經好耐冇見到啦。<br />\n<br />\n背景係喺山上邊？李綺恩有可能喺嗰度？<br />\n<br />\n呢座山距離我而家嘅位置並唔遠，但我從來冇試過行夜山。雖然我記得周老師剛才叮囑我唔好去危險嘅地方，但為咗搵返李綺恩，我決定試吓上去搵一搵。"},{"pid":"0a1f8b50684415c96e46ca685d09beaded45b534","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-02-14T15:22:57.000Z","msg":"18. <br />\n<br />\n好凍，而且前邊暗到幾乎睇唔到路。冷風吹過，樹葉喺寧靜嘅夜晚，發出「沙啦沙啦」嘅聲音，令四圍氣氛更加陰森恐怖。<br />\n<br />\n好驚......<br />\n<br />\n我用手機電筒照一照幽暗嘅山路，心裡嘅恐懼令我忍唔住退後一步，想離開。冷風吹到我塊臉有啲僵硬同刺痛，身體都不停咁抖震。<br />\n<br />\n&quot;可能李綺恩未必喺山上邊，我去其他安全啲嘅地方搵比較好。&quot;我轉身想離開，但又猶豫不決。<br />\n<br />\n而家搵返李綺恩先最重要......我忍住自己後退嘅欲望，咬緊牙關，向住上山嘅路跑。<br />\n<br />\n好攰，隻腳跑到好酸好痛。我好似哮喘咁，大口大口咁呼吸四圍冰冷嘅空氣，空氣凍到我嘅鼻腔都開始剌痛。我嘅速度開始不停減慢，好似隨時會跌倒瞓低。<br />\n<br />\n好辛苦......好想停低休息......<br />\n<br />\n但我唔敢停低，我好怕自己以後會後悔。我喺自己十五年嘅人生裡面，第一次識到朋友，第一次咁渴望去改變自己，我先唔想咁容易就放棄。<br />\n<br />\n前邊嘅山路開始崎嶇難行，我吞一吞口水。一隻手捉緊自己嘅手機，另外一隻手輔助自己保持平衡，不停咁向上爬。<br />\n<br />\n「哎呀！」我一直專心留意住腳下嘅路，頭一時唔注意就撞到粗大嘅樹幹。<br />\n<br />\n好痛......我揉一揉自己嘅頭，繼續小心咁向上爬。我雖然怕，但喺自己不斷安慰自己嘅情況下，其實已經開始慢慢改變同成長。<br />\n<br />\n居然單憑自己一個，爬到上山，我之前係諗都冇諗過。仲差少少，我努力咁堅持行埋上去。<br />\n<br />\n終於見到喺山頂嘅石頭上邊，好似有一個身影，我用盡住力大叫：「李綺恩！」<br />\n<br />\n對方聽到之後好似被嚇到，身體微微一震，緩緩咁轉過身，驚訝咁問：「施凌？點解......」<br />\n<br />\n果然係李綺恩！<br />\n<br />\n我想加快腳步向前跑，但雙腳一軟，就跌跪喺地下。碎石有部分劃破我嘅皮膚，腳上傳嚟嘅痛感，令我有返少少真實感。<br />\n<br />\n「施凌！你有冇事啊？」李綺恩見我跌倒，即刻緊張咁跑過嚟想扶起我。<br />\n<br />\n我冇抬頭，而係伸手推開李綺恩，佢被我推開之後表情好驚愕。<br />\n<br />\n「點解啊？點解要send嗰段奇怪嘅msg俾我，之後又要玩失蹤？」我心裡一直強忍住嘅委屈好似水一樣，瞬間滿瀉。有啲嬲李綺恩，佢嗰段msg真係嚇親我。<br />\n<br />\n「對唔住......」李綺恩慚愧咁對我講。<br />\n<br />\n「你唔係要對我講啊！」我大聲咁打斷佢嘅說話，但自己講完之後都被自己嚇到，有啲呆滯咁抬頭望李綺恩嘅反應。"},{"pid":"e6845f11e87a24f742bc2d12145966bcfd11f8d1","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-02-14T15:23:30.000Z","msg":"19. <br />\n<br />\n我一時衝口而出，語氣好差，我講完之後即刻就後悔啦。心虛咁低下頭，避開李綺恩嘅目光。<br />\n<br />\n「你肯嚟搵我，我好開心。」李綺恩見我手足無措咁，安撫咁對我笑一笑。<br />\n<br />\n「可唔可以做聽眾，聽吓我放負啊？」佢對我伸出手，等待我嘅答覆。<br />\n<br />\n「好！」我怕羞咁拍一拍手上嘅泥沙，然後想用自己件衫抹乾淨，但被李綺恩阻止。<br />\n<br />\n「你隻手跌損咗啊，我幫你搞搞先。」佢望一望我嘅手掌，輕柔咁拖住我去石頭度坐低休息。然後拎一樽清水同紙巾出嚟，幫我手同腳嘅傷口做簡單嘅清潔。<br />\n<br />\n「唔該你啊。」我咬住牙坐好，忍住清水流過傷口嘅刺痛感。<br />\n<br />\n李綺恩見我怕痛，都盡量減輕動作。佢幫我處理完之後，有啲感嘆：「施凌，其實我一直都好羨慕你嫁。」<br />\n<br />\n我聽到之後滿臉疑惑，覺得佢呢句說話完全係不可思議。<br />\n<br />\n「你唔好講笑啦，你人又靚，人緣咁好，明明更加值得人羨慕......」我有啲尷尬咁傻笑。<br />\n<br />\n喺我眼中嘅李綺恩係最接近我理想中嘅自己，人又靚，口才又好，又多朋友......同我完全係兩個世界嘅人一樣。所以我諗唔到自閉又陰沈嘅自己，有乜值得人欣賞同羨慕。<br />\n<br />\n「我冇講笑，雖然你平時好少嘢講，又成日自己一個。但你完全唔在乎其他人點睇，做返真正嘅自己。性格又溫柔，成日唔計較，默默咁去幫人。」雖然李綺恩真正同我相處嘅時間並唔多，但我喺班裡面所做嘅，其實都有人睇到。<br />\n<br />\n我聽到佢咁讚我，其實自己都有少少心虛。我成日自己一個，因為我唔識同人相處，唔係因為唔在乎其他人睇法。我成日幫人，係因為唔識點去拒絕其他人。<br />\n<br />\n「反而係我......人緣好，多朋友又點啊？而家都走曬......」李綺恩表情好受傷咁，我怕自己講錯嘢，唯有沉默。<br />\n<br />\n「你知唔知我上次點解話要多謝'報夢者'啊？」李綺恩轉過頭問我，我輕輕咁搖頭，表示自己唔知。<br />\n<br />\n「我真係好鍾意嗰個男仔嫁，但根本唔知道原來陸雨琪都鍾意佢，而且佢仲同好多女仔有曖昧。無論其他人講咩，我都冇懷疑過佢。但多得'報夢者'，我先識得去醒。」李綺恩突然講起感情問題，令完全無感情經驗嘅我覺得好唔自在。<br />\n<br />\n「而家嘅我，已經好似搵唔到目標咁。朋友、同學、我鍾意嘅人，已經咩都冇曬啦......」李綺恩強忍住嘅眼淚，終於由眼眶滿瀉出嚟。"},{"pid":"cb9ef1104bcb94c543e1c51ea682fbd8b7c3fe69","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-02-14T15:23:43.000Z","msg":"20. <br />\n<br />\n「咁我呢？你唔係講過我係你朋友咩？」我又再一次衝口而出咁問佢。<br />\n<br />\n李綺恩聽到之後呆滯咁望住我，連眼淚都唔記得再流出嚟。呆咗幾秒，先忍唔住笑出聲：「哈哈哈哈......施凌，你真係好可愛。」<br />\n<br />\n「吓？」我見到李綺恩爆笑，先發現自己好似講咗句自我感覺良好嘅說話，臉同耳仔瞬間紅曬。<br />\n<br />\n「係啊，我而家多咗你呢個朋友。」李綺恩盡量忍住臉上嘅笑容。<br />\n<br />\n「唉？嗰邊有兩個人，係咪李綺恩？」<br />\n<br />\n突然喺我同李綺恩身後傳嚟幾個人行山者嘅聲音，打斷咗我哋嘅對話。我哋好似聽到李綺恩個名，所以注意力即刻集中喺嗰幾個人身上。<br />\n<br />\n「李綺恩？」幾個行山者走到我哋面前問。<br />\n<br />\n「我係，你哋識得我？」李綺恩思考咗一陣，確定自己唔識呢幾個人，所以奇怪佢哋點解可以講出自己個名。<br />\n<br />\n「我哋喺某登見到'報夢者'開咗個尋人post，話你可能會做傻事啊，所以未出嚟試吓搵你。」其中一個行山者講。<br />\n<br />\n「又係'報夢者'？」李綺恩低聲咁自言自語。<br />\n<br />\n起底事件發生之後，李綺恩其實已經開始留意某登，佢一直懷疑'報夢者'就係同班同學。而且睇'報夢者'嘅留言，發現佢會幫自己講好說話，所以陸雨琪佢哋先會誤會'報夢者'就係自己。<br />\n<br />\n李綺恩努力回想班上面每個同學，邊個會比較大機會係'報夢者'呢？<br />\n<br />\n我聽到佢哋提'報夢者'嘅時候，即刻心跳加速，好怕被人發現我係'報夢者'本人。我見李綺恩低頭思考，突然抬頭望我。我嚇到好似被淋凍水一樣，瞬間出曬冷汗。<br />\n<br />\n「係喎！我都唔記得通知返周老師，話已經搵返你。」我即刻轉移話題，逃避佢哋嘅視線，打電話俾周老師報平安。<br />\n<br />\n我同李綺恩跟住嗰幾個熱心嘅某登仔一齊安全咁落山，分別嘅時候，李綺恩對佢哋講：「多謝你哋啊。我害你哋咁膽心，真係唔好意思。」<br />\n<br />\n「下次唔好做傻事啦，仲有好多人都好關心你。」<br />\n<br />\n「係啊，'報夢者'為咗你，都做咗好多。」<br />\n<br />\n「而家咁夜，你哋兩個女仔返去都小心啲啊，再見。」<br />\n<br />\n嗰幾個某登仔每次提起'報夢者'，我都嚇一嚇。雖然好感激佢哋咁熱心，但我都想佢哋快啲走，再講得多我怕自己身份會俾李綺恩發現。"},{"pid":"77745402daa5419b71b0ff2af81e288ae00631cf","tid":2379928,"uid":387227,"like":0,"dislike":0,"score":0,"citedBy":1,"replyTime":"2021-02-19T10:00:59.000Z","msg":"LM"},{"pid":"69695181169da066d12bbeb315baa27da0b3fefa","tid":2379928,"uid":389111,"like":0,"dislike":0,"score":0,"quote":{"pid":"77745402daa5419b71b0ff2af81e288ae00631cf","tid":2379928,"uid":387227,"like":0,"dislike":0,"score":0,"citedBy":1,"replyTime":"2021-02-19T10:00:59.000Z","msg":"LM"},"citedBy":0,"replyTime":"2021-02-19T10:11:41.000Z","msg":"<img src=\"/assets/faces/lny/agree2.gif\" class=\"hkgmoji\" />"},{"pid":"1ee26e2274d2feab46edd785e056c06050ac7c2c","tid":2379928,"uid":228820,"like":0,"dislike":0,"score":0,"citedBy":0,"replyTime":"2021-02-19T11:30:14.000Z","msg":"推<img src=\"/assets/faces/lny/smile3.gif\" class=\"hkgmoji\" />"},{"pid":"00cdebcb3c24fb253de11630cdd2de1f29d18873","tid":2379928,"uid":199718,"like":0,"dislike":0,"score":0,"citedBy":1,"replyTime":"2021-02-19T20:59:51.000Z","msg":"<img src=\"/assets/faces/normal/fire.gif\" class=\"hkgmoji\" />"},{"pid":"aaf422e8e130cdbbee88c1f188417792a4b31611","tid":2379928,"uid":389111,"like":0,"dislike":0,"score":0,"quote":{"pid":"00cdebcb3c24fb253de11630cdd2de1f29d18873","tid":2379928,"uid":199718,"like":0,"dislike":0,"score":0,"citedBy":1,"replyTime":"2021-02-19T20:59:51.000Z","msg":"<img src=\"/assets/faces/normal/fire.gif\" class=\"hkgmoji\" />"},"citedBy":0,"replyTime":"2021-02-19T23:32:16.000Z","msg":"多謝<img src=\"/assets/faces/lny/smile2.gif\" class=\"hkgmoji\" />"},{"pid":"8f0f36493c5d506a9965ea87b43bf0ba98236a22","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-02-20T01:45:04.000Z","msg":"21. <br />\n<br />\n我哋目送嗰幾個某登仔離開，直到佢哋嘅身影完全消失。李綺恩轉過身，一臉認真咁問我：「施凌......你覺得'報夢者'其實係邊個？」<br />\n<br />\n「我......我都唔知道......但係'報夢者'係絕對唔會傷害你嫁！」我講完之後，先發現自己講得咁肯定，反而更加可疑。<br />\n<br />\n我心虛咁移開目光，細細聲加返句：「應該......」<br />\n<br />\n「綺恩！」<br />\n<br />\n好彩身後有一把聲音，打破咗我嘅困境。周老師同李綺恩嘅家人知道有李綺恩消息之後，即刻緊張咁趕過嚟。<br />\n<br />\n見自己家人全部緊張咁跑過嚟，李綺恩有啲驚愕。我推一推佢嘅膊頭，佢先回過神，跑過去抱住佢哋：「爸爸！媽咪！細佬！」<br />\n<br />\n「你個傻妹啊，發生咩事你要同爸爸媽咪講啊！我哋一定會保護你，支持你！」李綺恩嘅爸爸緊張咁望個女有冇受傷。<br />\n<br />\n「嚇死我哋啦！」李綺恩嘅媽媽緊緊咁抱住李綺恩，怕一放手，個女就會再次離佢而去。<br />\n<br />\n「家姐，唔好走......」連李綺恩平時百厭嘅細佬，都已經喊到唔識收聲。<br />\n<br />\n「對唔住啊！真係對唔住啊！」李綺恩都忍唔住同細佬一齊大喊。佢覺得好內疚，害咁多人擔心自己。佢唔記得咗，佢一直都唔係得自己一個。<br />\n<br />\n傷害過李綺恩嘅人的確有好多，曾經嘅朋友、同學、自己鍾意嘅人......<br />\n<br />\n但真心去愛佢同擔心嘅人，其實更加多，屋企人、老師、施凌、甚至係剛才嘅陌生人......佢從來都唔係得自己一個。<br />\n<br />\n李綺恩為咗傷害過自己嘅人，而迷失。如果自己真係諗唔開，真正受傷嘅，恐怕都係愛自己嘅人。<br />\n<br />\n我同周老師企喺旁邊，默默咁望住李綺恩一家人重逢。雖然好吵鬧，但旁人都可以感受到佢哋一家嘅開心同溫馨。我對周老師講：「多謝你，老師。」<br />\n<br />\n「傻啦，今次好彩有你。施凌，你做得好好。」周老師讚賞咁拍一拍我嘅頭。<br />\n<br />\n周老師對施凌嘅印象只係孤僻，不善社交，對任何事都好似莫不關心。但經過呢件事，佢完全對施凌改觀，同時都覺得自己要深切咁去反省。<br />\n<br />\n只係差啲......只係差啲就令一個自己嘅學生失去寶貴嘅生命。施凌打俾自己之後，自己有一刻居然仲諗件事暴光之後，學校要點處理。<br />\n<br />\n「對唔住啊，你哋遇到呢啲事一定好驚，但老師要你哋自己去面對......我今次一定會同其他老師，認真去處理。」周老師慚愧咁低下頭，向我同李綺恩一家道歉。<br />\n<br />\n「你仲好意思去講！」李綺恩嘅爸爸剛才因為太擔心個女，所以唔記得去發火。佢嬲學校明知有校園欺凌咁大件事，都唔同家長講。害佢一直唔知個女喺學校俾人恰，過得唔開心。<br />\n<br />\n所以李綺恩爸爸聽到之後，即刻準備行過嚟周老師面前發火，但俾李綺恩阻止。<br />\n<br />\n「知道老師，拜託你哋啦。」我發自真心咁彎腰鞠躬，因為我一直都相信學校同老師會幫手。<br />\n<br />\n「交俾我，今日辛苦你啦。送你返屋企先啊，你嘅屋企人應該都好擔心你。」周老師感激咁對我講。"},{"pid":"3426829f6c38d9b2e73daae2076e91b321290cf2","tid":2379928,"uid":389111,"like":0,"dislike":0,"score":0,"citedBy":0,"replyTime":"2021-02-20T01:45:47.000Z","msg":"22.<br />\n<br />\n當初到底點解會選擇做老師？而身為老師嘅責任係乜？<br />\n<br />\n到底係因材施教？引導學生向善？定純粹係為安定嘅生活？周老師從來都冇仔細去諗太多偉大嘅理由，所以主要為安定生活居多。<br />\n<br />\n當發現表面孤僻，但內心勇敢善良嘅施凌，周老師突然覺得好自卑。佢會因為施凌完全信任嘅眼神，而感到壓力。<br />\n<br />\n第一次去認真思考，到底老師嘅責任係乜？周老師覺得自己喺呢件事上面，有好多地方要反省，同時要思考返自己嘅責任。<br />\n<br />\n至少目前周老師知道自己要去保護眼前嘅學生，保護佢哋嘅天真純粹，無條件去信任嘅眼神。<br />\n<br />\n「施凌！」行到屋企附近，突然有把聲音叫住我。<br />\n<br />\n我轉過頭望向聲音嘅方向，驚愕咁停住腳步：「二哥......」<br />\n<br />\n「你去咗邊啊？阿爸阿媽都未瞓，成家人擔心你一個啊！而且隔離嗰個阿姐係邊個啊？」我嘅二哥一臉憤怒咁大步大步行過嚟，嚇到我忍唔住退後。<br />\n<br />\n「你好，我係施凌學校嘅老師。請唔好咁快就鬧佢，方便我上去親自向你哋父母解釋嗎？」周老師見二哥咁有氣勢咁埋嚟，雖然有壓力，但依然上前幫我擋頂住怒火。<br />\n<br />\n「唔好意思，我係施凌嘅阿哥。」二哥剛才以為係可疑人物，知道係老師之後，語氣即刻客氣咗唔少。<br />\n<br />\n爸爸同媽媽一直擔心咁睇住閉路電視，見到我哋返嚟，即刻開住門等我哋。<br />\n<br />\n「阿凌！你知唔知幾多人擔心你啊！」媽媽緊張咁捉住我。<br />\n<br />\n「等一等，請唔好鬧佢住。」周老師見媽媽準備向我發火，即刻阻止。<br />\n<br />\n「我係施凌嘅老師，我姓周。今次施凌咁夜走出去，係想救一位想自殺同學，佢並冇錯。因為學校嘅疏忽，先導致今次嘅事，唔好意思。」周老師彎腰，向我哋道歉。<br />\n<br />\n「救人？」我嘅屋企人聽到原因之後，都驚訝咁望住我，覺得不可思議。仔細睇，先發現我手腳都有擦傷。<br />\n<br />\n「咁大件事，你點解唔同我哋講啊？」二哥好快回過神問我。<br />\n<br />\n我咬住唇，有啲委屈咁移開目光，唔去答佢。其實我怕如果同佢哋講，我邊緣人，曾經被人欺凌過嘅事都會被發現。仲有好多好多，唔想俾屋企人知，我自卑嘅一面。<br />\n<br />\n「我而家問你問題啊！」二哥好冇耐性，見我唔準備答，簡直係火上加油。<br />\n<br />\n求吓你哋，唔好再逼我啊......<br />\n<br />\n而家嘅我，只係想逃避，佢哋嘅關心反而令我更加大壓力。<br />\n<br />\n「而家都已經就嚟凌晨四點，不如各位去瞓先。家長方便嘅話，聽日中午嚟學校搵我傾。」周老師好似聽到我嘅心聲咁，幫我解圍。<br />\n<br />\n「施凌，太攰嘅話，聽日請假休息吓啊，我幫你同學校講。」周老師轉身溫柔咁摸一摸我個頭，安撫緊張不安嘅我。"}]}