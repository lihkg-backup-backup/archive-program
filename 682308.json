{"tid":682308,"cid":12,"subCid":0,"title":"quit hall 一整年終於有勇氣分享一個小小嘅遺憾","createTime":"2018-05-28T18:23:34.000Z","updateTime":"2018-06-02T13:19:22.000Z","uid":79065,"like":3,"dislike":4,"uniUserReply":11,"replies":[{"pid":"4719d9a7cae264e4cd604076b32264b4cdf52b29","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-28T18:23:34.000Z","msg":"2017年5月27日<br />\n<br />\n「今晚，我地一齊盡興。」<br />\n<br />\n只見Kendrick將common果張十年都無人清潔過嘅梳化一野抽起，順勢打直塞住common room度門。Danson跟手係雪櫃拎左好多支vodka白酒同紅酒出黎，再開埋串雞燈。一個咁細嘅空間，入面四十幾人，同時間一齊歡呼。<br />\n<br />\n原來不經不覺，又到quit hall嘅時間。<br />\n<br />\n一年。你話長唔長，短又唔算短。但係每段關係都有完結嘅一日。quit hall，大概係一種同時同一個地方同同埋呢到每一個人嘅一個完結。好complex，好sophisticated，但係好true。<br />\n<br />\n每個人起勢咁飲，好似最後一晚如果唔瘋狂就對唔住自己。可能每個人都想每段故事嘅完結都係刻骨銘心，但係諷刺嘅係醉撚曬斷片你又會記得啲咩？<br />\n<br />\n「Pony，我有野同你講，同我出一出去？」<br />\n<br />\nCody無啦啦靠得好埋。黑媽媽又得啲雞燈，我只係聞到佢身上面嘅酒味。少少甜，少少香，希望佢唔會一野跟手嘔落我到。<br />\n<br />\n我點頭答應。於是佢拖住我，移開左個梳化出左去。<br />\n<br />\n「比著平時佢地一定要我定隊翻幾shot先呃到佢地話要廁所break，哈哈」<br />\n<br />\n「嗯，哈哈」cody無點應我。只係捉實我隻手拖住我去佢間房。佢間房就係呢層嘅尾二果間。<br />\n<br />\n我估佢有少少醉，行路wing wing下咁。所以我就攬住佢一路扶住佢行。"},{"pid":"2fb31ec7b77f2dc4f87056e64ab9c5d2d5cc6f92","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-28T18:24:37.000Z","msg":"「唔該你。都好耐無飲咁多。」cody慢慢坐低係床上面，然後搵手拍一拍佢前面，示意叫我坐低。<br />\n<br />\n「係咩。但係聽講你係全hall最識呃酒飲嘅cody喎。玩咩酒game你都輸嘅哈哈。同埋你飲得好少咋喎。」<br />\n<br />\n佢笑左笑。佢塊面紅曬，我用手輕輕探左佢塊面一下，熱熱地。<br />\n其實佢成日俾人話可愛都唔係無原因嘅，平時佢一醉就會e起排牙露齒笑，又真係有d cute嘅。<br />\n但係今日嘅佢，就異常地醉得清靜。<br />\n<br />\n我地面對面坐係床上，佢個頭突然靠近我。<br />\n<br />\n「係喇，你記唔記得我地點識？」cody問。<br />\n<br />\n「傻架咩問埋d咁嘅野，緊係記得啦。」"},{"pid":"350d4e88b3d5784f31882306d5951cc1b2d8cc37","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-28T18:29:02.000Z","msg":"2016年8月29日<br />\n<br />\n前幾日一路終於搬曬d野入hall，今晚終於可以係到過夜。無Benjamin嘅話，我一個一定搬唔到。所以話有男朋友真係幸福，可以比人照顧。<br />\n<br />\nBenjamin係我拍左拖一年幾嘅男朋友。我地順利渡過左最難捱嘅DSE，順利升讀到大學。雖然我地唔同u，但係好在距離算近，想見都唔算太難。<br />\n<br />\n但係係我入hall嘅第一晚，我就收到佢嘅分手whatsapp。內容大概係話，覺得唔同學校好難維持，不如及早做個了結。<br />\n<br />\n我好愕然，於是我不斷打比佢，但係佢都無聽。whatsapp佢無應，sms搵佢我又唔知佢有無read，於是我ig direct佢。一禁佢個profile page，佢block左我。<br />\n<br />\n一個禮拜後，我就收到中學朋友嘅screen cap。oh，原來佢同佢組媽一齊左。ig幅相caption大概係：「你真係一個好好嘅組媽，帶組又好有氣氛。下次reu就當比個機會小弟請大家出pool飯❤️❤️❤️ #knoweatmusteatjoma #唔通出pool又同你講咩 #A0嘅我終於係兩個禮拜前出左pool喇」然後下面嘅comment全部係一堆我唔識嘅人。但係佢地好似對佢地一齊完全無意外，仲好祝福佢地。有一句更加係世界級：「恭喜你播A0 benJ，識玩啦食組媽🤤」<br />\n<br />\n相入面係我（曾經）嘅男朋友同一個齊陰女仔嘅selfie。一段關係，原來你唔認就等於無存在過。<br />\n<br />\n於是我衝落樓下，坐左係樓梯爆喊。入u無幾多日嘅晚上，我初嚐分手嘅感覺。"},{"pid":"0ec13fd753b50896701030d9e49d88d7b7bf2abc","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-28T18:30:05.000Z","msg":"「你...你無野吖嘛？」有個男仔行埋黎，但係我真係喊到答唔到佢。<br />\n<br />\n「不如你入番去先啦，坐係出面都唔係辦法。個個翻到hall都見到你呀，出面又多蚊，咬到你成腳都係就唔好啦」<br />\n<br />\n我繼續抽泣，佢一手拉起左我。<br />\n<br />\n「你住邊間房呀，我送你翻去啦。」<br />\n<br />\n佢送我翻到房，就好快出左去。但係無幾耐佢就翻左黎。<br />\n<br />\n「飲杯熱水先啦。」然後跟手比左幾張紙巾我。開始冷靜落黎嘅我都意識到自己有少少㭍，於是快快手抹走翻我d鼻涕同淚水。媽呀，好㭍，第一次見人就喊到老母都唔認得，分分鐘呢位hallmate仲要對成年。<br />\n<br />\n「多謝你呀」我終於停左聲。<br />\n<br />\n「傻啦，你無事就ok」佢微笑左下。<br />\n<br />\n頭先喊到望野都有霧氣都無望清楚個男仔嘅樣。佢鼻高高咁，頭髮啡啡長長，都有少少靚仔嘅。白色tee摺腳牛仔褲，唔話點特別，但係佢著上身又幾襯佢。<br />\n<br />\n「係喇，我個名叫cody，係新入黎嘅hall fresh，你叫咩名呀」<br />\n<br />\n「我都係hall fresh呀。我係pony。sorry呀我頭先應該嚇親你，真係好失禮哈哈」<br />\n<br />\n「唔好放上心啦，你無野就好喇。得閒有咩就黎搵我啦，我住408B。啱啱入hall我都唔知有咩可以做哈哈」佢好似已經sense到我因咩事喊到崩潰，好識做無多問。<br />\n<br />\n「哈哈無問題呀。真係好㭍呀。第一個係hall識嘅朋友竟然係咁識。唔使擔心，我舒服左好多啦。」真心覺得自己㭍左嘅我唯有以笑遮醜。同埋老老實實佢都算係半個靚仔，唔知點解因為咁有double㭍嘅感覺。<br />\n<br />\n「咁就好啦。我搬左成日野好攰，我上翻去抖喇。你唔好唔開心喇，聽日一齊食lunch？」<br />\n<br />\n「ok呀，聽日我黎你房搵你！聽講附近有間好正嘅粥鋪，一齊行落去食？」<br />\n<br />\n佢應左句好呀就開門走左。唔知點解雖然只係第一日識佢，但係感覺有佢係到我就好安心。個人都放鬆左好多。如果無佢，我諗我捱唔過呢段日子。"},{"pid":"799866c8cf89bac3c9b0fb76c357d8446915c375","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-28T18:30:57.000Z","msg":"雖然係第一晚係hall訓，但係訓得比想像中好。我呀媽之前仲係咁話怕我生保床訓唔慣，我反而覺得hall張床有種魔力吸住你唔比起身。仲未有roommate嘅我，亦都竟然無驚自己一個人訓。<br />\n<br />\n自然醒已經係十二點幾，打算沖個靚身就落去搵cody。<br />\n<br />\n屌，唔記得買shampoo同bodywash，又仲未有toilet mate。<br />\n<br />\n個個人都會同你講入hall要買床單枕頭雞燈蠟燭同積極搵上手留低嘅雪櫃，但係就係無人會提你要帶bodywash。<br />\n<br />\n於是我就咁落去叫cody起身。我順手拎埋條毛巾，希望佢有bodywash啦。<br />\n<br />\n「喂，起身啦cody！」<br />\n「我無鎖門架，你就咁入黎啦」<br />\n「哇可以咁架咩，明明對門閂埋左架播」<br />\n「哈哈，琴晚我樓層d人教架，話sip個樽蓋就得。方便d呀嘛！」<br />\n「喂，可唔可以借你個廁所沖涼？」<br />\n「我都要沖播，我習慣招頭早沖，一齊？」"},{"pid":"a23e772e921c38b3fa5019066dfed470a8597c8f","tid":682308,"uid":21194,"like":1,"dislike":0,"score":1,"citedBy":1,"replyTime":"2018-05-28T18:54:40.000Z","msg":"咁快無?"},{"pid":"9810b0db56f5daaa6eed113e24f088c0f22df57c","tid":682308,"uid":120637,"like":1,"dislike":0,"score":1,"citedBy":0,"replyTime":"2018-05-28T19:02:48.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"483364ce89f6014a08a26b28ae045657abcaeeb6","tid":682308,"uid":79065,"like":0,"dislike":0,"score":0,"quote":{"pid":"a23e772e921c38b3fa5019066dfed470a8597c8f","tid":682308,"uid":21194,"like":1,"dislike":0,"score":1,"citedBy":1,"replyTime":"2018-05-28T18:54:40.000Z","msg":"咁快無?"},"citedBy":0,"replyTime":"2018-05-28T19:06:03.000Z","msg":"第一次出故，今晚出住咁多先<img src=\"/assets/faces/normal/hehe.gif\" class=\"hkgmoji\" />"},{"pid":"924d6e167c00fabeff6c134bdedbc4c164dc91f6","tid":682308,"uid":126277,"like":0,"dislike":0,"score":0,"citedBy":1,"replyTime":"2018-05-28T23:52:05.000Z","msg":"加油呀樓主<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"812adfa1ca1a4cb498ca7829843c4899866eba74","tid":682308,"uid":33878,"like":0,"dislike":0,"score":0,"citedBy":0,"replyTime":"2018-05-29T00:05:18.000Z","msg":"gay"},{"pid":"afbaf50704361782f626c6f21d1dfc6a9e189588","tid":682308,"uid":4213,"like":0,"dislike":0,"score":0,"citedBy":1,"replyTime":"2018-05-29T00:22:36.000Z","msg":"咁嘅文筆<img src=\"/assets/faces/lomoji/10.png\" class=\"hkgmoji\" />"},{"pid":"457d4440814d495b47ebf0461dde727b6d0df135","tid":682308,"uid":176592,"like":0,"dislike":0,"score":0,"citedBy":0,"replyTime":"2018-05-29T01:27:35.000Z","msg":"Pony <img src=\"/assets/faces/normal/shocking.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" /> <br />\n<a href=\"https://en.wikipedia.org/wiki/Pony\" data-sr-url=\"https://r.lihkg.com/link?u=https%3A%2F%2Fen.wikipedia.org%2Fwiki%2FPony&d=U4x6j30hpIjjy3AYwWcsRPM6KyiA14vjm6WlJCMZo68%3D&h=512f5a16\" target=\"_blank\">https://en.wikipedia.org/wiki/Pony</a>"},{"pid":"d181513e42ecf412aa76685a072b62f1f60f0733","tid":682308,"uid":29539,"like":1,"dislike":0,"score":1,"citedBy":0,"replyTime":"2018-05-29T01:36:46.000Z","msg":"開頭啲名分唔到男女<img src=\"/assets/faces/normal/sosad.gif\" class=\"hkgmoji\" />"},{"pid":"13fd13749ecda9d9a4bb0292c05cb4035347410d","tid":682308,"uid":79065,"like":0,"dislike":0,"score":0,"quote":{"pid":"afbaf50704361782f626c6f21d1dfc6a9e189588","tid":682308,"uid":4213,"like":0,"dislike":0,"score":0,"citedBy":1,"replyTime":"2018-05-29T00:22:36.000Z","msg":"咁嘅文筆<img src=\"/assets/faces/lomoji/10.png\" class=\"hkgmoji\" />"},"citedBy":0,"replyTime":"2018-05-29T01:51:21.000Z","msg":"第一次膽粗粗出故見諒下<img src=\"/assets/faces/normal/sosad.gif\" class=\"hkgmoji\" />"},{"pid":"78bcd7e848975b718b827062948d0bb24b764afa","tid":682308,"uid":79065,"like":0,"dislike":0,"score":0,"quote":{"pid":"924d6e167c00fabeff6c134bdedbc4c164dc91f6","tid":682308,"uid":126277,"like":0,"dislike":0,"score":0,"citedBy":1,"replyTime":"2018-05-28T23:52:05.000Z","msg":"加油呀樓主<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2018-05-29T01:51:44.000Z","msg":"<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> 多謝支持"},{"pid":"2c849402a4533cc584c00b43b2815957b34f5e03","tid":682308,"uid":159431,"like":0,"dislike":0,"score":0,"citedBy":0,"replyTime":"2018-05-29T02:07:58.000Z","msg":"寫得唔錯丫"},{"pid":"6e65f7ca0c9778c99ee5027c303cdb77f8660b82","tid":682308,"uid":80795,"like":0,"dislike":0,"score":0,"citedBy":0,"replyTime":"2018-05-29T04:33:19.000Z","msg":"好似city啲hall<img src=\"/assets/faces/normal/chicken.gif\" class=\"hkgmoji\" /> <img src=\"/assets/faces/normal/chicken.gif\" class=\"hkgmoji\" />"},{"pid":"c0573b55b3faa915e345ae788a00d941d114ee0d","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T16:31:54.000Z","msg":"我呆左呆，唔係好肯定佢係咪邀請緊我一齊沖涼。<br />\n<br />\n「講笑咋，你去先啦，綠色果支冼頭，白色果支沖身呀」<br />\n「我想講我唔係文盲架。我識分架。」<br />\n<br />\n佢縮一縮膊頭，翹嘴笑左野。<br />\n「唔好沖咁耐呀，我好肚餓呀」<br />\n<br />\n我地兩個沖左涼之後就一齊出發去食粥。等我仲以為好近，點知原來要行條超級無敵大斜路，再要轉多幾個彎先到。沖完身點知都係成身汗。<br />\n<br />\n「係喇，你讀邊間中學？」<br />\n「聖心呀你呢？」<br />\n「女校播。講你都唔識架喇，不過都係港島學校」<br />\n「哇！我去左幾個ocamp佢地全部都係上水天水圍架！我咁大個女都未去過果邊。佢地仲係咁fake我話佢地係騎牛返學，屌我真係信左！好開心呀終於俾我遇到港島jj喇」<br />\n「好想講我其實唔識行旺角哈哈」<br />\n「我都係！我每日放學都係係銅鑼灣hea，同friend出街又係銅鑼灣，點識行播哈哈」<br />\n「哇！你估我地之前會唔會見過？我最鍾意放學食完人和去維園跟隊。講起都好掛住我班兄弟。不過好老實講，港島jj就係有種好難以形容嘅親切感。」<br />\n「我都覺呀！好開心呀！聽你講嘢都知你鍾意食豆腐啦！講嘢咁鬼死flirty，中學一定好多女啦！」<br />\n「唔係啦...」<br />\n「哈哈哈哈哈...」<br />\n<br />\n自此之後，我同cody就有無盡嘅話題。"},{"pid":"1a9b4843603b6aa298a0e2030722b5082005c5fb","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T17:23:11.000Z","msg":"2017年5月27日<br />\n<br />\n「果陣我地真係好on9哈哈」<br />\n<br />\n我地相視而笑。<br />\n<br />\n「嗯」Cody低一低頭。<br />\n「原來只係大半年。時間過得好快，但係好似我地已經經歷左好多」<br />\n<br />\n房入面就只得我地兩個。Cody起身點著左佢床邊嘅蠟燭，係佢最鍾意嘅玫瑰味。背後伴隨著我地嘅係一把男聲。<br />\n<br />\n\tYou told me not to cry when you were gone<br />\n\tBut the feeling&rsquo;s overwhelming, it's much too strong<br />\n\tCan I lay by your side, next to you, you<br />\n\tAnd make sure you&rsquo;re alright<br />\n\tI&rsquo;ll take care of you,<br />\n\tAnd I don&rsquo;t want to be here if I can&rsquo;t be with you tonight<br />\n<br />\n「係喇，我其實想問你個問題好耐」<br />\n「嗯，你問」<br />\n「hmm...其實，其實你係咪同Kendrick有野？」"},{"pid":"4664abc7885fc877a274842269c85df9dfe0f7af","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T17:23:57.000Z","msg":"2016年9月12日<br />\n<br />\nbom bom pak...<br />\nbom bom pak...<br />\nbom bom pak.....<br />\n<br />\n「我宣布，dem beat大會正式開始！」<br />\n四個hall各自都有唔同代表嘅顏色，爸媽freshmen係housecap嘅帶領下去到咁多個hall嘅中間，原來有四架城巴係果度等住大家。<br />\n<br />\n車就已經到左，所以似乎大家都唔急住上車，反而開始係自己架巴士下面dem beat。只見House Cap Kendrick舉手整個拳頭出黎，然後個個人就開始起勢嗌。然後隔離hall又開始嗌。混亂之中，我都已經分唔清我嗌到去邊。只係記得Kendrick已經嗌到面容扭曲，然後完左個beat氣都未回已經起另一個beat。<br />\n<br />\n我同cody都好慶幸抽籤中左有得玩hall o，聽人講hall o有少少唔同，所以都貪得意報左。不過，我地兩個就分開左去唔同dorm。<br />\n<br />\nocamp來黎來去都係果幾個節目，分別我估係唔同人嘅combination掛。我嘅組爸媽都好yo，但係就唔係特別夾，所以我都無特別多出聲，如果cody同我一dorm就好喇。<br />\n<br />\n開心呢樣野好似會感染。大家都玩得好似好開心，外人睇一定覺得癲癲瘋瘋咁，但係似乎佢地真係樂在其中。係咪做咩嘢，開心就得？<br />\n<br />\n如果係嘅話，難怪佢會因為一時開心離棄左我。<br />\n<br />\n如果係嘅話，可能自己開心先係最重要。"},{"pid":"193487a890efabaa5a96226c054fb04b09a65bef","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T17:24:24.000Z","msg":"一輪小學雞先會玩嘅遊戲終於去到尾聲。或者我如果肯投入多少少，我都會比呢份開心感染埋一份，但係好老實講，就算cody成日陪我開解我，我心入面都仲係拿住拿住，忘懷唔到之前嘅打擊。<br />\n<br />\n「我見到你地咁投入，我真係好感動。<br />\n希望大家又呢一刻開始，感受到自己係呢度嘅一份子。<br />\n與其等待改變嘅人出現，<br />\n不如做一個為大家付出，為大家帶黎改變嘅人。<br />\n無可能完成嘅野，我地一齊屌住上，咁先係態度。<br />\n贏輸唔重要，最重要嘅係我地團結，<br />\n我地互相支持住大家，全情投入，咁已經足夠。<br />\n我有嘅野，我會比曬你地。<br />\n多謝你地。」<br />\n<br />\nKendrick開始忍唔住自己嘅淚水。平時望住kendrick份人cool cool地，估唔到都有矯情嘅一面。或者只要一個人投入一件事，就算最後結果係點，果刻永遠都係屬於佢。all in嘅決心，可以好型。<br />\n<br />\n投入，就算最後失敗收場，或者都係一段好嘅回憶。<br />\n<br />\n但係我做唔到。<br />\n<br />\n「而家我地成個hall就一齊搏盡落去。拔河，我地未必會贏。但係就算輸，我地都要一齊輸，你地話好唔好！」<br />\n<br />\n「好！！！！！！」<br />\n<br />\nbom bom pak！！！！<br />\nbom bom pak！！！！<br />\nbom bom pak！！！！！<br />\n<br />\n參賽嘅男仔將拖鞋放係旁邊，帶上勞工手套，準備應戰。<br />\n<br />\n「1！2！1！2！1！2！」<br />\n「加油呀！！！！」<br />\n「1212搞掂對面啦！」<br />\n「YEAHHHHHHHHHHHHHHH！」<br />\n<br />\n「1！2！1！2！1！2！」<br />\n「加油呀！！！！」<br />\n「1212搞掂對面啦！」<br />\n「YEAHHHHHHHHHHHHHHH！」<br />\n<br />\n「1！2！1！2！1！2！」<br />\n「加油呀！！！！」<br />\n「1212搞掂對面啦！」<br />\n「YEAHHHHHHHHHHHHHHH！」"},{"pid":"0d7d2eec9b7b26655060c5004791a0c94d7c8ea7","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T17:39:05.000Z","msg":"「話咁快我地又到左決賽環節，呢邊hall好似好團結咁啵。今場好特別呀，因為係決賽嘅關係，兩邊都會派佢地嘅男cap出黎，帶領一班男丁。各位freshmen比d聲黎聽下先啦，話比你地個cap知你地係後面back up住佢地！」<br />\n<br />\nKendrick慢慢走向條繩前面，roll起左件camp tee。Wow。對讀女校嘅我完全係一種mindfuck。原來真係會有人咁大隻！佢手瓜好大舊，仲要清晰嘅肌肉線條出曬黎。<br />\n<br />\n隨著哨子聲畢落，兩隊對條繩嘅慾望就有如大媽於奶粉，黃牛黨於黃子華嘅音樂會門票，自己果啲唔夠仲要搶埋對面果啲呀！簡單黎講用四個字黎概括，係欲求不滿呀！<br />\n<br />\n兩邊你來我往，互相輪流領先。但係似乎我地hall只係靠Kendrick死頂，後面d仔唔太有力給！相反對面就身形平均，平均實力較為佔優。一場拉鋸之後，我地hall嘅仔仔好似開始無力，對面越拉越多，就快贏埋。<br />\n<br />\n就係對面hall就黎贏嘅時候，Kendrick一口氣拉住條繩，對面完全比佢殺個措手不及。Kendrick用一剎那嘅時間，就咁樣硬生生將勝利從係對面hall一野抽左過黎。<br />\n<br />\n「YEAHHHHHHHHHHHH！！！！！」<br />\n<br />\n沈默之後就係一輪比一輪熱烈嘅歡呼。大家笑中有淚咁攬埋一齊。"},{"pid":"8707ce868d74c0cd0d960d8e5c004480fcbcdcfe","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T17:39:43.000Z","msg":"經過一連串嘅節目同埋campfire，一點幾兩點爸媽就帶我地翻到房。個個沖完涼之後就開始房game。<br />\n<br />\n因為house cap自己無dorm嘅關係，Kendrick都黎左我地房一齊玩。Kendrick塊面幾有棱角，加上中分，算係窮人版嘅陳偉霆。不過唔知佢有心定無意係要著背心入黎，手嘅二頭肌同三頭肌完全仲係處於膨脹狀態。<br />\n<br />\n「不如大家round個status先？」<br />\n「好啦做housecap我開頭先啦，我O5，stage 5」<br />\n「無人想知呀，下個啦！」<br />\n<br />\n大家然後輪流報上自己嘅status。其實我無咩興趣，但係我更加在意嘅係我應該報咩。<br />\n<br />\n「到你喇pony！」<br />\n「唔好扮聽唔到啵！pony到你報status喇」<br />\n「相信你都係全晚其中一個焦點，pony快d報status啦。各位仔仔快手mark定答案喇。」<br />\n「hmmm....我係A0呀」<br />\n「喂要諗嘅，係真唔係呀A0。」<br />\n「你咁靚女會唔會係A0呀，無人追咩？」<br />\n「喂唔好住，A0又點。stage幾先？」<br />\n「啱呀。A0都可以stage 5架姐。」<br />\n「哈哈，我stage1咋。我讀女校架。」<br />\n「哇屌，大家mark住喇。」<br />\n「ohhhhhh～咁都make sense嘅。」<br />\n「咁你想唔想係hall出pool先？」<br />\n「唔知呀，哈哈。」<br />\n<br />\n一段關係，原來真係可以你唔認就等於無存在過。"},{"pid":"64f02973dcdbd6722b9cb16dc70bf08b32dc5d6e","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T18:13:36.000Z","msg":"就係咁，佢地round完status就直落激烈房game，火麒麟呀高達呀果堆，再落first impression。五點左右六點，大家都差唔多收皮。可能我一向都習慣夜訓，我就未覺想訓住，所以就禁下電話。再望翻隔離，個個已經訓到死豬咁，加埋成隊交響樂團咁款。<br />\n<br />\n「pony你仲唔訓？聽日我地仲有活動呀，唔訓一定會無精神。」<br />\n「我慣左訓好少架。你呢kendrick，你做cap咁辛苦，唔把握機會休息下？」<br />\n「哈哈唔怕話你知我上年係全hall最貪訓嘅人。開頭做cap prep好多野無得訓覺好辛苦，點知呢個summer chur下chur下就慣左訓得少。然後到而家我發覺唔訓通頂好似仲精神，所以索性通左佢完左camp先訓翻飽。」<br />\n「咁都得？唔訓我覺得會好辛苦哈哈」<br />\n「有時有\b啲野，係要硬食架啦。係喇，訓唔著，一齊去出面兜個圈？」<br />\n「好呀」"},{"pid":"45852dfc5e85803528dcaced8b4dd762d366d915","tid":682308,"uid":79065,"like":0,"dislike":0,"score":0,"citedBy":0,"replyTime":"2018-05-29T18:14:04.000Z","msg":"「跟我黎呀」<br />\n<br />\n我跟住Kendrick去到另一間房。佢係個保溫箱到拎左兩罐啤酒出黎。然後遞左一罐比我。<br />\n<br />\n仲係好凍，應該係用冰一路雪住。<br />\n<br />\n我地一路飲住啤酒一路圍住個campsite行，佢同我講下佢上年嘅大學生活。講下hall平時嘅生活係點，平時有咩活動玩，再一直講到佢地點樣係上年ocamp識到而家嘅女朋友到出pool嘅心路歷程。我一路聽，對佢嘅了解多左少少，亦好似對未來再唔係唔係完全嘅未知，而係帶有少少期望。<br />\n<br />\n「我可唔可以問你個問題？」<br />\n「隨便。不過我唔係樣樣都答架。」<br />\n「其實，一個男仔點先會鍾意一個女仔？」<br />\n「好難答播呢個問題，唔同人唔同架」<br />\n「咁，一個男仔為咩先會拋低自己女朋友，同第二個女人一齊？」<br />\n「唔夠愛掛。但係我應該唔會嘅，哈哈。」<br />\n<br />\n我拉左佢埋黎，未等佢反應就錫左落去。<br />\n<br />\n佢呢一刻應該完全理解唔到發生緊咩事。但係佢無拒絕我，反而慢慢咁吸啜我嘅下唇。<br />\n<br />\n應該唔會其實同應該會，係咪同一樣樣嘢黎？大家都係機會率上有一定嘅比重。<br />\n<br />\n「不如陪我翻去？呢到好多蚊。」<br />\n「嗯。」<br />\n<br />\n原來有一樣唔屬於你嘅嘢，有一刻為你而摒棄原有一切嘅價值嘅時候，係咁嘅感覺。<br />\n<br />\n你知道嘅話會點？你會欣賞我為左你而去好努力咁去明白呢個世界嘅現實嗎？<br />\n<br />\n我仲想感受多少少。<br />\n<br />\n呢一段路，我地互相都刻意保持住一定嘅距離，好似係因為頭先嘅事尷尬。<br />\n<br />\n好快我地就翻到去間房到，見到個個攤曬係地下。<br />\n<br />\n又或者，其實尷尬嘅，只係因為我地未夠衝動。"}]}