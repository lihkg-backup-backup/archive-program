{"tid":1391308,"cid":5,"subCid":0,"title":"過去呢兩個月，我玩左隻online game叫香城online","createTime":"2019-07-31T11:36:49.000Z","updateTime":"2019-07-31T11:47:29.000Z","uid":178583,"like":6,"dislike":0,"uniUserReply":4,"replies":[{"pid":"63012f2f73cac69a95cb901270696a995dad573d","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:36:49.000Z","msg":"過去呢兩個月，我玩左隻online game叫香城online。一開始只係抱住試下玩既心態去玩，無諗過識唔識玩。新手裝備唔洗多，白衫一件就夠。本黎諗住磨練下先離開新手村，但好快官方出公告話「你地無可能打低啲怪」，於是我被逼離開新手村。<br />\n<br />\n離開新手村，需要既裝備同技能都多左好多，由一件白衫變左黑衫，仲要有口罩、頭盔、眼罩、長遮等等。離開新手村第一次打怪既時候，我好驚，驚到只係敢望住前面既同伴，但我同時又怪自己咁懦弱。呢個時候有個同伴一野拉左我落場幫手，我就發現，新手村既我地都有幫到手既地方。但係啲怪既攻擊性好強，除左會出一啲煙霧令你痛到狂飆眼水，喪咳唞唔到氣，仲有子彈打到頭破血流，HP大跌。見到前面不斷有人受傷，我地不斷有人補給，但似乎都打唔過佢地，我地唯有撤退，但點知比啲怪包圍，我地仲遭受猛烈既圍攻。<br />\n<br />\n經過呢一役，引起左身邊好多唔玩online game既人加入打怪。佢地都覺得官方既設定太過份，啲怪獸根本無跟從一開始官方制訂既指引去使用武器。雖然新加入既玩家離開左新手村，但佢地其實都係好低lv...而為左呼籲更多唔同lv既玩家團結一心去打怪，我地有句口號「兄弟爬山，各有各做」。我地無公會，但我地有共同目標。雖然通關任務好難，但慢慢見到身邊有好多人一齊玩呢隻game，令我覺得打大佬係有希望既。<br />\n<br />\n我地有嘗試過眾籌登報紙搵外援，去向其他online game既公司發請願信，更加可惜既係有玩家game over，但香城online既官方亦無出過黎回應，淨係識係game入面公布千篇一律既公告。呢個時候除左眾多玩家，連無玩呢隻game既人都被觸怒。我地發現所有和平表達意見既方式都用完，都係無用，於是激發左我地開始破壞game入面既建築物。除此之外，我地都嘗試將隻game介紹比唔同地區既人，老至銀髮一族，幼至中小學生。<br />\n<br />\n但愈玩隻game先發現，官方容許啲怪開外掛，甚至搵佢地私人打手扮玩家攻擊我地。最近更有部份玩家被blacklist，禁止佢地參與game之餘，仲要罰佢地。我地打怪已經消耗左好多HP，有啲人課金買裝備買到無錢開飯，但原來我地一直都未到打大佬...<br />\n<br />\n面對似乎打唔贏既怪，大家開始覺得好灰心，好絕望。先不論我地打怪既策略要改變下，對於官方黎講，佢地要控制玩家，幾時可以通關由佢地話事，我地從來都無say，連平等對話既空間都無。<br />\n<br />\n然後有人提議大家一齊罷玩隻game，逼官方出黎正面回應。但人係自私既，唔好諗到所有玩家抗爭都為公義、為自由，其實咪又係「貪生怕死」，驚被官方操控，驚永遠都係個牢籠入面。有種玩家，選擇依家已經開始自私，佢本身唔高lv，但只想繼續營營役役咁升lv，唔理日後變成點。有另一種玩家，佢有足夠成本轉玩其他online game，香城online變成點根本唔關佢事。撇除一班從一開始就支持官方既玩家，淨係以上兩種玩家既存在，已經無可能發動到大罷玩。<br />\n<br />\n明明有個咁好既戰略，但偏偏好難真正實行，正正因為大家一開始就唔同lv，玩家亦都有唔同既底線。<br />\n<br />\n今日見到張宣傳game 既poster，真係令我喊左出黎。真係好想求下大家一齊罷玩。講老實話，罷玩一日其實無咩用，但我都好想全世界去罷一次。見到有個玩家係地鐵站跪低求大家，真係好心悒....<br />\n<br />\n<img src=\"https://na.cx/i/TauW5dF.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FTauW5dF.jpg&h=35b79f78&s={SIZE}\" /><br />\n<img src=\"https://na.cx/i/Th5bT60.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FTh5bT60.jpg&h=d3c25b97&s={SIZE}\" /><br />\n<br />\n即使真係好渺茫，<br />\n<strong><span style=\"color: red;\"><span style=\"font-size: x-large;\">真係好想係香城online贏一次，同你地一齊贏一次</span></span></strong>"},{"pid":"a9bc9554b8c6f441d22864706b4b36414ab1252e","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:37:37.000Z","msg":"希望多啲人呼籲身邊既人罷工"},{"pid":"998e709d0830c6c2fe89b8753b71a005143e07ff","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:37:52.000Z","msg":"推"},{"pid":"9cf577fac3584dee38ea6645f4632741b76c21c1","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:38:13.000Z","msg":"推"},{"pid":"d663bd0a4ce8d78645f1e0c845707464997acca1","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:38:49.000Z","msg":"推"},{"pid":"2faca0b9afc030d97f7ebd16d64eb63e7eeeb629","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:39:00.000Z","msg":"推"},{"pid":"fb7e3493ff9a3854605fe4d6b4b0244a3edde5dd","tid":1391308,"uid":178583,"like":0,"dislike":0,"score":0,"citedBy":0,"replyTime":"2019-07-31T11:39:12.000Z","msg":"推"},{"pid":"8dddf6e256fe894f3a80b1b150f69d3a2b91d05b","tid":1391308,"uid":278404,"like":0,"dislike":0,"score":0,"citedBy":0,"replyTime":"2019-07-31T11:42:31.000Z","msg":"光復香港"},{"pid":"605de1687e34baa672cccf441e093e839af8e30a","tid":1391308,"uid":278404,"like":0,"dislike":0,"score":0,"citedBy":0,"replyTime":"2019-07-31T11:42:43.000Z","msg":"時代革命"},{"pid":"bda7d89c27bc290cfaef1035ec6fe9124a7284b0","tid":1391308,"uid":278404,"like":0,"dislike":0,"score":0,"citedBy":0,"replyTime":"2019-07-31T11:42:55.000Z","msg":"幫推"},{"pid":"0381cd44da3f7aec335485b951b23f84563647bb","tid":1391308,"uid":289974,"like":0,"dislike":0,"score":0,"citedBy":0,"replyTime":"2019-07-31T11:43:43.000Z","msg":"#我會罷工"},{"pid":"05ff37d54c3de51ee5e1f298cdb12e05b0c1bc04","tid":1391308,"uid":290364,"like":0,"dislike":0,"score":0,"citedBy":0,"replyTime":"2019-07-31T11:47:29.000Z","msg":"8月5號 齊罷工"}]}