{"tid":980446,"cid":7,"subCid":0,"title":"吳若希晒合照冇菊梓喬 網民：專登唔影一姐","createTime":"2019-01-13T13:47:29.000Z","updateTime":"2019-01-14T12:25:39.000Z","uid":147522,"like":8,"dislike":1,"uniUserReply":6,"replies":[{"pid":"731c647377e9c1726ca2484e3e978bdeab92783d","tid":980446,"uid":147522,"like":0,"dislike":0,"score":0,"citedBy":0,"replyTime":"2019-01-13T13:47:29.000Z","msg":"噚晚大台「十大勁歌金曲頒獎禮2018」，出道只有2年嘅菊梓喬（Hana），首奪最受歡迎女歌星獎，當宣佈一刻，吳若希笑到牙肉都露晒出嚟，睇表情比菊梓喬開心十萬倍，佢呢個浮誇式嘅笑容，唔知係真心恭喜定暗暗取笑呢！雖然成晚兩女坐隔籬，但幾乎全程零交流，當吳若希憑《無常春秋》攞金曲獎時，佢攬胡鴻鈞都唔攬星夢一姐菊梓喬，似乎不和到出晒面。<br />\n<br />\n身為星夢大師姐嘅吳若希，今次輸畀樂壇新丁菊梓喬，佢喺社交網貼咗一張合照，有胡鴻鈞、譚嘉儀、石詠莉、作曲人張家誠等，偏偏就係冇本來坐旁邊嘅菊梓喬，吳若希寫道：「真心開心既（嘅）」冇錯，佢呢個笑容係真心開心，同知道菊梓喬攞最受歡迎女歌星獎嘅浮誇笑容兩個樣。<br />\n<br />\n識睇一定睇留言，眉精眼企嘅網民紛紛問：「專登唔影一姐？」、「不和呀不和呀～一姐同連姐呢」、「頭先Hana拎最受歡迎女歌星嗰時，你笑到見牙唔見眼。」、「算啦，個獎都無晒代表性，你攞同一姐攞都係得淡笑㗎啦。」可能心水清嘅網民留言太抵死，吳若希之後再刻意po多張星夢歌手大合照，就有齊菊梓喬、連詩雅、周柏豪。<br />\n<br />\n之前因為吳若希嫁人兼生B，星夢硬谷新人菊梓喬攝位，幾乎所有劇集主題曲都畀晒佢唱，噚晚仲造就佢攞女歌手獎，而呢個大獎往年嘅得獎女歌手，係梅艷芳、王菲、葉蒨文、陳慧琳、彭羚、鄭秀文、楊千嬅、容祖兒，粒粒都係天后級人馬；但睇番菊梓喬今年嘅成績，除咗稱霸大台頒獎禮之外，只在新城勁爆頒獎禮憑《只想與你再一起》獲勁爆歌曲獎，而在商台叱咤同港台十大中文金曲頒獎禮都捧蛋，有網民留言恥笑：「誰還會想在香港做歌手」、「入行兩年就攞到咁兒嬉」、「呢個只係電視台傑出員工頒獎禮」、「其實夾硬谷佢上神枱係害咗佢咋」！"},{"pid":"835b66dc80473549c3634cfc21b692b1fafb49b6","tid":980446,"uid":61271,"like":2,"dislike":1,"score":1,"citedBy":0,"replyTime":"2019-01-13T13:49:33.000Z","msg":"Wfc"},{"pid":"b371c9557a8598dcacd2e21e13d94630061b697a","tid":980446,"uid":27970,"like":18,"dislike":0,"score":18,"citedBy":0,"replyTime":"2019-01-14T10:20:05.000Z","msg":"<img src=\"https://na.cx/i/5QfVRWj.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F5QfVRWj.png&h=6ed760dd&s={SIZE}\" />"},{"pid":"441958e473fcd1fbcbad3235dad7a4cd95e5a71c","tid":980446,"uid":79382,"like":3,"dislike":0,"score":3,"citedBy":1,"replyTime":"2019-01-14T10:27:16.000Z","msg":"是但啦"},{"pid":"fba47d2b3957210075eea79e2496999ec11f47d6","tid":980446,"uid":42820,"like":0,"dislike":0,"score":0,"quote":{"pid":"441958e473fcd1fbcbad3235dad7a4cd95e5a71c","tid":980446,"uid":79382,"like":3,"dislike":0,"score":3,"citedBy":1,"replyTime":"2019-01-14T10:27:16.000Z","msg":"是但啦"},"citedBy":1,"replyTime":"2019-01-14T12:12:47.000Z","msg":"由你講出來特別有說服力<img src=\"/assets/faces/normal/sosad.gif\" class=\"hkgmoji\" />"},{"pid":"87505c5e2ab11044b1edf0c98992a303cb5093c3","tid":980446,"uid":79382,"like":0,"dislike":0,"score":0,"quote":{"pid":"fba47d2b3957210075eea79e2496999ec11f47d6","tid":980446,"uid":42820,"like":0,"dislike":0,"score":0,"quote":{"pid":"441958e473fcd1fbcbad3235dad7a4cd95e5a71c","tid":980446,"uid":79382,"like":3,"dislike":0,"score":3,"citedBy":1,"replyTime":"2019-01-14T10:27:16.000Z","msg":"是但啦"},"citedBy":1,"replyTime":"2019-01-14T12:12:47.000Z","msg":"由你講出來特別有說服力<img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2019-01-14T12:23:30.000Z","msg":"都係做場綜藝show啫<br />\n唔通攞一次個獎就同我齊名咩 <img src=\"/assets/faces/dog/hehe.gif\" class=\"hkgmoji\" />"},{"pid":"a62bed94bcc04974efe39dbea1d8d1f0123103bc","tid":980446,"uid":146556,"like":1,"dislike":0,"score":1,"citedBy":0,"replyTime":"2019-01-14T12:25:39.000Z","msg":"好撚勁架啦佢由攝dodo 姐鏡升呢到自己揸機"}]}