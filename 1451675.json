{"tid":1451675,"cid":1,"subCid":0,"title":"［行動方向］策略文","createTime":"2019-08-11T20:00:01.000Z","updateTime":"2019-08-11T20:50:49.000Z","uid":305350,"like":0,"dislike":0,"uniUserReply":1,"replies":[{"pid":"649224cd3963d3335f16878bbb2fa5b6d2453801","tid":1451675,"uid":305350,"like":0,"dislike":0,"score":0,"citedBy":0,"replyTime":"2019-08-11T20:00:01.000Z","msg":"Sor P牌，唔係帶風向。有做過和理非，有前線過。一直cdrom，但係對於行動想提出一個點。<br />\n可能因為冇大台，後面冇人策劃。以家我見所有行動都缺少左個目的，可以話係milestone。<br />\n當然，五大訴求係山頂，但爬山都有好多條路，望住設定既目標一齊向果個方向進發會比較有效率同實際作用。有方向先再制定計劃，先再有行動，最後達致目的。<br />\n唔係批評勇武，勇武做得好。但係如果話包圍警署係要令黑警釋放義士的話，呢招唔係好work。黑警都係舉旗掉tg，你守佢就出黎。每個星期都圍警署，最後都係有義士比人拉，再話要釋放義士，繼續loop。會唔會係包圍警署呢個行動達唔到目的，要再轉一轉。可能係輿論方面攻，或者其他途徑，文又好武又好。做過前線，覺得有時衝就衝左喇，咁之後呢？一係撤退一係比狗拉，下星期繼續。然後狗唔會跪，狗武力又強過你，你縮又死唔縮又死。我覺得可以揾啲階段性目標，再制定每個策略同指標（例如，塞機場另到當日航班全部取消）有參考指標先知果日既行動有冇成功，成功有滿足感同下一步，唔成功都可以提供數據檢討再轉陣。<br />\n定左階段性策略同指標(Key Performance Index)之後，再睇現場行動細節。（例如機場行動如果係要癱佢的話，要點樣癱？封路定封出入境位，點封。萬一唔掂，幾點要撤？）<br />\n我明白時間唔多，無可能坐低開晒會先行動。聽日突發行動，今晚就要傾她，我相信有好多冷氣軍師。或者邊行邊度，未必全部人有同一個共識，但起碼要行都會帶到隔離行。上現場要執生，但執生都起碼有啲hints去執。有時發完夢都唔知自己做完係唔係真係有效同幫到件事。<br />\n<br />\n重申唔係帶風向，聽日機場見。"},{"pid":"73e1fe8fe0afa64f220f71912ab441fd6426175a","tid":1451675,"uid":305350,"like":0,"dislike":0,"score":0,"citedBy":0,"replyTime":"2019-08-11T20:17:50.000Z","msg":"812 1PM 機場"},{"pid":"a7a3c2d948be17d76e10d728c2590ea30f90afe8","tid":1451675,"uid":305350,"like":0,"dislike":0,"score":0,"citedBy":0,"replyTime":"2019-08-11T20:50:49.000Z","msg":"812 1點機場"}]}