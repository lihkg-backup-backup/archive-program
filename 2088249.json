{"tid":2088249,"cid":33,"subCid":0,"title":"你會唔會紀念悲傷？","createTime":"2020-07-01T05:01:41.000Z","updateTime":"2020-07-01T05:01:41.000Z","uid":212454,"like":2,"dislike":0,"uniUserReply":1,"replies":[{"pid":"9de1302fb08708f0cf0818af14633a9af4530682","tid":2088249,"uid":212454,"like":0,"dislike":0,"score":0,"citedBy":0,"replyTime":"2020-07-01T05:01:41.000Z","msg":"我同我女朋友，sorry，係前女朋友，係上年6月9號散左，我果日出左街諗住氹返佢，佢冇理過我，都係選擇要走，6月12號我再出街想去氹佢，結果都一樣，由果日起，我每個月既9號我都著黑衫，去紀念我既失戀<br />\n<br />\n禍不單行，我有朋友係8月尾果陣過左身，我地唔係識左好耐，但我地都有好相似既價值觀，好相似既理念，我地一見如故，但好可惜，以後既路佢地已經行唔到，由果日起，我個月既最後一日我都會著黑衫，去紀念佢地<br />\n<br />\n之後既每一日我都經歷傷痛同悲傷，每一刻都係好深刻，但我怕我會習慣，我都驚自己會有一日會忘記，所以而家每個月會有兩日著黑衫<br />\n<br />\n前路好似好模糊不清，但人生在世，冇得揀，都要行落去，如果有其他朋友咁唔好彩都係果日失戀，或者8月尾有朋友過身，我地可以一齊著黑衫，呢個係提醒我要繼續努力，唔好放棄既底線，起碼，由小事做起<br />\n<br />\n除左著黑衫去紀念，我會努力儲蓄，減低消費，未雨綢繆，將來總有機會識到新女朋友，要氹佢，除左誠意，銀彈攻勢都係不可少，而家亂咁洗錢，d錢洗左，最後都係去財團同地產商同政府身上，整大個GDP都冇用既，我又冇任何受惠，所以都係洗錢不了<br />\n<br />\n最後，我係絕對支持國安立法，我已前排經放哂d股票，而家只係等個市跌，相信個市一定會再大升既，我信中國國家隊係最強大，最勇武"}]}