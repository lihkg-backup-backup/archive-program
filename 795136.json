{"tid":795136,"cid":15,"subCid":0,"title":"技術分析教父話牛市未完","createTime":"2018-08-26T17:45:29.000Z","updateTime":"2018-10-17T11:30:38.000Z","uid":66271,"like":0,"dislike":1,"uniUserReply":3,"replies":[{"pid":"9cf1a793b4ff9cf6618fb226467c7d71c39738dc","tid":795136,"uid":66271,"like":0,"dislike":0,"score":0,"citedBy":0,"replyTime":"2018-08-26T17:45:29.000Z","msg":"<a href=\"http://hk.on.cc/hk/bkn/cnt/finance/20180826/bkn-20180826155010307-0826_00842_001.html\" data-sr-url=\"https://r.lihkg.com/link?u=http%3A%2F%2Fhk.on.cc%2Fhk%2Fbkn%2Fcnt%2Ffinance%2F20180826%2Fbkn-20180826155010307-0826_00842_001.html&d=aWJ4%2BnIIODA3zQ7tTPMyFQIBMskQiLF9ooRt%2FFIrCZo%3D&h=c32912d8\" data-auto-link target=\"_blank\">http://hk.on.cc/hk/bkn/cnt/finance/20180826/bkn-20180826155010307-0826_00842_001.html</a><br />\n<br />\n中美爆發貿易戰，雙方鬥狠鬥到出晒面，談判方面都係得啖笑。中港股市係咁跌，但美股就節節上升，後續會係點？孖妹搵嚟「技術分析教父」Ralph Acampora同金融市場把把脈。佢貴為華爾街最受尊敬嘅技術分析師之一，過去貼市貼得好準㗎！<br />\n<br />\nRalph：技術分析教父Ralph Acampora<br />\n<br />\nKitty：剛搵幾位基金經理索料，問佢哋最近投資乜嘢，佢哋話大部分倉位都放晒美股。<br />\n<br />\n彩兒：你係咪慢咗啲，幾個月前佢哋已咁講。不過，美股上周再創歷史新高，更破史上最長牛市紀錄，超越1990至2000年嘅3,452日。<br />\n<br />\nKitty：威喇&hellip;&hellip;我講美股。<br />\n<br />\n彩兒：跟我嚟，我哋去拜訪Ralph，佢係市場分析發展嘅先驅，係全球響噹噹嘅技術分析師同市場歷史學家。<br />\n<br />\nRalph：過獎。叻過我嘅人有好多，縱橫股壇50載，我學識一樣最寶貴嘅嘢，就係識都唔好扮代表。<br />\n<br />\nKitty：分享吓，當我哋朋友OK㗎喇。你嘅技術分析好架勢。<br />\n<br />\nRalph：我個人十分敬佩道氏理論發明者Charles Henry Dow。道氏理論有超過百年歷史，係根據道瓊斯運輸指數與道瓊斯工業指數（道指）嘅互動所得出，前者係美國20家最大航空、公路及貨運公司股票股價嘅加權平均指數；後者係美國30家最大、最知名上市公司加權平均指數。兩個指數都有預測美股股價能力，至依家仍然應用得到。<br />\n<br />\n彩兒：有兩條走勢，跟住呢？<br />\n<br />\nRalph：記住用每日收市價就夠，日內嘅升升跌跌都只係小起伏，無咩參考價值。道氏理論嘅第一定理，將股市趨勢分為三種，分別係長期趨勢（Primary Trend）、中期修正走勢及短期小型折返走勢。<br />\n<br />\nDow應該鍾意望海，佢形容長期牛市趨勢似一個海浪冚埋嚟；而緊接住嘅波浪撤退，就等同中期修正走勢；至於喺旁邊翻滾嘅浪花，就似小起伏，即短期小型折返走勢。一句講晒，Never fight the primary trend！永遠唔好同長期趨勢打對台。<br />\n<br />\n彩兒：記得年初訪問你嗰日，剛好係道指觸及年內最高位26,616點之時。當日你話，自2009年3月，美國展開一個長期牛市，預計可以長達廿年，所以美股仲有排升，好似坐咗上火箭咁。而環球股市亦會超好，好到你自己都要坐低冷靜！但呢幾個月，中美貿易戰玩殘中港股，你認為美股會唔會都變成輸家？<br />\n<br />\nRalph：你依家再問我，答案都係一樣。美國經濟唔差，美股會繼續上，我維持審慎樂觀嘅睇法。當然，間中少不免會出現上述嘅中期修正走勢及短期小型折返走勢。2月初嘅跌市，都同你哋分享過，我都被嚇一嚇。<br />\n<br />\n彩兒：記得，你話隨時跌20%唔奇，但幾時會跌？<br />\n<br />\nRalph：參考美國前總統列根執政時嘅美股走勢，其實同依家非常類似，或畀到貼士大家。當時市場先經歷一個蜜月期，列根1981年1月20日上任，美股有6個月牛市；但到第二年，美股就進入跌市，所以我擔心喺特朗普政府第二年，美股會跌。不過唔使驚，因喺列根執政時期，跌市後就緊接住一個十分長嘅牛市。<br />\n<br />\nKitty：佢哋兩人又幾似，作風都係非主流。若真係Copy 1981年情況，即係美股牛市仲有排玩！<br />\n<br />\nRalph：中美貿易戰糾紛導致環球股市急跌，我密切留意事態發展，亦有啲擔心，但相信美股好快復元。道指4月試完最低位23,344點，之後5、6、7及8月嘅單月最低位分別係23,531點、23,997點、24,077點及24,965點，見到走勢遞增，反映美股逐步向好。<br />\n<br />\n喺8月15日，道指曾跌1.32%，觸及24,965點，當日陰陽燭呈鎚頭形態，係見底反彈嘅徵兆。其後一如我預期，突破8月7日最高位25,692點，我相信道指好快再破2月份25,800點高位，甚至飆至26,616點嘅歷史高位，1月風光再現。若道瓊斯運輸指數及道瓊斯工業指數同時創新高，就可確認為長期牛市。<br />\n<br />\n彩兒：講完技術分析，你對中美貿易戰發展，以及土耳其危機睇法樂觀嗎？<br />\n<br />\nRalph：我期望中美會好好坐低傾，紓緩貿易糾紛，令環球股市有向上動力。至於土耳其危機，我唔係太擔心，唔覺得佢對環球市場有大影響。不過，若土耳其同美國雙邊關係有惡化迹象，最大輸家應該係土耳其。<br />\n<br />\n彩兒：中美喺上周三重返談判桌，原本憧憬會化解貿易矛盾，但最終周四中午，美國向中國160億美元商品加徵關稅，咪照生效，而中國亦以牙還牙，向同等價值嘅美國貨品加稅。睇嚟未到11月，貿易戰都唔會明朗化。<br />\n<br />\nKitty：另外，加息周期都係市場焦點。特朗普最近出口術，叫聯儲局唔好加息，佢究竟諗緊咩？<br />\n<br />\n彩兒：中美貿易戰似乎要打持久戰，鬥耐力，特朗普梗係要盡力保住美國經濟，保住股市，期望國民生活如常。但聯儲局提速加息，就怕雪上加霜，令市場資金緊絀，拖累經濟及股市。目前聯邦基金利率維持於1.75至2厘，9月加息機會高達9成。<br />\n<br />\nRalph：我估今年仲會加多1次息。<br />\n<br />\nRalph：話時話，市旺市淡都有好股有衰股，過去美股都輪流領軍，所以幾時都要小心入市呀。<br />\n<br />\nKitty：你幫我揀幾隻，我咪唔使咁愁囉。<br />\n<br />\nRalph：我相信科網股繼續會係領頭羊，睇好蘋果公司（美股：AAPL）及亞馬遜（美股：AMZN）。另外，美國中小型醫藥股、埃克森美孚（美股：XOM）及美國銀行（美股：BAC）都會炒上。就算中美貿易談判無進展，貿易戰愈演愈烈，美股短線有下跌風險，我仍建議大家長線投資美股。<br />\n<br />\n彩兒：蘋果公司及亞馬遜過去多年走勢跟美股同步，一路升唔停。截至上周四，蘋果公司年內就升約27%，亞馬遜升約62%。至於埃克森美孚及美國銀行，前者股價曾經歷大跌浪，直至2015年8月觸及76美元後反彈；後者亦然，股價喺2009年2月底下試2.53美元後反彈。<br />\n<br />\nKitty：話晒我都係果粉，見蘋果公司股價年內升近3成，都可以叨吓光。<br />\n<br />\n彩兒：可試買一股。蘋果公司現時一股價格僅約千六港元。非美國公民或美國居民嘅港人買美股，唔使畀資產增值稅。<br />\n<br />\nKitty：但香港人買美股賺息要交稅，即股息嘅30%，都係諗諗先。若如買貨幣，邊隻你睇好？<br />\n<br />\nRalph：美元！因美元持續強勢，我會繼續揸美股。同時，我會靜觀其變，一旦中美貿易戰有轉機，資金流番去其他國家時，就要快手沽貨。另外，受貿易戰影響，最近新興市場股票沽盤好多，其貨幣亦面臨大幅貶值，如果最終一如大家所想，有好消息嘅話，新興市場貨幣應該會第一時間反彈。<br />\n<br />\n彩兒：唔熟唔食，新興市場貨幣，都係唔掂住。<br />\n<br />\nKitty：講到教父威水史，真係數唔晒。<br />\n<br />\n彩兒：我知！喺1980至1990年代，你分別任職投資銀行Kidder Peabody及Prudential Equity Group，擔任技術分析部門主管。你亦創辦Market Technician Association，協助學員考取技術分析師專業認可資格。<br />\n<br />\nRalph：見笑啦。喺1995年6月，我寫咗一份有58版嘅報告，名為「Dow 7000」，道指當時只有4,000點，我估中佢會飆到7,000點。之後，我繼續估佢升至8,250點，1999年3月真係飆至10,000點。"},{"pid":"57aba7d5dd574b0efe75b4aa1e58410bc02ae605","tid":795136,"uid":36571,"like":0,"dislike":0,"score":0,"citedBy":0,"replyTime":"2018-08-27T01:21:57.000Z","msg":"布兄今轉你咩位開熊？"},{"pid":"a6c70bd70b19c8cd3ee3325b91f4825e73411164","tid":795136,"uid":33263,"like":0,"dislike":0,"score":0,"citedBy":0,"replyTime":"2018-10-17T11:30:38.000Z","msg":"呢個真係勁人來"}]}