{"tid":1692346,"cid":6,"subCid":0,"title":"超爆！曼聯同伊巴謙莫域傾緊呀！","createTime":"2019-11-04T04:44:48.000Z","updateTime":"2019-11-04T04:45:59.000Z","uid":147522,"like":2,"dislike":0,"uniUserReply":2,"replies":[{"pid":"7014fb226ac613f9945c37ba32fa9ce59d591ea2","tid":1692346,"uid":147522,"like":0,"dislike":0,"score":0,"citedBy":0,"replyTime":"2019-11-04T04:44:48.000Z","msg":"嘩嘩嘩！大新聞呀！早幾日先自己宣布稍後會重返西班牙踢波嘅瑞典戰神伊巴謙莫域，今日突然又同前東家曼聯扯上關係。根據意大利媒體《TuttoMercatoWeb》報道，「紅魔鬼」已經同伊巴謙莫域傾緊，睇吓有冇重返奧脫福救亡嘅可能。<br />\n<br />\n事實上，38歲嘅伊巴謙莫域依然相當打得，自從2018年由曼聯過檔洛杉磯銀河之後，合共上陣58場入咗53球，兼有15次助攻。早前佢先後同拿玻里及國際米蘭扯上關係，到佢話會返去西班牙，有傳係會加盟今季神奇球隊CF格蘭納達添！<br />\n<br />\n至於曼聯方面，雖然主帥蘇斯克查話信得過拉舒福特同安東尼馬迪爾，不過缺乏一個表現穩定同具經驗嘅箭頭，明顯又係重大問題，而外間亦一直傳出佢哋想喺一月增兵，依家再傳搵「呂布」回歸，真係有可能喎！"},{"pid":"ab309fa77de23ce86b8d1f41c1dad5999a448d94","tid":1692346,"uid":42820,"like":0,"dislike":0,"score":0,"citedBy":0,"replyTime":"2019-11-04T04:45:59.000Z","msg":"Daddy是無辜的<img src=\"/assets/faces/lomoji/23.png\" class=\"hkgmoji\" />"}]}