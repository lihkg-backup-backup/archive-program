{"tid":1473277,"cid":18,"subCid":0,"title":"簡單解釋港幣同經濟","createTime":"2019-08-14T20:04:10.000Z","updateTime":"2019-08-16T01:55:28.000Z","uid":73945,"like":1,"dislike":0,"uniUserReply":7,"replies":[{"pid":"fc8658875c075de6b2120a55bc19f6db278b6790","tid":1473277,"uid":73945,"like":0,"dislike":0,"score":0,"citedBy":0,"replyTime":"2019-08-14T20:04:10.000Z","msg":"呢篇文講經濟, 但<span style=\"color: red;\"><strong>我從來沒讀過經濟</strong></span>, 有錯屌細力D<br />\n篇文甚至可能會錯得好離譜, 唔好當教科書咁用<br />\n而且寫得比較abstract, 未必同真實/歷史完全吻合, 志在畀大家明白個系統<br />\n=======================================<br />\n其實大家有沒諗過我地日日用既港紙係點黎?<br />\n你買野用既港紙係黎自你返工出糧<br />\n你公司老細可以用港紙出糧係因為另一間公司(老細D客)用港紙找咗數<br />\n而另一間公司有港紙係因為有消費者(打工仔)用港紙買佢D野<br />\n如是者沒完沒了, 港幣不斷係經濟circulate<br />\n但究竟第一張港紙係點黎既呢...<br />\n=======================================<br />\n港幣係&quot;香港法定貨幣&quot;<br />\n意思即係香港政府收稅唔係收美金, 唔係歐羅, 唔係石油黃金, 係港幣<br />\n係香港市民日常消費99%都係以港幣交易, 點解呢件事會發生既呢?<br />\n例如你請屋企人食飯, 埋單700蚊, 但其實你唔一定要畀700蚊港紙<br />\n以現行滙率, 其實你可以畀10000円間餐廳<br />\n撇除入ATM唔方便等因素, 只要餐廳老細肯收, 其實絕對可行<br />\n因為哥10000円唔係廢紙, 係有價有市, 價值同700蚊港紙係一樣<br />\n同時間餐廳老細亦可以拿其中1000円(70港紙), 去買一斤叉燒返屋企煮飯<br />\n只要叉燒鋪肯收日元, 沒話唔得<br />\n香港法定貨幣只係代表政府收稅收港紙, 沒話唔畀市民之間以外幣交易<br />\n咁假設全香港以日元作日常交易, 咁會發生咩事呢?<br />\n到每年4月(可能記錯但唔係重點), 公司要報利得稅, 稅率都有成幾成<br />\n問題就黎, 公司收返黎既盈利係日元, 政府收稅話要港紙, 咁我就要去找換店/銀行換<br />\n係4月同一時間大量人拿著日元話要換港紙, 港紙搶手就自然升值<br />\n咁D公司老細咪覺得on9 明明稅就得咁多, 但我今日要拿更多日元去換港紙<br />\n咁我不如係全年唔同月份分散黎拿日元換港紙, 預備4月交稅, 唔駛硬食滙率<br />\n於是全部人就會長期囤積港元<br />\n咁D人就會開始覺得, 既然大家都有一堆港元, 咁我地做乜仲要用日元買叉燒, 換黎換去<br />\n不如我地直接用港元做日常交易<br />\n所以香港人係唔會係香港洗日元, 縱使佢有價值, 單單只係因為香港政府話交稅要交港幣<br />\n所以歐洲用歐羅, 美國用美金, 而bitcoin 係唔會係任何正常國家做到日常貨幣, 因為沒人收bitcoin當稅金<br />\n就算你說服到個歐洲佬收你張100蚊美金黎買野, 佢好快就會推返落銀行換返歐羅做日常消費, 唔再係歐洲市面流通<br />\n=======================================<br />\n香港政府金管局話: 我地行聯繫滙率, 我地金管局會用7.75收美金賣港紙, 7.85倒美金買港紙<br />\n暫時外滙儲備為零<br />\n美國既公司或其它國家持有美元既公司, 想走黎香港做生意<br />\n佢要用港紙出糧畀香港員工, 租office, etc.<br />\n咁佢就過黎香港既銀行(例如滙豐)存入美金, 要求換港紙<br />\n銀行宜家未有港紙, 咁佢就拿著美金資產(啱啱存入哥D)走去金管局抵押, 叫金管局印D港紙出黎<br />\n於是香港就多咗外滙儲備, 間公司亦拿到港紙係香港做生意, 港紙再係個經濟不斷流通<br />\n咁間公司亦都可以以某D資產抵押畀銀行, 要求銀行借D港紙畀佢, 然後銀行揾第二D美元資產去金管局抵押, 金管局印港紙, 港紙再去到間公司手中, 港紙再流入經濟體<br />\n當年港英政府做既野應該會複雜得多, 我頭先講既過程亦可能唔太正確, 不過我相信已經足夠大概理解聯繫滙率<br />\n======================================<br />\n成日話供應大價格跌, 需求大價格升, 其實究竟個過程係點發生既呢?<br />\n如果睇生果鋪蘋果價錢會比較難理解, 睇股票買賣過程會容易D<br />\n假設有4條友, A肯用45蚊買1手0005, B肯用44蚊買2手0005, C有5手0005肯用46蚊賣, D有10手0005肯用48蚊賣<br />\n咁個股票order book就係咁樣:<br />\n　買　　　賣<br />\n　　　　|10手48蚊<br />\n　　　　|5手46蚊<br />\n1手45蚊|<br />\n2手44蚊|<br />\n呢一刻唔會有任何交易, 因為A話最多肯畀45蚊買, C又話至少46蚊先肯賣, 夾唔到<br />\n呢個時候E覺得0005會大升, 想買(需求增大), 肯用50蚊以下既價錢買15手<br />\norder book:<br />\n　買　　　賣<br />\n15手50蚊|<br />\n　　　　|10手48蚊<br />\n　　　　|5手46蚊<br />\n1手45蚊|<br />\n2手44蚊|<br />\n咁首先C哥5手會以46蚊賣咗畀E, E未買夠, D哥10手48蚊會賣埋出去<br />\n你係google finance見到個real time 股價, 係對上一次成交既價錢<br />\n所以係呢一刻, 0005股價係48蚊(升)<br />\n相反, 如果F走入黎要不問價錢賣咗手上既4手0005(供應增加), 不論佢係唔睇好公司表現定只係等錢洗<br />\n咁佢就會賣咗畀A同B, 賣完3手剩返1手等緊<br />\n呢一刻最近成交係E-&gt;B 2手 44蚊, 所以你係google finance 見到既股價係44蚊(跌)<br />\n呢個就係供應需求影響價錢既真正過程, 你將買賣0005變成用美金買賣HKD都一樣<br />\n至於街邊生果店個價錢牌, 過程其實差唔多, 不過慢D同沒咁有系統LO<br />\n=====================================<br />\n去到呢一刻香港經濟正常運作, 有人賺咗錢想推走港紙拿美金返歸, 亦有外地人拿美金入黎要港紙做生意, 所以走哥批人既港紙有人接收, 港元滙價只會小小浮動, 成個過程係找換店同銀行做完<br />\n當某D原因多咗好多人拿著港紙想換美金, 咁港幣就會貶值(參考上文), 去到7.85個位, 如果有找換店話要7.8501港紙先畀到1美金你, 呢間找換店係唔會有人去, 因為金管局話過你肯畀7.85港紙我, 我必定會畀返1美金你, 所以就算你用開間銀行已經1蚊美金都沒, 佢都可以提供到7.85既滙價畀你(唔計銀行賺滙率差價/手續費), 因為銀行拿著你7.85港紙去金管局, 轉個頭就可以畀返1美金你, 金管局會消滅哥7.85蚊, 於是間找換店既7.8501就永遠沒人去, 點解要用更多港幣去買1美金<br />\n掉返轉, 如果有堆外國人拿著美金入黎香港, 例如08年後QE印出黎既熱錢<br />\n搶走曬Forex入邊既港幣, 港幣升值, 去到7.75就唔會升落去<br />\n如果有找換店開價1美元只能畀到7.74港紙, 間找換店係唔會有人去<br />\n因為金管局話你畀1美元我, 我即刻係電腦禁個制印多7.75港紙出黎畀你, 咁D外國佬點會仲用1美金買咁少港紙<br />\n所以聯繫滙率唔關美國事, 美國甚至可以唔知原來有個東方城市同我掛咗鈎, 然後美國佬知咗都只會算啦, 掛咪掛LO都唔影響我<br />\n當然聯繫滙率前提係個積咗咁多年既外滙儲備原封不動係到<br />\n據我理解其實D錢唔係屬於金管局, 只係發鈔銀行既美元資產(即客戶存款之類)抵押咗畀金管局<br />\n不過呢D細節都應該唔影響理解<br />\n====================================<br />\n存款準備金比率<br />\n大家都知銀行係靠稍低既息畀人存款, 再用高息借返出去, 賺差價<br />\n但政府要求銀行唔可以借曬出去, 要留低一部份<br />\n例如A有100存款, B,C去銀行借錢, 咁銀行借畀兩條友既錢加埋唔可以過80蚊<br />\n呢一刻香港流通既貨幣有180元, 因為A隨時可以用EPS/ATM過數, 動用全部100蚊存款去買野, 同時B,C都可以用借返黎既錢買野<br />\n聽落係有D on9但唔好意思, 資本主義就係咁運作<br />\n如果B,C係借錢買爐投資開餐廳賺錢, 為社會製造服務/財富, 賺錢還返條數, 咁社會咪因此而更富裕<br />\n但如果B,C借完錢走去吃喝玩樂, 沒製造財富, 只係單純將借款流返去經濟體到, 咁咪等破產導致經濟危機LO, 歷史不知重複過幾次(經濟周期)<br />\n因為B,C享受咗本應不屬於佢既資源, 而佢向D買野時, D亦會拿著佢應得既錢去享受資源, B,C破產後A既存款亦唔會消失, A亦會拿黎享受資源<br />\n咁資源守恆, 又沒人損失存款, 咁燒多咗既野, 咪令到下一時段社會平均每人有既資源少咗, 即經濟危機(簡化版)<br />\n故事未完, B,C借返黎既錢, 除少數係現鈔形式洗出去, 大部份都會留返係銀行體系入邊, 即過數畀D黎買野, 變成D既存款, 假設D收到75蚊, 咁跟據存款準備金比率, 銀行又可以再借錢畀E<br />\n如是者香港流通既錢可以去到500蚊以上"},{"pid":"1061e9bcf527ec62ea04ac71eff38d6c4905939e","tid":1473277,"uid":73945,"like":3,"dislike":0,"score":3,"citedBy":0,"replyTime":"2019-08-14T20:11:35.000Z","msg":"睇到最近大家唔知下一步點行, 遊行做咗, 勇武做咗, 機場都出埋禁制令<br />\n或者大家下一步可能會行經濟, 所以先打咁長篇文黎等大家有個基本概念, 知道做一樣野會引致咩影響<br />\n===================================<br />\n1. 中銀提款存入其它銀行<br />\n你拿走100蚊, 中銀就借少80蚊, 但未必會借少500蚊<br />\n中銀一開始係傷, 借少咗錢賺少咗息差, 仲要因為維持法例要求要硬食同業拆息去第二間銀行借返黎填數<br />\n問題係你之後存返100落滙豐, 咁滙豐就可以借多80蚊出街, 而借錢既人有機會存返落中銀, 或者拿去買野而賣家係用中銀戶口<br />\n最終對中銀有沒影響我就唔太清楚, 短期可能會有, 但對香港整體應該沒乜影響, 不過你做都沒成本沒壞處既<br />\n===================================<br />\n2. 提港幣現鈔<br />\n<a href=\"https://lihkg.com/thread/1460046/page/1\" data-auto-link target=\"_blank\">https://lihkg.com/thread/1460046/page/1</a><br />\n內容大概望過下, 我大致同意<br />\n原理係港幣唔放任何銀行, 提現鈔放屋企, 因存款準備金率連鎖反應, 銀行沒錢借但街外需求不變, 利息升, 流通貨幣量跌, 經濟活動減慢, 所有人收入減少, 攬炒<br />\n缺點: <br />\na. 滙率風險, 如要拿著一疊現鈔去換美金, 買美股, 滙款海外等動作, 會比你競爭對手(其它市民)慢同唔方便, 有事起黎有機會走唔切<br />\nb. 現鈔麻煩, ATM禁完驚打劫, 放屋企可能有爆格, 家賊, 火災, 濕水, 畀狗食咗, 發霉等自然損壞, 想存一部份返銀行又怕當咗你洗黑錢<br />\n哥倫比亞毒販Pablo Escobar 當年就係直接堆積美鈔黎避開銀行AML(anti-money laundering), 佢既數據係每年會有10%既鈔票損失/損壞<br />\n所以身家少還好, 錢多既, 10萬港紙以上最好諗計飛去第二個國家開戶口<br />\n呢個方法係會造成影響但成本風險亦都唔細<br />\n===================================<br />\n3. 提美金現鈔<br />\n行呢步既人主要係怕外滙儲備仆街, 所以轉美金, 怕銀行/政府玩野, 拿埋現鈔<br />\n假如最盡2百萬人每人拿10萬美金總共2千億美金, 當然市場沒咁多美金畀你換, 要金管局delete港幣拿儲備畀你, 儲備減半但應該沒乜事, 2009年儲備都係宜家一半, 港幣咪一樣係到<br />\n無滙率風險, 根據聯繫滙率, 理論上最盡蝕7.75-7.85之差, 計埋銀行/找換店食水, 最唔好彩都係~2%以內既事, 少少風險都唔肯受就返去做港豬啦<br />\n假如聯繫滙率爆炸, 即港幣升超7.75或跌穿7.85<br />\n升過7.75係唯一會令到呢條路既人蝕既可能性, 身家係美金, 人係香港生活, 港紙大升但一串魚蛋都係呢個數, 變咗美金身家買到既魚蛋少咗<br />\n但要發生呢件事必需同時要 a. 金管局決定即使可以零成本印香港銀紙接美金貨以為持7.75強方保證, 都唔做 b. 香港經濟大突破例如外星人過黎送科技比香港人而唔畀其他人<br />\n咁樣港紙先有可能大升, 唔好唔記得香港屬已開發經濟體, 要超前全球先有空間畀你大升<br />\n跌超過7.85唔多講啦, 就係換美金要防既事<br />\n簡單黎講, 港紙一係不變, 一係大跌, 咁換美金沒得輸<br />\n至於有人話要買日元歐元, 呢D已經屬投資行為, 滙率可升可跌, 有機會跌身家, 請到財經台另作討論<br />\n唯獨換美金唔算投資, 因為現時情況下可以達到避險, 而損失既機會極微, 換日元既話聽日就可以跌1%畀你睇<br />\n但現鈔風險仍然存在, 參考上文<br />\n上邊提過既post講過換美金唔會減少體系結餘引起加息, 我唔同意<br />\n如果淨係換100美元, 接港幣個對家真係會放返落銀行<br />\n但個量去到有效果時, 接貨既就唔係其它人/公司, 而係金管局, 根據弱方保證收完港紙delete咗佢, 係外滙儲備拿返美金出黎畀你<br />\n假如你又拿美金現鈔既話, 銀行體系結餘真係會少咗, 上年日日7.85哥期已經日日講&quot;今日體系結餘剩返幾多億&quot;, 所以證明係會降既<br />\n做唔做各位自行考慮啦<br />\n===================================<br />\n4. 禁慾儲蓄<br />\n呢個方法使乎暫時沒乜人提<br />\n睇到呢到我諗大家get到經濟係交換係雙向既, 整個經濟體入邊好多野係守恆既<br />\n你既開支係其他人既收入, 你既現金係其他人既債務<br />\n沙士時當然有背景因素, 但疫症期個個唔出街唔消費本身已經好傷經濟<br />\n好簡單咁諗, 間茶記收入減半, 結業, 阿姐失業, 全份糧沒咗, 更加要慳錢<br />\n於是連鎖反應後經濟活動近乎停止, 咁打工仔既薪水咪又係有人向老細買野畀既錢<br />\n咁做會好危險, 有錢佬損失幾十億樓市, 你自已都會沒咗份工唔知點供樓開飯<br />\n儲蓄當然合法<br />\n如果真係要做, 可以咁:<br />\n減少一切不必要娛樂, 睇戲係屋企netflxx, 出街係公園坐低吹水, 係屋企打邊爐<br />\n留返D錢坐長榮/ANA去第二度玩<br />\n平時食水, 澱粉食物, 零食金額唔大由佢啦, 肉可以考慮揾網店訂外國凍肉, 你知宜家街市鮮肉幾貴<br />\n菜可以去AEOx超市買, 盈利會去返母公司<br />\n準備租屋既唔好租咁大啦, 慳D<br />\n坐少D的士, 慳D<br />\n衫就趁經過外國uniqxo, zxrx先買, 或者ebxy<br />\n各人消費習慣唔同, 相信各位應該諗到點做"},{"pid":"c25d1ce7178c4f4b5abed509764a65ec0c5939e3","tid":1473277,"uid":31946,"like":1,"dislike":0,"score":1,"citedBy":1,"replyTime":"2019-08-14T20:13:00.000Z","msg":"好長<br />\n<br />\n但都係未睇到你想講乜"},{"pid":"d8da6074d2b2965e1f3f77ed7477ba641845851c","tid":1473277,"uid":73945,"like":0,"dislike":1,"score":-1,"citedBy":0,"replyTime":"2019-08-14T20:13:17.000Z","msg":"希望大家明我講乜<img src=\"/assets/faces/fs/angel.gif\" class=\"hkgmoji\" /><br />\n有問題我盡答<img src=\"/assets/faces/fs/agree.gif\" class=\"hkgmoji\" />"},{"pid":"e892f7d67b392e5144a2b71bcd0f861c3c23e5f4","tid":1473277,"uid":73945,"like":1,"dislike":0,"score":1,"quote":{"pid":"c25d1ce7178c4f4b5abed509764a65ec0c5939e3","tid":1473277,"uid":31946,"like":1,"dislike":0,"score":1,"citedBy":1,"replyTime":"2019-08-14T20:13:00.000Z","msg":"好長<br />\n<br />\n但都係未睇到你想講乜"},"citedBy":0,"replyTime":"2019-08-14T20:14:46.000Z","msg":"簡單黎講, 無限期罷市, 重現03年"},{"pid":"6744f8a8ddf4f99c756efec8893747514b3f1e21","tid":1473277,"uid":64003,"like":0,"dislike":0,"score":0,"citedBy":0,"replyTime":"2019-08-14T20:16:48.000Z","msg":"得罪講句 真正不分化 不割蓆嘅 其實係對家<br />\n<a href=\"https://lih.kg/1473280\" data-auto-link target=\"_blank\">https://lih.kg/1473280</a><br />\n- 分享自 LIHKG 討論區"},{"pid":"61b9385bcb039fcf957ad537f56ab947918c35ce","tid":1473277,"uid":52946,"like":0,"dislike":0,"score":0,"citedBy":0,"replyTime":"2019-08-14T20:28:43.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"ce01f48abe2047c078e2db47dbbdb43351c69b58","tid":1473277,"uid":152040,"like":0,"dislike":0,"score":0,"citedBy":0,"replyTime":"2019-08-15T16:36:16.000Z","msg":"如果港幣開始崩潰索羅斯會唔會幫手推一把<img src=\"/assets/faces/normal/smile.gif\" class=\"hkgmoji\" />"},{"pid":"1e3c219e2ed1ad85444958d4441dfc808a465ca3","tid":1473277,"uid":267263,"like":0,"dislike":0,"score":0,"citedBy":0,"replyTime":"2019-08-15T17:06:17.000Z","msg":"818"},{"pid":"1b49f14607761c774301eee4a0379d3c77e92024","tid":1473277,"uid":296325,"like":0,"dislike":0,"score":0,"citedBy":0,"replyTime":"2019-08-16T01:55:28.000Z","msg":"推"}]}