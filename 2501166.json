{"tid":2501166,"cid":12,"subCid":0,"title":"[短篇/懸疑故] 飛髮定剃頭 （想追謎底就俾負評）","createTime":"2021-04-23T07:35:09.000Z","updateTime":"2021-05-02T09:14:54.000Z","uid":214500,"like":4,"dislike":6,"uniUserReply":3,"replies":[{"pid":"f4199c0cdfb57820acba4cb0f8c93bf96bd2d0b8","tid":2501166,"uid":214500,"like":0,"dislike":0,"score":0,"citedBy":0,"replyTime":"2021-04-23T07:35:09.000Z","msg":"<p class=\"center\"><span class=\"x-large\">(一)</span></p><br />\n<br />\n理髮舖門邊的白藍兩色花柱不斷轉上，我順住抬頭望望舖頭招牌，招牌白底藍字，寫住「上海街理髮」五個字。<br />\n<br />\n我推開門，門鈴叮噹作響。<br />\n<br />\n「飛髮定剃頭？」全個舖頭只有一個白衫理髮師傅，師傅年約40，禿頭啤酒肚，正坐在收銀檯後揭報紙。<br />\n<br />\n被師傅問一問，我打了個突：「吓？飛髮剃頭有乜分別？」<br />\n<br />\n「幫襯就飛髮，搵老襯就剃頭。」<br />\n<br />\n我仍然聽不明白，但見師傅粗聲粗氣，我不敢問下去，只好嗱嗱臨澄清自己的來意：「我係嚟見工㗎。」<br />\n<br />\n師傅低聲唸唸有詞：「見見見你下世個啊媽咩見工。」<br />\n<br />\n我很難聽唔到。<br />\n<br />\n「我好有心學上海理髮架，我想學一門手藝！」我極力爭取。<br />\n<br />\n「唉屌！」師傅聽完失笑，「上海街有間理髮舖！所以叫上海街理髮舖，呢度係廣東理髮舖唔係上海理髮舖。知無？」<br />\n<br />\n「對唔住，我真係好有心嚟見工㗎，洗頭、掃地、派傳單，我乜都做。」<br />\n<br />\n「叮噹叮噹。」這時我身後的門被推開，理髮舖又來一位客人。<br />\n<br />\n師傅要招呼客人，就隨手向我撥手，「得得得得得，坐埋一二邊先。」<br />\n<br />\n我聽到覺得似乎有機，就老實在一邊的紅皮長櫈坐低。<br />\n<br />\n「飛髮定剃頭？」<br />\n<br />\n「飛髮。」來人回答。<br />\n<br />\n「醒目！」師傅滿意點頭。<br />\n<br />\n原來飛髮是正確答案。<br />\n<br />\n<p class=\"center\">樓豬又來了，五個負評就開更<img src=\"/assets/faces/pig/wail.gif\" class=\"hkgmoji\" /></p>"},{"pid":"ed710f85fb2535e9f4382ef76b600ce10c7adac4","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-04-24T06:25:10.000Z","msg":"夠腐皮，樓豬要寫文了<img src=\"/assets/faces/pig/free.gif\" class=\"hkgmoji\" />"},{"pid":"2c7fee4a8a9c200a1e9f06514a3e768f5fd77cf9","tid":2501166,"uid":338185,"like":0,"dislike":0,"score":0,"quote":{"pid":"ed710f85fb2535e9f4382ef76b600ce10c7adac4","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-04-24T06:25:10.000Z","msg":"夠腐皮，樓豬要寫文了<img src=\"/assets/faces/pig/free.gif\" class=\"hkgmoji\" />"},"citedBy":1,"replyTime":"2021-04-24T10:56:32.000Z","msg":"樓豬 請問個故係咪會提到魚師呢？<br />\n見你上個故最後有提到<img src=\"/assets/faces/pig/cut.gif\" class=\"hkgmoji\" />"},{"pid":"948b4d3c47c6dfb490176f11d011c1cfd5ebe707","tid":2501166,"uid":214500,"like":0,"dislike":0,"score":0,"quote":{"pid":"2c7fee4a8a9c200a1e9f06514a3e768f5fd77cf9","tid":2501166,"uid":338185,"like":0,"dislike":0,"score":0,"quote":{"pid":"ed710f85fb2535e9f4382ef76b600ce10c7adac4","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-04-24T06:25:10.000Z","msg":"夠腐皮，樓豬要寫文了<img src=\"/assets/faces/pig/free.gif\" class=\"hkgmoji\" />"},"citedBy":1,"replyTime":"2021-04-24T10:56:32.000Z","msg":"樓豬 請問個故係咪會提到魚師呢？<br />\n見你上個故最後有提到<img src=\"/assets/faces/pig/cut.gif\" class=\"hkgmoji\" />"},"citedBy":1,"replyTime":"2021-04-24T16:04:00.000Z","msg":"會提到魚師啊<img src=\"/assets/faces/pig/hehe.gif\" class=\"hkgmoji\" /><br />\n不過你話上個故最後提到<img src=\"/assets/faces/pig/cut.gif\" class=\"hkgmoji\" />即係邊個位<img src=\"/assets/faces/dog/discover.gif\" class=\"hkgmoji\" />"},{"pid":"862a6008ac0ba8ce2aaa05689f755f3ee8ce910a","tid":2501166,"uid":214500,"like":0,"dislike":0,"score":0,"citedBy":0,"replyTime":"2021-04-25T12:55:03.000Z","msg":"<span class=\"x-large\"><p class=\"center\">（二）</p></span><br />\n<br />\n不知因為燈光問題還是我發眼黑，我看不清楚這位客人的五官，不過他的男性體格、晚禮服衣著和凌亂的髮型我倒是看了個真。<br />\n<br />\n「著到官仔骨骨，去飲嚟啊？」師傅在牆上取下一件尼龍白袍，遞給客人。<br />\n<br />\n客人尷尬發出一下笑聲，接過白袍穿進兩䄂，答道：「唔完全係。」<br />\n<br />\n「你講啲唔講啲，點幫你呢皇帝？」師傅又走到洗頭間隔的牆身，開著一個電掣，電掣邊的紅燈亮起，我又聽到熱水爐在發出清脆的擎擎聲。<br />\n<br />\n這下客人似乎鼓了道氣，答得大聲：「我其實今日結婚。」<br />\n<br />\n「哦，又會揀正今日嚟剪髮嘅，飲大咗啊？」師傅招手，叫客人上前洗頭。<br />\n<br />\n客人嘆一口氣，就走到洗頭瓷盤前的黑圓墊油壓櫈，坐了下來：「我唔想講。」<br />\n<br />\n師傅停下手腳，嘴角向下一壓，他不耐煩的五官神情我倒看得清楚。「咁想點剪可以講啦掛？」<br />\n<br />\n「個頭本身剪咗，簡單洗吹整齊返就得，我唔想啊慧見到我咁亂。」<br />\n<br />\n「咁同你剃埋乾淨鬚啦。」師傅拿起一支磨蝕了招紙的潔而亮黃樽，把一些乳白色的洗頭液倒在客人頭上，可能洗頭液本身就兌了水，師傅隨手搔幾下就發出泡來，我見泡沫是粉紅色的，似乎洗頭液本身就會變色的樣子。<br />\n<br />\n「吓，我咁樣都剃到咩？」<br />\n<br />\n「呢啲碎料，當我第一日出嚟飛髮。」師傅打開花灑，把噴煙的熱水沖沖洗頭盤四周，然後用手臂試試水溫，「耷低頭，水熱就講聲。」<br />\n<br />\n師傅開始為客人濕頭，我看得認真，只見透明的水從髮尖流下時，水柱在燈光下也是呈透明紅色的。"},{"pid":"e0a20399aa5d40cc288139e69b6bdedaa3e6d9e1","tid":2501166,"uid":214500,"like":0,"dislike":0,"score":0,"citedBy":0,"replyTime":"2021-04-27T07:08:35.000Z","msg":"<p class=\"center\"><span class=\"x-large\">(三)</span></p><br />\n<br />\n我心中正猜疑紅色的原因會不會是血，師傅和客人的對話就剛好一下點穿。<br />\n<br />\n「洗走咗啲血，咁咪會好明顯囉。啫係無理由會咁乾淨咁。」客人問。<br />\n<br />\n「你入得嚟，信我啦，個個都係咁。」師傅答，這時他正幫客人的頭皮搔癢按摩。「有無邊度痕。」<br />\n<br />\n師傅越按摩，沿頭髮流下來的水就越紅。<br />\n<br />\n「有啊，係右耳仔後邊，啊唔係，左右左，係左邊耳仔至真。」<br />\n<br />\n「哎，你左右都唔識分，唔怪得！」<br />\n<br />\n「嘿嘿。」客人尷尬一笑，不作回應。<br />\n<br />\n師傅伸手到客人左邊耳仔，一邊集中沖水，慢慢拉出一塊半手掌大的三角型玻璃片來，他隨手從一邊的鐵架上取下一條祝君早安，粗略包好，遠遠遞向我，我不懂反應。<br />\n<br />\n「接啦，又話乜都做，戇撚鳩鳩咁樣。」師傅抱怨一喝，我連忙彈起身接了過去，然後又站在師傅一邊等了半分鐘，見師傅沒有表示，就坐回自己的位置。<br />\n<br />\n「係呢，呢個哥哥仔你徒弟啊？」客人揚了一揚頭，他的長相藏在水流包覆之中，但我知道他是在望向我的方向。<br />\n<br />\n「佢啊？」師傅盯了我一眼，我緊張得握緊手中玻璃。師傅反問客人道：「你識佢我唔識佢喎，你唔識咩？」<br />\n<br />\n「無乜印象。」客人又重新低頭，我見師傅沖水沖得七七八八，再上護髮素，再沖乾淨。<br />\n<br />\n「拎過嚟。」師傅熄水，左手又隨手拿一條祝君早安在手，然後右手插好花灑，向我攤攤手板，於是我本能反應把手中玻璃遞上去。<br />\n<br />\n「我要風筒啊哥！」師傅沒好氣，五指張張合合。<br />\n<br />\n我四處張望，發現放毛巾的鐵架旁邊就放住兩支古董銀色風筒，一把光面，一把啞面。明明師傅伸手可及，睇怕是故意找工作讓我做，心中不禁踏實起來。<br />\n<br />\n「師傅，新永牌定大風牌。」我洋洋得意。<br />\n<br />\n「要永新牌啊，倒轉讀啊聰明。」<br />\n<br />\n<p class=\"center\"><img src=\"https://ipfs.infura.io/ipfs/Qmd4YRMYyz4DVf9xnSwYsxrUM8r5CGgBMSCJ7qxQutu2hd?filename=voSUsg2.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FvoSUsg2.png&h=b3953432&s={SIZE}\" /><br />\n[size=3]網上來源：<em>消逝中的上海街 香港記憶</em>[/size=1]</p>"},{"pid":"2d12ee474e33a97cda6bdd03904a805f9fc67085","tid":2501166,"uid":338185,"like":0,"dislike":0,"score":0,"quote":{"pid":"948b4d3c47c6dfb490176f11d011c1cfd5ebe707","tid":2501166,"uid":214500,"like":0,"dislike":0,"score":0,"quote":{"pid":"2c7fee4a8a9c200a1e9f06514a3e768f5fd77cf9","tid":2501166,"uid":338185,"like":0,"dislike":0,"score":0,"quote":{"pid":"ed710f85fb2535e9f4382ef76b600ce10c7adac4","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-04-24T06:25:10.000Z","msg":"夠腐皮，樓豬要寫文了<img src=\"/assets/faces/pig/free.gif\" class=\"hkgmoji\" />"},"citedBy":1,"replyTime":"2021-04-24T10:56:32.000Z","msg":"樓豬 請問個故係咪會提到魚師呢？<br />\n見你上個故最後有提到<img src=\"/assets/faces/pig/cut.gif\" class=\"hkgmoji\" />"},"citedBy":1,"replyTime":"2021-04-24T16:04:00.000Z","msg":"會提到魚師啊<img src=\"/assets/faces/pig/hehe.gif\" class=\"hkgmoji\" /><br />\n不過你話上個故最後提到<img src=\"/assets/faces/pig/cut.gif\" class=\"hkgmoji\" />即係邊個位<img src=\"/assets/faces/dog/discover.gif\" class=\"hkgmoji\" />"},"citedBy":1,"replyTime":"2021-04-27T10:20:16.000Z","msg":"<img src=\"https://ipfs.infura.io/ipfs/QmR5kdrHnU8bUhw7Uoe2UB3P3vSLm6JpUJY5fYfXCW2nJL?filename=9YLbvBf.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F9YLbvBf.png&h=83da9841&s={SIZE}\" /><br />\n呢度呀樓豬<img src=\"/assets/faces/pig/cut.gif\" class=\"hkgmoji\" /><img src=\"/assets/faces/pig/cut.gif\" class=\"hkgmoji\" />"},{"pid":"7aa635328552e9403b7c7fbcffd679d220277fed","tid":2501166,"uid":214500,"like":0,"dislike":0,"score":0,"quote":{"pid":"2d12ee474e33a97cda6bdd03904a805f9fc67085","tid":2501166,"uid":338185,"like":0,"dislike":0,"score":0,"quote":{"pid":"948b4d3c47c6dfb490176f11d011c1cfd5ebe707","tid":2501166,"uid":214500,"like":0,"dislike":0,"score":0,"quote":{"pid":"2c7fee4a8a9c200a1e9f06514a3e768f5fd77cf9","tid":2501166,"uid":338185,"like":0,"dislike":0,"score":0,"citedBy":1,"replyTime":"2021-04-24T10:56:32.000Z","msg":"樓豬 請問個故係咪會提到魚師呢？<br />\n見你上個故最後有提到<img src=\"/assets/faces/pig/cut.gif\" class=\"hkgmoji\" />"},"citedBy":1,"replyTime":"2021-04-24T16:04:00.000Z","msg":"會提到魚師啊<img src=\"/assets/faces/pig/hehe.gif\" class=\"hkgmoji\" /><br />\n不過你話上個故最後提到<img src=\"/assets/faces/pig/cut.gif\" class=\"hkgmoji\" />即係邊個位<img src=\"/assets/faces/dog/discover.gif\" class=\"hkgmoji\" />"},"citedBy":1,"replyTime":"2021-04-27T10:20:16.000Z","msg":"<img src=\"https://na.cx/i/9YLbvBf.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F9YLbvBf.png&h=83da9841&s={SIZE}\" /><br />\n呢度呀樓豬<img src=\"/assets/faces/pig/cut.gif\" class=\"hkgmoji\" /><img src=\"/assets/faces/pig/cut.gif\" class=\"hkgmoji\" />"},"citedBy":1,"replyTime":"2021-04-27T10:23:39.000Z","msg":"<img src=\"/assets/faces/dog/smile.gif\" class=\"hkgmoji\" />到底呢個係咪劍俠故呢"},{"pid":"fa0213b7dd812dadaeda91299440facc279bb585","tid":2501166,"uid":338185,"like":0,"dislike":0,"score":0,"quote":{"pid":"7aa635328552e9403b7c7fbcffd679d220277fed","tid":2501166,"uid":214500,"like":0,"dislike":0,"score":0,"quote":{"pid":"2d12ee474e33a97cda6bdd03904a805f9fc67085","tid":2501166,"uid":338185,"like":0,"dislike":0,"score":0,"quote":{"pid":"948b4d3c47c6dfb490176f11d011c1cfd5ebe707","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-04-24T16:04:00.000Z","msg":"會提到魚師啊<img src=\"/assets/faces/pig/hehe.gif\" class=\"hkgmoji\" /><br />\n不過你話上個故最後提到<img src=\"/assets/faces/pig/cut.gif\" class=\"hkgmoji\" />即係邊個位<img src=\"/assets/faces/dog/discover.gif\" class=\"hkgmoji\" />"},"citedBy":1,"replyTime":"2021-04-27T10:20:16.000Z","msg":"<img src=\"https://na.cx/i/9YLbvBf.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F9YLbvBf.png&h=83da9841&s={SIZE}\" /><br />\n呢度呀樓豬<img src=\"/assets/faces/pig/cut.gif\" class=\"hkgmoji\" /><img src=\"/assets/faces/pig/cut.gif\" class=\"hkgmoji\" />"},"citedBy":1,"replyTime":"2021-04-27T10:23:39.000Z","msg":"<img src=\"/assets/faces/dog/smile.gif\" class=\"hkgmoji\" />到底呢個係咪劍俠故呢"},"citedBy":0,"replyTime":"2021-04-27T10:33:27.000Z","msg":"<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />覺得似係魚師嘅敵對派系"},{"pid":"ee4628a53d56e209884ee32f9c3337b62f0c0704","tid":2501166,"uid":214500,"like":0,"dislike":0,"score":0,"citedBy":0,"replyTime":"2021-05-02T04:14:23.000Z","msg":"<span class=\"x-large\"><p class=\"center\">（四）</p></span><br />\n<br />\n師傅為客人的頭髮索乾水珠，然後把毛巾掉到腳邊一個特大裝洗衣粉膠桶，毛巾這時固然粉紅，我見桶底下早有幾條白毛巾浸在浮有泡沫的水中，水中散發住雨後才會聞到的臭氧味，我不知桶中是甚麼化學劑，而底下那幾條毛巾，可能早就在桶中漂白過血跡，所以才會白到有點刺眼。<br />\n<br />\n師傅開著風筒，令客人坐直頸背，就開始吹頭。<br />\n<br />\n「交換咗戒指未。」師傅問。<br />\n<br />\n「未換得切，兩粒都係我度。」<br />\n<br />\n「咁咪幾好，換咗，就仲吊住吊住，未換，仲有得郁。」<br />\n<br />\n「真係咁咩，我反而擔心呢個對呀慧會係一個遺憾。」<br />\n<br />\n「唓，你自己決定啦，又唔係我結婚。」<br />\n<br />\n「師傅你真係識講笑，唔通我宜家仲可以決定咩？你幫我啊？」<br />\n<br />\n「幫你娶埋老婆添啊，我飛髮架咋，售後服務啦喎！你問隔離哥仔囉，佢話自己乜都做。」<br />\n<br />\n我本來就聽不明兩人的妙問妙答，這時師傅又提到我，我只好猛點頭，師傅大概見我痴痴呆呆，也沒忍住笑一聲。這時師傅把頭吹靚，把風筒遞給我，我沒留心一手接住，「嘶」了一聲，都是因為古董風筒燙手，我盲懵懵捉住了風筒頭。<br />\n<br />\n師傅打開花灑熱水暖和又一條祝君早安，他兩手扭擰，熱力把十指都蒸紅，又不把毛巾的水擠乾擠盡。<br />\n<br />\n「哥哥仔，你幫到我咩？點幫？」客人問我。<br />\n<br />\n我口啞啞，師傅代我回答：「佢同你唔同，佢唔知。」<br />\n<br />\n「唔怪得。」因為師傅擋了在客人和我中間，我這時仍看不清楚他的樣貌。<br />\n<br />\n「喂，我同你剃鬚唔剪髮，咁唔洗走嚟走去，我係度同你搞，有無問題。」<br />\n<br />\n「點話點好啦，文師傅。」<br />\n<br />\n「屌你老味，個撚個香港人屈我姓文。岳高頭啦！」師傅半笑半屌，把熱毛巾敷在客人眼以外的臉部分，自娛自樂地碎念不停：「咁如來佛祖係咪叫如生！」<br />\n<br />\n毛巾落面，師傅在洗頭盤邊拿起一支唧豉油辣醬的紅尖嘴樽，入面有一些透明液體，他唧在客人臉上毛巾，毛巾正中間立即滲紅。<br />\n<br />\n「咩嚟架。有啲啲嗱。」客人問。<br />\n<br />\n「忍下啦，唔用藥水點溶啲焦，你想唔想好好睇睇去見呀慧。」<br />\n<br />\n救命，有無人聽得明佢地講乜春？"},{"pid":"c3fb68d69427d50657d936569a89ebeaf7d09892","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-05-02T04:15:14.000Z","msg":"有無朋友睇到呢度，你地估唔估到發生緊咩事<img src=\"/assets/faces/pig/read.gif\" class=\"hkgmoji\" />"},{"pid":"4211be63c3aa1657ce037ececa8f087548be9c2d","tid":2501166,"uid":223428,"like":0,"dislike":0,"score":0,"quote":{"pid":"c3fb68d69427d50657d936569a89ebeaf7d09892","tid":2501166,"uid":214500,"like":0,"dislike":0,"score":0,"citedBy":1,"replyTime":"2021-05-02T04:15:14.000Z","msg":"有無朋友睇到呢度，你地估唔估到發生緊咩事<img src=\"/assets/faces/pig/read.gif\" class=\"hkgmoji\" />"},"citedBy":0,"replyTime":"2021-05-02T09:14:54.000Z","msg":"唔想同呀慧結婚，但又好錫佢唔想呀慧唔開心，所以要夾硬同佢結。"}]}