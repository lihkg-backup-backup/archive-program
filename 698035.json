{"tid":698035,"cid":5,"subCid":0,"title":"【一周必看】 光頭叔大戰打尖青年　爆缸血染油麻地","createTime":"2018-06-11T10:51:21.000Z","updateTime":"2018-06-11T10:58:29.000Z","uid":25558,"like":1,"dislike":0,"uniUserReply":2,"replies":[{"pid":"f0ca9d6273fd0cd2c48235d893c6ec29836caeea","tid":698035,"uid":25558,"like":0,"dislike":0,"score":0,"citedBy":0,"replyTime":"2018-06-11T10:51:21.000Z","msg":"<a href=\"https://hk.news.appledaily.com/local/daily/article/20180611/20416677\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20180611%2F20416677&d=2bBJuoEnBYSyeseD%2BhNa%2BrZGMQxn7aheim1dKZ3ASAU%3D&h=5eec3666\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20180611%2F20416677&h=3b436165\" data-auto-link target=\"_blank\">https://hk.news.appledaily.com/local/daily/article/20180611/20416677</a><br />\n<br />\n2018年06月11日 <br />\n<br />\n【一周必看】<br />\n光頭叔大戰打尖青年　爆缸血染油麻地<br />\n<br />\n<br />\n打尖唔啱，不過打交一樣唔啱！6月7日星期四下晝5點幾放工時間，港鐵例必逼爆人，有唔少打工仔喺油麻地港鐵站月台上落車嗰時，就見到月台地下有一大堆紙巾同鮮血，都咪話唔驚，原來有人懷疑打尖畀人喝止，兩個男人大打出手。<br />\n<br />\n目擊事件嘅乘客蕭先生話，一位戴眼鏡着白色恤衫嘅光頭阿叔喺月台等𨋢，入𨋢嗰陣有位着白色Polo恤嘅後生仔一支箭衝埋去唔排隊，阿叔即刻拉番佢出嚟要佢排隊，後生仔一聲唔出就郁手打阿叔，「打到佢爆晒缸！」<br />\n<br />\n另一名乘客韓先生見到阿叔左眼角流晒血，件恤衫都染滿鮮血，阿叔不停鬧個後生仔：「狼到你咁樣，我殺人呀𠵱家，我叫你排隊咋喎，你唔排，咁樣打人！」<br />\n<br />\n港鐵職員趕到了解，但阿叔同後生仔仲喺度互罵，對話大致係咁嘅：<br />\n阿叔：「冇打架，係打人！」<br />\n後生仔：「我良民嚟㗎！」<br />\n阿叔：「打人仲叫良民？」<br />\n後生仔：「良民唔可以打你呀？你樣衰鬧事！」<br />\n阿叔：「嗱，佢話打㗎，個個聽到㗎！」<br />\n後生仔：「咁點啫，我做得出怕乜認啫！」<br />\n光頭叔：「你死梗呀你，你一定坐監！」<br />\n<br />\n職員驚佢哋再郁手上前調停，冇幾耐警員就到場調查，最後兩個人涉嫌喺公眾地方打交，兩個都拉，51歲姓陳阿叔同28歲姓莊青年均有受傷送院。  <br />\n<br />\n<br />\n上一則<br />\n【一周必看】fb keep咗你電話簿　輕輕一click刪除到<br />\n<br />\n下一則<br />\n【一周必看】陳奐仁8個月減6.5吋腰體能掂唔掂？　「我拍得住甲一籃球員！」"},{"pid":"eac044353e9fab986232223d5a8805247bb96452","tid":698035,"uid":67500,"like":0,"dislike":0,"score":0,"citedBy":0,"replyTime":"2018-06-11T10:58:29.000Z","msg":"落案未"}]}