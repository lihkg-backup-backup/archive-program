{"tid":820085,"cid":30,"subCid":0,"title":"你仲記唔記得我地個女叫咩名？","createTime":"2018-09-15T08:26:41.000Z","updateTime":"2018-09-15T08:26:41.000Z","uid":68806,"like":0,"dislike":3,"uniUserReply":1,"replies":[{"pid":"3e3638830bbcde9d8700eeba2bdd23eafc603db7","tid":820085,"uid":68806,"like":0,"dislike":0,"score":0,"citedBy":0,"replyTime":"2018-09-15T08:26:41.000Z","msg":"第一日識你個時就覺得你好多野講 有個句講個<br />\n做人又冇架子 同你相處又舒服<br />\n個陣返工都會想見到你 有你係到時間都會過得快d<br />\n未一齊個陣知道你同其他男仔出街 我個心都已經亂 <br />\n我就同自己講 係我自己諗多左 我又唔係生得靚仔<br />\n你邊會鐘意我啊<br />\n我只可以扮冇事 因為我同你只係朋友<br />\n但你都係睇得出我唔開心<br />\n當我將所有事都講出黎 先知你都係鐘意我<br />\n個一刻係開心到唔識形容<br />\n相識只係一個月多d 我地已經係埋一齊<br />\n個時日日返學放學都可以見到 <br />\n我天地堂又可以去陪你上 Lecture <br />\n個一刻我覺得自己係世界上最幸福嘅男人<br />\n係因為有你係到<br />\n一齊左冇幾耐就情人節<br />\n我知你有鐘意嘅野因爲覺得貴而冇買<br />\n我就偷偷地買左 俾個驚喜你<br />\n短短幾個月 我地一齊做左好多野<br />\n去旅行都去左兩次 <br />\n而你都唔介意介紹我俾你屋企人識<br />\n我地一齊諗過將來住邊 幾多歲結婚 生仔<br />\n如果生女叫咩英文名 中文名又叫咩<br />\n只係好可惜<br />\n我要畢業喇 你仲有三年先畢業<br />\n我都開始要返工 冇咁多時間可以陪到你<br />\n到你生日個時訂定檯同你食飯<br />\n買定禮物 整定生日卡<br />\n突登早小小收工去等你<br />\n但坐低左一個鐘 你就話想走<br />\n我諗 你應該係攰先想早d返去姐<br />\n但前排你問我地嘅關系係唔係變左<br />\n我問你係唔係我對你唔好<br />\n你就話我係一個120分男朋友<br />\n而你都感覺到我好愛你<br />\n但你已經唔會好似一開始咁愛我<br />\n我都冇所謂 叫你好好接受我嘅好同愛就夠<br />\n我以為一切都會冇事<br />\n但原來唔係<br />\n原來你見到我會覺得辛苦 覺得見唔見我都冇所謂<br />\n但係邊個一開始嘅時候話想見多d 唔想好似前一段感情咁<br />\n係邊個話唔想離開我 喊住叫我唔好變 要一直對你好<br />\n我做到嘅都做左 可以見嘅時間都俾左你<br />\n所有野都係你講 <br />\n而到最後 喊個個變左係我<br />\n想你開心先會選擇離開<br />\n一開始個時朋友都叫我唔好放全部心機落一段啱啱開始嘅關系到<br />\n但我覺得咁會對你唔公平 愛就係愛<br />\n可能有人會話短短八 九個月 可以有幾痛啊<br />\n但當你一心一意愛一個人 真係可以好痛<br />\n<br />\n如果你見到嘅話<br />\n記得好好照顧自己<br />\n唔好再要身邊嘅人擔心"}]}