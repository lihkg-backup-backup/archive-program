{"tid":1631217,"cid":1,"subCid":0,"title":"[理性討論] 國慶過後 係時候考慮下一步目標","createTime":"2019-10-06T14:59:01.000Z","updateTime":"2019-10-06T14:59:01.000Z","uid":314892,"like":0,"dislike":0,"uniUserReply":1,"replies":[{"pid":"ce8f9db4cc57dc3782fdd42e01cfa1d730ef1c3d","tid":1631217,"uid":314892,"like":0,"dislike":0,"score":0,"citedBy":0,"replyTime":"2019-10-06T14:59:01.000Z","msg":"國慶大關過左，林鄭又引用左緊急法激起民憤，令到今個星期五六日都有勇武出來，星期五警察仲空城計搞到星期六日同戒嚴無分別，我覺得係時候定下實際既目標。以下既分析請隨便討論。<br />\n<br />\n<ins>一，我們應全力推動美國國會十月内通過香港民主人權法案</ins><br />\n呢樣係政府最大既恐懼，而呢幾日影出來的畫面有可能令西方覺得香港示威係暴力同無理性既毀壞（你知西人唔會花甘多時間理解嫁啦 - 都係睇段片十幾秒就scroll），所以我認爲和平集會應該繼續（例如上次人鏈，榮光搞到世界出名）而勇武可以休整一下。雖然係國際新聞都將呢個周末定性為香港人對緊急法的反抗，但有些畫面我覺得會令西人覺得過左火。西人係唔會核彈都唔會同香港人割席架。<br />\n呢段時間應該盡力開拓英文戰綫，聯絡西方駐港既記者主動提供資料/專問，等西人多d了解我地既訴求。如果gphone等可以幫到手就更下好，我相信好多西人都想直接聽到參與過革命既人既聲音。如果連登有英文就更加好啦！等到美國國會掌握香港民情，理解我地既訴求，儘快通過法案制裁林鄭班高官。<br />\n<ins>二，全力部署支持區議會選舉，務求踢走建制派</ins><br />\n我認爲香港下一個&ldquo;大日子&rdquo;係十一月既區議會選舉，因爲選舉係變相對呢場革命既公投。如果俾建制派贏左九條街家話，政府仲唔大條道理屌我地話我地係少數人係廢青係暴徒？所以我認爲應該全力配合區議會選舉拉票的工作。甘多人連非法既游行都去過，點會唔願意為區議會選舉出一份力？民建聯工聯會已經大力拉緊票啦！如果非建制派可以係區議會選舉取得過半數（或過半數選票），政府既代表性就會大減。呢樣係政府既第二大恐懼。所以我跪求大家幫助非建制既區議會候選人，因爲區議會選舉真係好重要。<br />\n<ins>三，以集會為主，勇武暫時休息</ins><br />\n呢幾日辛苦曬勇武義士，令政府知道香港人係唔會屈服係緊急法既淫威下。經過今個禮拜六日後我認爲和平集會可以幫運動繼續落去，亦幫助月尾緊急法既司法復核。雖然係難聽過粗口，但係衝擊政府/警察/中資並唔會使政府撤回緊急法。唯一可以依賴既就係月尾的司法復核。香港呢幾個禮拜越多人衝，政府律師就越大條道理話緊急法係合情合理合法無違反人權既，令到法官非常難做，因爲唔想批左司法復核後爆大鑊俾建制左派屌。個官既決定都唔容易，希望大家唔好話個官係藍絲/偏幫政府/收左大陸錢。<br />\n勇武也可以有休息的機會，準備下裝備。亦希望各位可以繼續支持呢幾日被捕的義士。<br />\n<ins>四，暫時不要搞黨鐵等重要既公共設施</ins><br />\n呢個我相信對好多人黎講又係難聽過粗口，元朗，太子，太古事件仍然歷歷在目，仲唔搞出賣香港人黨鐵？<br />\n我既想法係 - 呢幾日黨鐵玩空城計，再加上星期五六日搞得甘嚴重，實在令其他市民一時間難以接受。就算一半人明白事理怪政府怪黨鐵話變相戒嚴都好，都有唔少政治比較冷感既香港人對無地鐵坐周圍阻住覺得十分厭煩。爲了改變這場革命呢個周末的形象（同幫助區議會選舉），我認爲應該忍所難忍，暫時唔好搞黨鐵。如果黨鐵繼續因爲集會自行封站，我相信香港人的眼睛是雪亮的。<br />\n<br />\n以上四點係我的意見，請多多賜教，唔同意既請任屌<br />\n<br />\n光復香港<br />\n時代革命<br />\n五大訴求<br />\n缺一不可<br />\n永不割席<br />\n願榮光歸香港"}]}