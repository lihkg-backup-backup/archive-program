{"tid":22716,"cid":12,"subCid":0,"title":"[動作/英雄]精武英雄","createTime":"2016-12-04T15:03:19.000Z","updateTime":"2016-12-13T06:21:16.000Z","uid":5077,"like":3,"dislike":0,"uniUserReply":0,"replies":[{"pid":"b060f546150570b8c3d2c15dd43b3ea056429233","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-04T15:03:19.000Z","msg":"序幕︰<br />\n<br />\n我叫陳真，我爸爸幫我改呢個名，因為佢係李小龍fans，佢好沉迷《精武門》，而佢希望我可以好似陳真咁，盡自己所能去做正確嘅事，用自己嘅力量去改變社會，去貢獻社會。<br />\n事實上我同我爸爸相處唔太多，因為喺我十七歲嗰年佢已經唔喺到。嗰一晚，我中學畢業禮嗰一晚，爸爸喺我面前俾人殺咗。<br />\n<br />\n我記得嗰一晚個天好清，清到足以見到滿天星閃閃，可以話係十年來我喺香城見過最靚嘅夜空。"},{"pid":"9c944641e7933b766e4f3c49d0cd4618996e5851","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-04T15:04:57.000Z","msg":"我地一直等一直等，等到人潮開始散，呀妹都等得唔耐煩，開始炆，於是我就走出去睇吓爸爸傾完未。跑到去學校後面條走廊，雖然好黑，但都隱隱見到嗰個係爸爸，正當我想行過去叫佢嘅時候，忽然佢同佢對面個西裝友打起上嚟。佢地對打嘅動作異常乾脆，好似喺黑暗中有兩陣風喺到互搏咁，對於從來唔知道爸爸嘅功夫好到呢個地步嘅我，一見到佢地嘅打法咁純熟，我都覺得好難以置信。<br />\n<br />\n十招過後，睇得出爸爸嘅動作開始慢落嚟，每一招都佔緊下風，我一定要做啲嘢去幫爸爸。我喺旁邊花槽執咗咋泥，一下潑過去西裝友度，就即刻拉返爸爸過嚟打算即刻跑走，豈料佢竟然飛咗把小刀過嚟，嗰個距離同速度我同爸爸根本無可能避得切，點都會中一個。當我仲未反應得切嘅時候，爸爸一下攬住我再轉身，成把刀應聲插咗入爸爸背脊。<br />\n西裝友再一個箭步上前，雙手手指彎入，形成熊掌之勢，頭一拳直中心臟背面位置，第二拳直中後尾枕，爸爸即時吐血，伏喺我肩上。"},{"pid":"d176ba86aea19ea98889c9a792df0c75af3d6777","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-04T15:15:41.000Z","msg":"爸爸伏起我肩上嘅時候，我都因為失重而成個人跌左落地。成個頭撞左落花槽邊度，暈左暈。<br />\n「真&hellip;聽我講，聽我講&hellip;幫我，幫我幫返呢個社會，我錯左，幫我呀真，我錯啦&hellip;」<br />\n呢句係我最後聽到爸爸講嘅說話。"},{"pid":"4adf0f722e0fce643ea8ee57c0228950034cd857","tid":22716,"uid":47356,"like":0,"dislike":0,"score":0,"citedBy":0,"replyTime":"2016-12-08T14:36:35.000Z","msg":"多謝!!<img src=\"/assets/faces/big/adore.gif\" class=\"hkgmoji\" />"},{"pid":"d4f9ca6af72dc64338ad6ea27268767a1ed1ef2d","tid":22716,"uid":51625,"like":0,"dislike":0,"score":0,"citedBy":0,"replyTime":"2016-12-08T18:03:50.000Z","msg":"加油!<img src=\"/assets/faces/normal/good.gif\" class=\"hkgmoji\" /> <br />\n<br />\n利申:李小龍fans<img src=\"/assets/faces/normal/tongue.gif\" class=\"hkgmoji\" />"},{"pid":"307cae694697180c848e18c2c2c3feb39ac67bad","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-10T17:31:18.000Z","msg":"<ins>第一章︰</ins><br />\n<br />\n<br />\n月上中天，安靜得只聽見微風在外遊走削過葉林的聲音。還有靜不下來的，是我的腦海。每次當我嘗試閉眼入睡的時候，總會憶起當日父親被殺的場面。一想起這個畫面，眼睛又會不期然地睜開，拼命地逃出那個情景。<br />\n<br />\n「又失眠呀？過咗咁多年，仲未放得低？」振聲醒來問問。<br />\n我嘆氣一聲道︰「點放，死嘅係我呀爸，即使到今時今日，我都仲未搵到究竟係咩人殺死佢。我點會放得低。」<br />\n<br />\n振聲抬頭看了看床邊的時鐘，提議道：「都差唔多六點啦，睇你都無打算訓架啦？嚟啦起身陪我落去食咗早餐先啦，廢事陣間師傅又嚟個突擊訓練我地又手軟腳軟頂唔住。」<br />\n<br />\n「振聲呀，你估，其實呀爸當年話自己錯左，究竟係指緊Ｄ咩呢？」我問道。<br />\n<br />\n「坦白講，自從你嗰晚見到你老豆打得出咁嘅功夫，你就應該知道佢唔係正常人啦。七年嚟根據我地一直嘅推斷，你估你老豆話錯嘅，會唔會係同香城有關？由你老豆死起呢七年計，香城變成點，大家都知。你覺得，會唔會有機會，你老豆唔會係你地所諗咁簡單？」<br />\n<br />\n我合上眼皺起眉頭，低下頭來，嘗試串聯起這一切。可惜腦裡浮現的，只是一堆又一堆問號。<br />\n<br />\n「唔好諗啦，你知道點先搵到答案。你始終都要返去，只有香城先會搵到你想知嘅嘢。再者，嗰度先係你嘅家，唔通你想留喺度成世咩。有啲嘢，你始終要面對。」"},{"pid":"13c10e5667b19612f176f73d14afb8e46fb19d86","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-11T15:29:16.000Z","msg":"日出初升，山上的飯堂亦開始多人。<br />\n<br />\n「報告指出，於2016年間，總共有71宗學生自殺個案。局方指現時並未有證據顯示這些自殺個案與教育政策有關&hellip;&hellip;」電視機裡化著濃妝的年輕女主播以機械式的聲音清晰地讀著。<br />\n<br />\n即使遠在他方，聽到這些消息，總會讓人感到失落和無奈。<br />\n<br />\n大昌聽罷，馬上拍檯怒罵︰「一年死咗71個！？嘩咁樣都可以話唔關政府事？咁都得架咩？」<br />\n<br />\n劉銘邊切碟上雞排邊說︰「算啦，而家香城變成咁，有咩唔會發生啫？你嬲有用咩？」<br />\n<br />\n大昌滿腔氣憤地道︰「嗰啲人命嚟架！而家死咗71個後生仔個政府都仲有得推，仲有無公義架呢個世界？」<br />\n<br />\n的而且確，這七年來不論民生、秩序，香城都出現大倒退，甚至罪案都比以前出現得更頻繁。殺人強姦拐帶，在香城已經不再是甚麼新鮮事。無奈的是，香城的法治亦隨著墮落。以前還可以靠完善的司法系統去撲滅罪惡，但現在警隊只單純成為了政府的走狗，市民害怕得連看到警察亦要馬上調頭走，生怕一不小心被巡警盯上了，又要被暴打一頓。政府腐敗，攀附權貴，官員一心只顧弄權圖利，絲毫不理會百姓死活。如今的香城，慚慚地成為了一座人間煉獄。<br />\n<br />\n我喃喃自語︰「早就無咗啦。」"},{"pid":"4f194d74c99c6d5177d65ae01e061d5ea109b69b","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-12T16:56:36.000Z","msg":"早餐過後，我便去向師傅請教一下。<br />\n<br />\n一打開房門，便看到師傅看著電視螢幕中自殺新聞那一幕暫停的畫面，眉頭緊皺著，似乎在沉思著某些事情，入神得連我進了來也未察覺到。<br />\n<br />\n「師傅早晨，喺度諗緊嘢？」我開口打破了片刻的沉默。<br />\n<br />\n師傅凝視著我，用手捽一捽緊皺的眉頭道：「陳真，我有啲嘢要同你講。其實七年嚟，我一直有嘢瞞住你。」<br />\n<br />\n我帶著有點懷疑的眼神問道：「咩事？」<br />\n<br />\n師傅繼續說：「其實你爸爸，佢並唔係啲咩公務員。佢係一個殺手，佢隸屬於亞洲一個秘密刺客聯盟。而當晚殺佢嘅，係刺客聯盟裡面其中一位殺手。可惜我對呢個聯盟所知嘅唔太多，我淨係知道呢個聯盟係一個非常專業嘅組織，入面每一個殺手都係專為殺人而訓練。經過我咁耐以嚟嘅調查，可以知道佢地嘅行動大部分都同亞洲各個國家政府有關連。而我直覺覺得，呢班學生嘅死唔係咁簡單。」<br />\n<br />\n這個消息實在把我愣住了，我整個人失了重心似的半倒在旁邊的梳化上。<br />\n<br />\n經過我數分鐘理清思緒後，我問道：「點解&hellip;點解而家同我講呢啲嘢？一路以嚟我同你講親我爸爸嘅事，你都顯得好避忌。點解而家忽然話我知呢件事？」<br />\n<br />\n師傅嚴肅地道：「陳真，呢件事我之所以一路瞞住你，係因為我認為你未係時候知道呢個事實，而且當時我都未有足夠線索去搵出幕後嘅呢一班人，即使同你講咗，你都做唔到啲咩。但係去到而家，我地組織商量過，殺手聯盟做事嘅影響範圍實在太廣，無論如何都要除去佢地。而我認為，你已經有足夠資格去接受呢個任務。」<br />\n<br />\n我呆了一呆：「我何德何能？論實力，組織入而比我強嘅大有人在。我而家嘅功夫根本就未到家，況且你話佢地全部都係專業殺手，我就咁去到，邊有可能係佢地對手？」<br />\n<br />\n師傅答道：「陳真，仲記唔記得當日我喺山邊救你上嚟，嗰陣我從你嘅眼神睇得出你迷失咗。而今日我再望你，你嘅眼神比以前堅定咗好多。我知道，你已經搵返你自己。而且你從小就喺香城長大，香城嘅脈絡呢度無人比你更清楚。陳真，殺父仇人，呢個仇你必定要去報。」<br />\n<br />\n我遲疑了一下，但回想起當日爸爸跟我說要我幫他改錯，可能就是這樣的意思。於是我決定接受這個任務，以此完成爸爸的遺願。"},{"pid":"177cfa9d0b44cb1cbaa1518754eba38fda49e34a","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-12T17:00:18.000Z","msg":"回到房後，整頓一番，收拾好心情，準備離開組織的時候，發覺振聲早已站在房門外等候。<br />\n<br />\n「陳真，啱啱師傅俾咗命令，叫我陪你一齊去香城。」振聲說道。<br />\n<br />\n我嘴角上揚，微微一笑道：「咁我地就係拍檔啦？」<br />\n<br />\n「拍檔。」振聲跟我握一握拳，笑著說。<br />\n<br />\n就這樣，七年過去，今天終於要重返香城。但我已經不是當年的小伙子了。<br />\n<br />\n失去七年青春後所換來的，就是為父報仇的一個機會。"},{"pid":"9b01677ae1fc664175e68ed2ce7fcc11e2aa3b3d","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-12T17:34:20.000Z","msg":"第一章就基本到呢到啦，<br />\n今次都算係小弟第一次有計劃咁寫一篇長文，<br />\n所以都希望如果有人有留意到呢個post有睇緊我啲文嘅，<br />\n入嚟留個名俾吓意見屌屌我話我知啦<img src=\"/assets/faces/normal/hoho.gif\" class=\"hkgmoji\" />"},{"pid":"815690e29735ed964d6861f58153348b569a35ca","tid":22716,"uid":5077,"like":0,"dislike":0,"score":0,"citedBy":0,"replyTime":"2016-12-13T06:21:16.000Z","msg":"<a href=\"https://lihkg.na.cx/thread/37069/page/1\" data-sr-url=\"https://r.lihkg.com/link?u=https%3A%2F%2Flihkg.na.cx%2Fthread%2F37069%2Fpage%2F1&d=t9lvrop9ljT%2F%2Fon6qZ%2B%2Fxgv3KisNQlPySkJrDkY9tT8%3D&h=d0305122\" target=\"_blank\">https://lihkg.na.cx/thread/37069/page/1</a>"}]}