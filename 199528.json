{"tid":199528,"cid":5,"subCid":0,"title":"金融界展開AI革命(麥狄文)","createTime":"2017-04-13T09:07:23.000Z","updateTime":"2017-04-13T14:06:15.000Z","uid":30561,"like":2,"dislike":1,"uniUserReply":0,"replies":[{"pid":"58bd39234f3a5526369494ce41d9ba5e6de6325d","tid":199528,"uid":30561,"like":0,"dislike":0,"score":0,"citedBy":0,"replyTime":"2017-04-13T09:07:23.000Z","msg":"<img src=\"http://startupbeat.hkej.com/wp-content/uploads/2017/04/AI-12APR-768x512.jpg\" data-thumbnail-src=\"https://i.lih.kg/thumbnail?u=http%3A%2F%2Fstartupbeat.hkej.com%2Fwp-content%2Fuploads%2F2017%2F04%2FAI-12APR-768x512.jpg&h=9861115b&s={SIZE}\" /><br />\n<br />\n今時今日乜嘢都講求電腦化，講緊Fintech革命，金融業需要電子化，甚至唔少外資大行已開始利用人工智能AI同埋機器學習系統分析文件，執行日常工作，裁減其他部門人手係冇錯，但點計條數，IT專才都應該更得到重用，唔應該成為食無情雞人選。<br />\n<br />\n電腦取代人手是大趨勢<br />\n好似貴為全球四大金融機構之一嘅細摩JP Morgan，一直係花旗銀行業最大僱主之一，喺舊年中開始啟用名為「COIN」（Contract Intelligence，「智慧合同」）嘅AI計劃，代替人手完成公司日常工作，唔單止大大提高工作效率，更減低錯誤率。過往，細摩嘅律師同埋信貸職員，單係喺審閱商業貸款協議，又或者其他審批工作上，每年需要花上36萬小時；但係利用COIN呢個機器學習系統，唔使幾秒鐘時間就可以準確地完成工作，不僅能夠協助公司降低貸款業務的出錯數量，更為公司喺批發合同時節省大量資金。<br />\n<br />\n當然要開發一個咁成功嘅AI系統唔係一朝一夕嘅事，細摩喺科技同市場上投入大量資金，研發呢個由細摩私有雲端網絡支持嘅自動化系統，COIN只係計劃嘅其中一部分，細摩將促使更多繁瑣業務達成自動化，為銀行及客戶開發更多新工具。預計未來幾十年，AI自動化程度將會更上一層樓，更有研究預言，目前57%工作將會由AI代替。<br />\n<br />\n除咗後勤工作以AI系統代替人手之外，愈嚟愈多基金公司大量採用程式交易（program trade）進行投資，甚至利用演算法交易（Algorithmic Trading），完全唔經過交易員手，由電腦執行買賣任務，唔怪得以前喺裁員潮免疫嘅trader，家陣都話怕成為被開刀對象。<br />\n<br />\n就連最近久休復出嘅「輪王」翁世權，都話過檔新公司之後，將改變過往策略，唔會再重用「人」去sell衍生工具，而係側重用「腦」嚟sell喎。過往輪王發掘咗幾朶新聞之花成為一代輪后，今次工作嘅Vontobel係歐洲出名做結構產品嘅金融機構，而最出名之處就係單字一個快，而快嘅原因係公司採用大量電腦程式，進行高頻交易。<br />\n<br />\n以電腦取代人手係未來大趨勢，雖然電腦系統未必可以完全代替人手，但人工智能AI必定會喺不久將來大大影響目前嘅工作模式。"},{"pid":"33e748a42024dde041a3e6c9831dc713d2d66b72","tid":199528,"uid":7846,"like":0,"dislike":0,"score":0,"citedBy":0,"replyTime":"2017-04-13T13:59:03.000Z","msg":"此回覆已被刪除"},{"pid":"af05310c1430727ef32136fb2c1fe31b77a8fdc3","tid":199528,"uid":7846,"like":0,"dislike":0,"score":0,"citedBy":0,"replyTime":"2017-04-13T14:06:15.000Z","msg":"此回覆已被刪除"}]}