{"tid":1955466,"cid":12,"subCid":0,"title":"《話之理呢班八婆》","createTime":"2020-04-02T13:14:18.000Z","updateTime":"2020-04-20T11:46:29.000Z","uid":353493,"like":0,"dislike":0,"uniUserReply":1,"replies":[{"pid":"93fcc9a49055968539ef1ff1ca6dd1ee286178cd","tid":1955466,"uid":353493,"like":0,"dislike":0,"score":0,"citedBy":0,"replyTime":"2020-04-02T13:14:18.000Z","msg":"認真MODE，講三次。<br />\n<br />\n<span style=\"color: red;\">本故事純屬虛構，如有雷同，<br />\n就真係咁岩得岩橋。</span><br />\n<span style=\"font-size: large;\">本故事純屬虛構，如有雷同，<br />\n就真係咁岩得岩橋。</span><br />\n<span style=\"color: red;\">本故事純屬虛構，如有雷同，<br />\n就真係咁岩得岩橋。</span><br />\n<br />\n-<br />\n<br />\n純粹無聊打下文當發洩，鬼叫公司又ON9，同事又ON9，搞到我都變左ON9&hellip;&hellip;希望你睇完都唔好變埋ON9（又或者你本身已經係一個ON9）<br />\n<br />\n唔好問我呢間公司係做咩，<br />\n淨係講俾你聽，高層既野你識條鐵咩？<br />\n<br />\n好，入正題之前，講明先唔好催我故+睇得故就咪駁故。<br />\n因為我都係返工返到ON999先想開呢個故。<br />\n簡單啲講，係講辦公室政治、高中低層？<br />\n打工仔真係好撚悲哀，已經唔講求升職，想食下花生啫，WHY SO HARD？<img src=\"/assets/faces/fs/angel.gif\" class=\"hkgmoji\" /><br />\n<br />\n－<br />\n<br />\n話說我原本失業左兩個月左右，不知幾想繼續頹落去，做一個廢青。<br />\n<br />\n我絕對唔介意繼續做一個廢青，但無奈既係現實總是殘酷，為左唔想日日俾老母煩、<br />\n<br />\n加上自己又唔爭氣後備基金又唔想再無了期揮霍落去，唯有認命&hellip;&hellip;<br />\n<br />\n溫馨提示：如果相信有下一世既話，記得下世爭氣啲投做誠哥既後代啦。<br />\n<br />\n而我，今世唯有做返粒小塵埃啦。<br />\n<br />\n-<br />\n<br />\n諗住轉個新環境、新工作技能，懶係博學啲，轉左做第二個範疇既工。<br />\n<br />\n唔好諗住問我，呀姐我係唔會答你架～～～～～<br />\n透露左我既性別悿。。。<br />\n<br />\n唔怕講多小小我既背景俾你知啦，<br />\n呀姐我都唔細接近三十歲，轉過N咁多份工，<br />\n份份工都唔同範疇，又無乜成就，我係小塵埃既一份子，鬼叫現實逼我低頭咩&hellip;&hellip;<br />\n<br />\n鬼叫我係香港人咩～～～～～～～～～<br />\n<br />\n但我自豪架。<br />\n<br />\n而其實，我想帶出既重點係　－<br />\n<br />\n香港人咁努力都係要供死一層納米樓，<br />\n香港人咁努力都係養埋班新移民，<br />\n香港人咁努力咪又係要俾呢個正苦打壓，<br />\n香港人咁努力咪又係助養班死黑警&hellip;&hellip;<br />\n<br />\n香港？<br />\n夢想？<br />\nW-H-E-R-E? &amp; H-O-W?<br />\n<br />\n講遠左，拉返黎先，為左現實，我唯有搵份工做個聽話、勤力不討好既打工仔。<br />\n然後，我入左呢間大集團到做，唔係做得耐都唔知呢間野有咁多正野架～～～～～～<br />\n<br />\n歌都唱埋俾你聽， 有請我最愛女歌手<img src=\"/assets/faces/fs/kiss.gif\" class=\"hkgmoji\" /><img src=\"/assets/faces/fs/agree.gif\" class=\"hkgmoji\" />　<br />\n<br />\n衛蘭　－　摩西的煩惱<br />\n<br />\n就算有一線生機<br />\n感覺係白費心機<br />\n表面做到支持<br />\n大部份都口是心非<br />\n見高拜 見低踩<br />\n背後展露另一個人格<br />\nMan we live in different life<br />\n同你解釋都唔會明白<br />\n<br />\n(一生裡追逐) 呢度太多人 分得太多層 <br />\n幾多努力都不被重視<br />\n(我是奴僕) 每日諗緊方法 <br />\n日夜掙扎最後都係得個做字<br />\n(怎抵抗征服) 捱生捱死 <br />\n其實都係永無寧日<br />\n我只想放棄 生存好似係一種懲罰<br />\n<br />\n（待續）"},{"pid":"a3b13dd5c45b9dcae0f1609de4ac1cfbba060e9e","tid":1955466,"uid":353493,"like":0,"dislike":0,"score":0,"citedBy":0,"replyTime":"2020-04-02T13:16:43.000Z","msg":"《第一章 &middot;同期生》<br />\n<br />\n正式介紹一下自己先，灌湯餃is me，唔係咁天真以為我會用真名呀，其他名都係嘔心瀝血諗完又完睇下點樣貼切返本身既角色，頂又離題！26歲，都叫做有長腿既⋯⋯但我會稱為象腿，有啲肉咁，好彩身高搭夠咋！個天又未至於對我咁差既，但我繼續頹廢落去既話，就會變左隻大舊豬，唉。<br />\n<br />\nAnyway 入返重點先，半年前既今日（7月17）係我返工既day1。守時係我既準則，8:45分左右返到，如果你問我仲想唔想做廢青，緊係想啦，邊個真係咁鐘意返工呀講真。8:50，又有新人同我一樣，唔好問我點解一睇就知新人，因為佢同我一9樣，成碌木咁等HR黎，到稍後就知佢叫魚皮餃。比起我，佢有浸小清新味，同我一樣係素顏小打扮啲friend黎，當下單憑第一眼我已經知道同佢係會有計傾。再隔多三分鐘，又有多一碌木入黎，我地分別對望左大家一下，有啲老尷地笑左笑，最遲黎呢個叫魚翅餃，比起我同魚皮餃佢就比較濃妝，又大眼仔又化晒底妝，um⋯⋯當下我覺得佢同我係無乜可能傾到計，但原來有時女人既第六感可以出錯既，反而到後期我同呢位濃妝魚翅餃小姐係仲friend過夾band。應該話到後期我地三個同期新人，成為左交換各情報既三粒知心餃。<br />\n<br />\n搭正9點，其他同事都陸續返工，佢地就好似當我地透明咁完全無諗住理下我地，ok fine。再等多陣，見到有個又細粒又有肉地帶住眼鏡既女人拎住三套制服加電話，望住我地：「你地見過我簽約個陣，我再正式介紹多一次自己，係HR個邊既同事⋯⋯」我就叫佢做冬瓜，鬼叫佢又有肉地又矮咩，sor，我又唔可以當面咁Mean咩唯有暗地裡mean。「好，你地跟住我。」然後我地三粒on99既餃跟住冬瓜尾，入左間房仔到，每人一本手冊，omg仲咁old school?唔講以為係校規，by the way其實真係同校規差無幾，唯有扮下樣揭黎睇下。<br />\n<br />\n冬瓜都未坐，就話：「你地睇住先，我轉頭返黎。睇完有咩唔明可以問我。」呀，我唔記得講，我地三粒餃有個共通點，就係高。所以先顯得冬瓜特別小矮人。我見佢地兩粒餃好認真又仔細既睇本小手冊，我只可以都扮下野，廢事咁On9一個望地下啦。到目前為止，我地除左尷尬咁笑左笑之外，就無出過一句聲。<br />\n<br />\n隔左N世紀咁耐既時間，我揭左呢本小手冊兩三轉既期間，我有偷望過兩粒餃，嘩頂呀，唔講以為一陣要考試咁，駛唔駛咁撚認真，尤其魚翅餃，佢先睇到一半？我真係呆撚左。我仲諗緊應唔應該再翻揭第四次既時候，冬瓜姐終於返黎啦，感謝主。<br />\n<br />\n之後冬瓜姐分別叫我地個名，唔駛自我介紹啫好彩，然後就叫我地拎部電話出黎登入呢到既員工wifi，download呢間野既app，個app叫支那膠app啦，返大公司做野係麻煩啲架啦，搞掂好之後就派制服俾我地然後又黎鴨仔團咁跟住冬瓜姐尾帶我地去更衣室。<br />\n<br />\n入到呢間更衣室真係有啲無言，係有啲苛刻既，認真講肥啲既話轉身都唔得，而且無我地既locker⋯⋯啲野要求奇擺住係locker頂，好彩我地夠高啫，如果好似冬瓜姐咁既身高仲得了既。搞完一大輪野，終於換好晒衫，冬瓜姐又帶返我地去一間玻璃房仔，三粒餃坐係到等運到，而冬瓜姐就功成身退。我地又尷尬排排坐，望下出面咩景，忙到乜咁，可惜呀我地愛莫能助。<br />\n<br />\n（待續）"},{"pid":"f69053bfe69f215752b5e736e55e982ac39e0a61","tid":1955466,"uid":353493,"like":0,"dislike":0,"score":0,"citedBy":0,"replyTime":"2020-04-12T11:29:39.000Z","msg":"《第二章&middot;分拆&amp;小籠包&amp;普洱》<br />\n<br />\n正當我地繼續你眼望我眼個陣，有位靚女而且帶有氣質貴氣味既人入左黎，著得便服加上佢無名指粒鑽戒加Chanel包包都知佢職位唔惹小。我就俾個咁優質既女人稱號為「小籠包」。皮膚靚、有身材又有高度，長曲頭髮自然妝，笑容甜美，我係女人都覺小籠包係女人中既A+。<br />\n<br />\n「Hello,我係reception既IC,邊個係魚皮餃？」小籠包問。<br />\n<br />\n「唔好意思呀，因為我地呢間公司分左兩個部門，而你就係新成立部門個邊既同事，麻煩你去另一面，會有同事接你。我地再遲啲傾下計。」然後，魚皮餃就係咁同我地分道揚鑣。<br />\n<br />\n「好，邊位係灌湯餃？」小籠包望一望我同魚翅餃，然後我應左，我同魚翅餃再互望，當係打個招呼。<br />\n<br />\n「你地本身對呢行無咩認知，咁頭呢一個禮拜你地都係跟住我或者坐係到溫下書咁，我會盡量教你地一啲基本既知識，如果有啲咩唔明都可以搵我，我好welcome你地問我野。」好nice，真係令人羨慕又妒忌，真係天使化身咁，點解個天會咁唔公平？<br />\n<br />\n然後，有人敲門。<br />\n<br />\n好大既對比呀，原本係我地眼前係可以話係頂級靚女，然後再望住敲門個位，真係天同地。一睇眼前呢個三尖八角樣既女人，一定係講是非多既正宗八婆樣。真係想知邊個咁大整估，將佢地兩個編排坐同一間房，形成咁大既對比度呀？<br />\n<br />\n「同你地介紹，呢位就係XX部既IC。」關於眼前呢位八婆樣既IC，一睇就知佢係小9氣啲friend，一定唔可以得罪，我就叫佢做普洱。又苦又澀，真係唔係咁令人識欣賞。<br />\n<br />\n咁當然內心深處覺得普洱係八婆，但第一日返工點都要扮下好人，打返個招呼先，話晒做人要有基本禮貌既。<br />\n<br />\n「你地有咩唔明都可以問我。」普洱懶係好人咁既聲線，我一定信你講野架。除非我係天真嬌啦。<br />\n<br />\n接落黎兩個鐘，小籠包略略教左我地部分呢間野既基本知識，仲派俾我地一堆「功課」，為求我地唔會悶親。因為好多時佢都要處理好多野、reception呀、投訴之類既野，所以都唔係有好多時間對住我地兩粒餃，但其實要我地淨係睇住堆文字，同返學無乜分別，咪搞到呀姐我勁眼訓。<br />\n<br />\n終於捱到返工第一日既lunch time，我同魚翅餃決定一齊出去食飯，原本仲諗住搵埋魚皮餃但我地等佢唔到，為有佢要自己一個食飯，慘慘豬。<br />\n<br />\n漏左講，係我地等緊小籠包黎之前，我地交換左大家既電話，叫左有個照應，話晒同期入黎嘛。<br />\n<br />\n我同魚翅餃兩個去左食大x活，好難先搵到兩個位，然後我地終於打破左尷尬，開始講下自己。唔講都唔知我地之前係做同行，都叫做有啲共同話題，亦都感覺到濃妝底下既魚翅餃並唔係想像中咁難相處。<br />\n<br />\n（待續）"},{"pid":"23d8727d79701505ee6dd28cef2a202df1c2028a","tid":1955466,"uid":353493,"like":0,"dislike":0,"score":0,"citedBy":0,"replyTime":"2020-04-20T11:46:29.000Z","msg":"《第三章&middot;返工定返學》<br />\n<br />\n我地食完個lunch又要入返間玻璃房「自修」，小籠包仲未見影，反而普洱姐坐左係到。<br />\n<br />\n我同魚翅餃悶到就黎訓著，但又唔可以傾計，唯有拎住啲「功課」翻下睇下咁。唔記得靜止左幾耐，小籠包拎住個沙律餐加杯咖啡坐返埋位。咬左啖沙律，講：「唔好意思，我頭先忙緊唔介意我邊食住野邊講解？」<br />\n<br />\n我同魚翅餃話唔 介意，最緊要佢係到，我唔想淨係對住普洱姐呀，俗語都講有靚野緊係睇啦，無理由揀啲咁重口味既野黎睇既。<br />\n<br />\n「講之前，都想俾你地知呢間公司成日變，有問題提出又覺得可以試既話都會聆聽大家既意見。下個星期你地會先到reception學下野先，正常會留係呢間主公司大概一個月左右，然後你地就會去第二間分店實踐，所以你地係到係一個好好學習既地方。」<br />\n<br />\n好多時小籠包都唔係位，我地要自修，當小籠包一返埋位就會問問題考我地，認真俾我成個感覺就係老師要抽問學生咁，個種緊張感完全勾返起我返學既回憶。<br />\n<br />\n然後為左我地唔好咁悶，成碌木咁坐係到，小籠包又黎個鴨仔團帶我地兩粒餃周圍參觀，順便講下呢間公司既運作同未來動向同埋略略介紹各部門既同事我地識，心諗：第一日返工一定記得晒啦⋯⋯肯定以為我地食左記憶麵包。<br />\n<br />\n相當充實既一日，唔經唔覺就換衫收工。<br />\n我同魚翅餃逼埋係更衣室，以極速換衫，爭啲唔記得用支那煩膠app打卡。<br />\n<br />\n「終於頂到收工啦。」我同魚翅餃搭lift講。<br />\n「係喎，勁眼訓。」<br />\n「聽日我地仲出唔出去食飯呀？」我問。<br />\n「出啦，睇多一兩日點先再決定帶飯？」<br />\n「好呀。」<br />\n<br />\n非常好，呢位同期同事又多一個共通點，係會帶飯既。<br />\n<br />\n落到樓下，我地分道揚鑣，聽日再一齊聽書啦。<br />\n然後，我就拎部電話出黎，whatsapp魚皮餃「收工未呀你？」<br />\n<br />\n-<br />\n<br />\n一段漫長既車程疲累得唔想講野，淨係聽住音樂，望住街景，放空自己。<br />\n<br />\n電話響 -<br />\n<br />\n「今日第一日返工返成點呀？」男朋友打黎關心我。<br />\n「好on9，但有兩個新同事，一個叫魚翅餃一個叫魚皮餃⋯⋯」我就好似水龍頭咁，一打開就滔滔不絕，直到有msg。<br />\n<br />\n望一望，原來係魚皮餃：「而家收工。」<br />\n<br />\n足足遲我地一個鐘，我都就快返到屋企，好掛住屋企張床，好想繼續做廢青呀！！！<br />\n<br />\n「第一日返工咁似返學咁。」男朋友總括。<br />\n「係呀，魚皮餃岩岩先收工咋。」<br />\n「嘩，第一日就抄人地牌啦。」<br />\n「鬼叫你女朋友我咁人見人愛咩。」講完自己都笑。<br />\n<br />\n今晚又要早訓，又要教定鬧鐘第二日早起。<br />\n<br />\n（待續）"}]}