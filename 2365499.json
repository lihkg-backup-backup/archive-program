{"tid":2365499,"cid":12,"subCid":0,"title":"[深夜寫故] [校園愛情] 一逗到尾","createTime":"2021-01-13T22:33:49.000Z","updateTime":"2021-02-18T17:22:05.000Z","uid":302951,"like":10,"dislike":0,"uniUserReply":10,"replies":[{"pid":"bbca62aec30452f7c33bd53121411f2ae5f358c8","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-13T22:33:49.000Z","msg":"另一個深夜系列<img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" /> <span class=\"x-small\">雖然依家都清晨</span><br />\n總之瞓唔着就會寫文，更新速度隨緣<br />\n不過正評同留言越多，緣份越大<br />\n歡迎大家喺下面留言畀意見/吹水<img src=\"/assets/faces/pig/read.gif\" class=\"hkgmoji\" /><br />\n<br />\n文筆麻麻，要成日提住自己唔好寫得咁累贅，同埋少啲叫春<img src=\"/assets/faces/normal/frown.gif\" class=\"hkgmoji\" /><br />\n希望大家唔好嫌棄"},{"pid":"6aaa86949801799c06bc355f01df5375d17a4ad2","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-13T22:36:42.000Z","msg":"<strong>序</strong> [小學]<br />\n<br />\n「阿槿呀，你篇《校園遊記》其實寫得幾好，文筆流麗，步移法又用得唔錯，就弊在標點運用到。」 <br />\n<br />\n「嗱，你睇。」佢伸手一指，暗紅色嘅指甲油同紙上朱砂相映成趣。 <br />\n<br />\n「呢段成七八行，句句都係逗號。你要喺適當時候用句號，完咗佢，之後再開新句。咪係啲讀者會睇到好辛苦，文筆幾好都救唔返㗎。」 <br />\n<br />\n「知道。」 <br />\n<br />\n的確，自此以後我就改咗一逗到尾嘅毛病。 <br />\n<br />\n但係點解若干年後嘅呢個故事，只有逗號，連最尾個句號都無？"},{"pid":"5a5cb3cae2dc14b1ebf5d6200021d62885aba0f3","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-13T22:41:18.000Z","msg":"<strong>一</strong> [中學] <br />\n<br />\n呢個故事有啲長，亦係我唯一一個畫唔上句號嘅故事。有啲位早已變得模糊，然後被遺忘。我盡量回想更多片段，將零零碎碎嘅記憶拼湊一齊，話你知逗號同逗號間發生咩事。 <br />\n<br />\n時間回到中四嗰年嘅九月一號。 <br />\n<br />\n明知中四開學日應該同前三次一樣，但當鬧鐘一響，我心中仍有一絲憧憬，心智年齡恍惚停留喺六歲。 <br />\n<br />\n一路上步伐輕快，越過十個八個頹look同學，提早十五分鐘爬上課室。無視數學神童Tilda嘅善意提醒（每行五個，唔使逐個逐個數㗎），由一二三數至十九，然後揼底背囊，拉高裙襬一坐，爽啊！旋即同身邊熟悉嘅臉孔寒暄打鬧（前兩日先同你行完葵廣嚟，扮乜撚闊別多月？），直到新班主任Ms Ho伴隨鐘聲踏入課室，街市吆喝聲立即收細成白噪音。 <br />\n<br />\n上年有幾次喺走廊同佢擦身而過，從其他人口中得知佢份人好易相處，所以幾受師姐歡迎，成日見小息時佢身邊總有班學生圍住吹水問功課。但佢行入嚟嗰下，同之前嘅印象硬係有啲分別，好似我識咗佢好耐咁。 <br />\n<br />\n佢向全班點咗一下頭，就行去教師檯，放底手上一疊疊通告，然後烏低身，消失喺檯後，開機插咪一氣呵成，起身，拉開櫈坐，將一旁嘅髮絲翹到耳後，環視一下班房，又再低頭點名，之後攞起一疊通告，除咗橡筋，放喺張檯左上角，到下一疊，除橡筋，放喺上一份嘅格籬，然後下一疊，一疊，又一疊，再一疊，最後舖滿檯面。 <br />\n<br />\n鐘聲再響，中央咪傳嚟校長嘅魔音，赫然發現自己原來視線一直無離開過佢。可能尋晚太興奮瞓唔夠，集中唔到啫。"},{"pid":"30d64a3f29feaee04ebd0101c214c020534a0ffb","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-13T22:43:40.000Z","msg":"今晚係咁多先<img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" /> 起身再睇下有無人睇個故<br />\n各位早抖<span class=\"x-small\">/早晨？</span><img src=\"/assets/faces/dog/haha.gif\" class=\"hkgmoji\" />"},{"pid":"fddb9859aef084818278dbb588dbb5a250ffcd90","tid":2365499,"uid":377811,"like":0,"dislike":0,"score":0,"citedBy":1,"replyTime":"2021-01-13T23:22:21.000Z","msg":"尾二嗰段真係有本事成段𢭃號<img src=\"/assets/faces/normal/sosad.gif\" class=\"hkgmoji\" />"},{"pid":"b6ef686d1df4f78ab6ddb69c977896cd7f17d745","tid":2365499,"uid":302951,"like":0,"dislike":0,"score":0,"quote":{"pid":"fddb9859aef084818278dbb588dbb5a250ffcd90","tid":2365499,"uid":377811,"like":0,"dislike":0,"score":0,"citedBy":1,"replyTime":"2021-01-13T23:22:21.000Z","msg":"尾二嗰段真係有本事成段𢭃號<img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2021-01-14T02:46:32.000Z","msg":"咁都畀你發現到<img src=\"/assets/faces/dog/haha.gif\" class=\"hkgmoji\" /><img src=\"/assets/faces/dog/haha.gif\" class=\"hkgmoji\" /><img src=\"/assets/faces/dog/haha.gif\" class=\"hkgmoji\" /><br />\n<img src=\"/assets/faces/normal/offtopic.gif\" class=\"hkgmoji\" />"},{"pid":"2b677d0a0b311267595ab6d48bd43a780d5e4580","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-14T15:58:04.000Z","msg":"<strong>一</strong> --續--<br />\n<br />\n開學勉勵過後，開始處理班務，計計埋埋都用咗成兩個幾鐘。 <br />\n<br />\n本來師生兩方相處融洽，有講有笑咁。直到佢即場拆人情，啊唔係，即場揭曉科任老師。係好係壞，啲消息一次過嚟總會比分開幾日揭曉更為震撼。 <br />\n<br />\n教開數嘅Ms Ho自然係我地嘅數學老師，而中文同通識老師就不過不失。其他選修科老師嚟嚟去去都係嗰幾個，大家喺開學前已心中有數，無乜驚喜可言。 <br />\n<br />\n問題出喺英文度，個阿婆出咗名脾氣燥英文差，仲要畀佢教到考DSE為止。一時間哀號四起，喺一陣陣「吓」同「唉」之下，隱若混雜幾聲「屌」，可謂聽者傷，聞者悲。席上嘅佢只露出一副so9sad嘅表情，祝願大家好運，對整件事完全無補於事。 <br />\n<br />\n緊接住嘅環節係全日嘅高潮──選公職。可能啱先受驚過度，大家仍未回魂。自薦無人，推薦都無，刺激非常，有如老人院音樂傳球。不過啲公公婆婆至少會因為每輪一包梳打餅而開心。呢度大家只會對新任乜長物長報以幸災樂禍嘅目光。 <br />\n<br />\n最後有位正義嘅朋友舉手自薦班長一職，thank you Mother Teresa，你嘅慈悲之心又一次拯救我等罪人脫離苦難。另一個班長由Ms Ho欽點，係一位佢上年教過嘅學生，叫做Emma。Ms Ho一臉腼腆，笑住話：「佢呢好可靠，信得過㗎。嗯！」最後仲不忘自我肯定般點頭，試圖增加說服力。然而呢句評價令我好在意。 <br />\n<br />\n<em>我都想畀佢咁讚。 </em><br />\n<br />\n不論說服力如何，兩位最終全票當選，成為4A班新任班長，充分體現同學之間互相愛錫、落井下石嘅精神。"},{"pid":"b89760d18afe2bc090e0a965eac07568012c871f","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-14T17:07:59.000Z","msg":"<strong>一</strong> -續-<br />\n<br />\n等等先。 <br />\n<br />\n做乜我會妒忌一個識咗得幾個鐘嘅人，仲有嗰句我想畀佢讚又乜撚嘢啊？？？ <br />\n<br />\n冷靜。 <br />\n<br />\n深呼吸。 <br />\n<br />\n吸。呼。吸。呼。 <br />\n<br />\n我應該係羨慕Emma畀人肯定啫。細個比賽就算捧杯而回都好，兩老都只係揼低淡淡一句幾好呀。久而久之，我變到好渴求其他人嘅讚賞同注視，呢點我不嬲都知。 <br />\n<br />\n加上有乜理由個妒忌之心係因Ms Ho而起先得㗎，佢無可否認係靚，成熟又帶點淡雅。我亦承認以某登仔標準一定敬我一張曾志偉。客觀咁睇，的確佢係比唔上大美人同西女人之輩。喺玫瑰同牡丹間，佇立着一株雛菊，無艷可爭，只有縷縷幽香。 <br />\n<br />\n咳，返翻嚟正題。幾靚都好，即使計埋自帶deja vu呢個bonus，佢都無可能對我有咁大影響力。謎底已經解開，答案就喺呢度，計我話一定係關讚賞事多過Ms Ho！ <br />\n<br />\n......呵？"},{"pid":"632f8ffcc7dc6d6bb641577f8e28cf047cab33c0","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-14T17:25:19.000Z","msg":"<strong>▪︎二▪︎自我介紹▪︎</strong><br />\n<br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\n<br />\n唉太耐無講過故仔，唔小心越講越起興，區區一個開學日都講咗成章。Sorry啊！ <br />\n<br />\n做返個自我介紹先，我叫阿槿，不過啲人通常嗌我做Trixie。呢個名係我小學老師幫我改嘅，因為佢見我騎呢古怪嘅計仔一籮籮，所以叫我Trixie&mdash;Trick-cy, got it? <br />\n<br />\n如果你有細心睇，你會發現呢度得啲女仔名。無錯啦，因為呢間係女校。令我失望至極嘅係，呢度無女人㗎我屌你老尾！得婆咋！唔係八婆姣婆就係男人婆同癲婆！我都係想𥄫下女啫，做咩要咁對我喎嗚嗚...... <br />\n<br />\n因此，我將目光轉向一眾老師。可惜，收經狂燥一派，同埋分唔清係校工定老師一派平分天下。偶爾有一兩位新老師會令我眼前一亮，但幸運女神可能比較憎我，佢地次次都唔係教我嗰班，更加無乜交集可言。 <br />\n<br />\n開學三日，終於處理完所有班務，除咗幾個活躍分子自薦，其餘職位都抽簽簽哂，而我因為咁糊裡糊塗地做咗個小薯職位，職責同打雜類近。"},{"pid":"05804d64e472b9fea6a17040ff8c3626b632056c","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-14T18:00:38.000Z","msg":"▪︎二▪︎自我介紹▪︎續▪︎<br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\n一開始正式上堂，時間就突然加速飛逝。返學上堂放學補習課外活動做功課，通通排山倒海咁嚟。仲未計要跟上選修科嘅課程，個個老師開始將DSE掛喺口邊。每日喺校園穿梭奔走，手中一疊書同筆記，腦中知識有如薛丁格的貓，同時處於空同滿嘅狀態，只有小息同午膳先有喘息嘅機會。 <br />\n<br />\n正如上面話齋，呢度啲女人一係姣一係癲嘅。自問個人道行未深，未修煉到八面玲瓏、面面俱圓，亦玩唔精宮心計，所以身邊好友皆為後者，非癲則戇。 <br />\n<br />\n啱啱食完晏路經操場，癲婆一號Naomi突然一掌拍落我膊頭到。一擰轉頭，只見佢雙腿微張，呈紥馬狀，右手伸向下體。 <br />\n<br />\n「喺操場中間摷閪咁激？」 <br />\n<br />\n「無，M巾痴住咗啲毛。」佢抆一抆，就繼續行。 <br />\n<br />\n認真，就算佢真係摷，我都唔會好驚訝。 <br />\n<br />\n呢個就係我地嘅日常。 <br />\n<br />\n講真其實好慶幸識到佢地，喺忙到嘔屎，覺得自己就頂唔順時，聽下佢地講鳩嘢，個人都開心返。不過呢啲咁肉麻嘅說話，你知我知就得啦，唔使畀佢地知嘅。"},{"pid":"3c885853b0c44e7736324b0556bf7538a13d8704","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-15T06:36:29.000Z","msg":"▪︎三▪︎禍從口出▪︎<br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\n就係咁忙咗幾個禮拜，大家開始適應到高中嘅生活。玩時玩，認真時都係玩。 <br />\n<br />\n今日班房個氣氛有啲唔同。如果話平時啲傾計聲似一隻蜜蜂低聲嗡嗡，今日嘅聲量等同一窩assholes來襲，就連平時好安靜嘅Ms Ho堂都係咁。鬼叫聽日係中秋三日連假咩？ <br />\n<br />\n啪！邊條粉腸用紙波掉我？ <br />\n<br />\n「攝攝。」我就知係Naomi。 <br />\n<br />\n佢用氣聲問我：「聽日我帶螢光棒同火機，你帶蠟燭、橙同月餅罐okay？」 <br />\n<br />\n「我家姐話要減肥，今年冚家無月餅食呀。哪有罐？」 <br />\n<br />\n「吓？咁用住上次喺床底搵到嘅曲奇罐先？」 <br />\n<br />\n「嗰個係我阿婆用嚟草私己錢，你用咗，佢啲錢──」 <br />\n<br />\n「<em>邊個咁缺德搞阿婆啲錢呀？</em>」"},{"pid":"9d94a0fde300c1090bed91845be8feee12f4ec86","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-15T06:42:08.000Z","msg":"扮緊工出多篇 輕輕一推<br />\nbtw 有無人睇緊<img src=\"/assets/faces/normal/bye.gif\" class=\"hkgmoji\" /><img src=\"/assets/faces/normal/bye.gif\" class=\"hkgmoji\" /> 揮個手<br />\n有咩意見可以留言<img src=\"/assets/faces/dog/touch.gif\" class=\"hkgmoji\" />"},{"pid":"8956f8d1301f01202a6fd47e95eacdb4eef8e339","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-15T15:02:46.000Z","msg":"<strong>▪︎三▪︎禍從口出▪︎續▪︎</strong><br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\nShit，隔咁遠都聽到，頭先一定講得好大聲。好死唔死，Ms Ho仲要特登開咪講，今舖真係柒到喊。 <br />\n<br />\n嗰句聽語氣都知係明知故問。我掛住尷尬而不失禮貌嘅笑容擰返向前，不出所料，佢望實我，並無放低咪嘅打算。 <br />\n<br />\n「煲咩蠟啫！我lunchtime帶你去lab室搵Mr Cheng點幾支火槍又咪係一樣，使乜搞咁大陣仗？」 <br />\n<br />\n佢撅起嘴，伸出食指搖咗幾搖咁扮話我。坦白講，如果唔係畀全班恥笑緊，我會話佢呢個表情好得意，同佢平時認真mode個樣好大反差。 <br />\n<br />\n「你係咪真係帶我去先？係嘅，我唔煲又點話？」我本來想駁佢嘴，但係一時大意，唔小心駁得好弱雞，塊臉仲有啲慶添。 <br />\n<br />\n「大家繼續做住呢頁嘅練習先，我好快返嚟。」 <br />\n<br />\n佢對我狡黠一笑，無答我問題就行出課室。 <br />\n<br />\n佢唔係真係去搵Mr Cheng呀嘛？我唔想一開學就柒事傳千里呀！死啦本身仲想塑造好啲個形象，喺佢心目中留個好印象。依家mola mola！ <br />\n<br />\n我思緒已經夠亂，後面仲有Naomi瘋狂恥笑，簡直亂上加亂。佢去咗邊？真係去咗lab室？搞咁耐嘅？唔通佢同Mr Cheng喺lab到笑緊我？ <br />\n<br />\n啊啊啊啊啊啊啊！"},{"pid":"c8ad5dabbb611059ccebf1a93295a3433e70891d","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-15T17:35:42.000Z","msg":"<strong>▪︎三▪︎禍從口出▪︎續▪︎</strong><br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\n然後佢返咗嚟。 <br />\n<br />\n身邊無Mr Cheng，淨係手抽住一大袋嘢，睇落唔似係火槍，除非火槍生成一盒盒咁樣。 <br />\n<br />\n「今日呢堂差唔多完啦，喺放lunch之前，大家可以嚟呢度攞塊月餅食。有幾隻味揀，呢邊係雙黃白蓮蓉，呢幾個係奶皇，仲有少少係五仁。祝咁多位中秋節快樂！」 <br />\n<br />\n話畢，佢已經將大部分月餅一開四，仲準備好一筒牙籤。 <br />\n<br />\n我睇到呆哂，唔知係因為個結果太出乎意料，定係因為佢對班學生咁用心。總之，我坐到Naomi拍我先回過神嚟，起身埋去教師檯。 <br />\n<br />\n我同Naomi清哂啲無人要嘅五仁月餅。嘔，廢老月餅果然名不虛傳。 <br />\n<br />\n「好唔好味啊？」佢一改啱先串串貢嘅態度，好溫柔咁問。事後Naomi形容呢個眼神同啲人望住貓狗食罐罐嘅嗰種溺愛一模一樣。 <br />\n<br />\n「好味！」嘔。 <br />\n<br />\n「個罐留返畀你，小心咪整親自己。一陣燒到隻手，你禮拜二就考唔到小測㗎啦～」 <br />\n<br />\n「為人師表居然會鼓勵學生去煲蠟？嘖嘖嘖。」我晃幾晃食指，模仿佢上堂串我嘅語氣。 <br />\n<br />\n「又係，你講得無錯，咁樣做好唔應該，所以我都係收返個罐先。」 <br />\n<br />\n「NOOOOOOOOO!!! 我收返啱啱句說話！」點解我要掘個氹畀自己踩？一旁似乎有對充滿怨恨嘅眼神掘住我，死火！ <br />\n<br />\n最後抗議無效，由Ms Ho面帶勝利嘅笑容，帶走鐵罐。"},{"pid":"31fcdf71a7e675793d1a206f78bebd48dc38c14c","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-15T19:22:52.000Z","msg":"偷偷地推多下<img src=\"/assets/faces/normal/z.gif\" class=\"hkgmoji\" />"},{"pid":"de4b0a9447af4a656a6f8e667c4cc14ec5d2c834","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-16T13:32:23.000Z","msg":"▪︎四▪︎似假非真▪︎<br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\n碗麵食咗大半，但Naomi仲未消氣。佢坐喺我對面怒睥足全程。 <br />\n<br />\n「你家陣精蟲上腦啊？個罐送到埋嚟都唔要？」佢塊面紅到同個湯底差唔多色，一早叫佢唔好嗌大辣又唔聽。 <br />\n<br />\n「我無精子，上唔到腦。」我聳聳肩，夾咗舊牛腩入口。 <br />\n<br />\n「啱啱又唔見你駁到咁口響響？『為人師表叫學生煲蠟』，個樣仲要咁撚得戚。」 <br />\n<br />\n我細嚼口中物，無言以對，因為連我都解釋唔到點解自己會咁答。 <br />\n<br />\n「唉好心你啦，扮弱智係溝唔到女㗎。」 <br />\n<br />\nNaomi突然話峰一轉，好失望咁搖頭，而我差啲噴到佢成面腩汁。 <br />\n<br />\nExcuse me???? <br />\n<br />\n隔離食緊花生嘅癲婆二號Milla又加把嘴：「弱智溝女？你講緊Trixie同Ms Ho？」 <br />\n<br />\n「大家可唔可以乖乖地食咗飯先？」女人一八掛起上嚟，真係唔講得笑。 <br />\n<br />\n「唔係佢地仲有邊個？嗱，我作為你嘅老友絕對支持你為自己嘅終生幸福奮鬥。」Tiffany再細聲補充一句：「雖然你啲招真係好屎。」 <br />\n<br />\n「咩呀？」我放底筷子，大大力用鼻呼氣。 <br />\n<br />\n「我覺得Ms Ho對佢有啲意思」 <br />\n<br />\n枉我平時對你咁好，又借功課畀你抄，又提你測驗日期，你依家居然咁對我？ <br />\n<br />\n「夠啦，Milla。」 <br />\n<br />\n「我都咁話──」 <br />\n<br />\n「證據！！！證據呢？」 <br />\n<br />\n「嗱，係你話要㗎。」 <br />\n<br />\n我見到Naomi眼神寒峰一閃，已經有啲後悔。我會記住呢個女人唔得罪得。 <br />\n<br />\n「佢上堂成日望住你笑，落堂又會同你吹水。」呼，好彩第一招唔算凌厲。 <br />\n<br />\n「你地一個二個上堂瞓到扯哂鼻鼾，唔通望住你個頭頂笑咩？仲有，我係問佢數，唔係吹水。呢個唔計。」 <br />\n<br />\n「呢招高明，用問功課包裝，實際係接近佢，等時機成熟再出擊。」 <br />\n<br />\n嗯，我聽到Milla呢番讚賞，完全開心唔起。 <br />\n<br />\n「咁你啲功課呢？佢次次都痴張，唔係，唔止一張貼紙喺你啲功課到喎。」 <br />\n<br />\n「Tilda夠有啦，仲多過我添。如果你地份嘢認真啲做都會有。呢個都唔計。」 <br />\n<br />\n「佢朝早返工會由巴士站同你傾計傾到返嚟。」 <br />\n<br />\n救命，佢地幾時見到㗎？ <br />\n<br />\n「順路咪搭兩句嗲囉，好出奇？」 <br />\n<br />\n明明呢啲都係師生正常互動，如果咁都叫有嘢，咁嗰啲後生老師嘅瘋狂fangirls又點計？ <br />\n<br />\n但係佢地啲例子愈拋愈多，一個人始終鬥唔過二把嘴，唯有低頭默默撈碗底麵碎，由佢地一唱一和到鐘聲響起為止。"},{"pid":"01cf756c44d78593d13e684bda3d28a97a89ec1c","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-16T19:56:20.000Z","msg":"臨瞓一推<img src=\"/assets/faces/mouse/please.gif\" class=\"hkgmoji\" /><img src=\"/assets/faces/mouse/please.gif\" class=\"hkgmoji\" /><img src=\"/assets/faces/mouse/please.gif\" class=\"hkgmoji\" />"},{"pid":"603a5c6425c5d57b622e5abd4e9f1c2814d4b4b9","tid":2365499,"uid":73180,"like":0,"dislike":0,"score":0,"citedBy":1,"replyTime":"2021-01-17T14:39:31.000Z","msg":"支持！"},{"pid":"7d47fd19f6f23afdb9fdea69fc7fa9fbd9233150","tid":2365499,"uid":302951,"like":0,"dislike":0,"score":0,"quote":{"pid":"603a5c6425c5d57b622e5abd4e9f1c2814d4b4b9","tid":2365499,"uid":73180,"like":0,"dislike":0,"score":0,"citedBy":1,"replyTime":"2021-01-17T14:39:31.000Z","msg":"支持！"},"citedBy":0,"replyTime":"2021-01-17T15:11:56.000Z","msg":"多謝ching支持<img src=\"/assets/faces/mouse/cry.gif\" class=\"hkgmoji\" /><img src=\"/assets/faces/mouse/cry.gif\" class=\"hkgmoji\" /><img src=\"/assets/faces/mouse/cry.gif\" class=\"hkgmoji\" />"},{"pid":"fa7e80c91cf8cb705c0b3eecf3ea788a6b4d08cd","tid":2365499,"uid":202228,"like":0,"dislike":0,"score":0,"citedBy":0,"replyTime":"2021-01-18T02:33:15.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"d545b1207314e87cea54142fa9610a8fd2d30f7c","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-18T17:15:56.000Z","msg":"▪︎四▪︎似假非真▪︎續▪︎<br />\n<br />\n<img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><img src=\"/assets/faces/normal/chicken.gif\" class=\"hkgmoji\" /><br />\n<br />\n叮噹叮噹，非洲大遷徙開始，啲馬騮、長頸鹿、犀牛、岭羊由地下集體移動到各樓層嘅課室。我甩難啦！ <br />\n<br />\nMilla同Naomi嘅二人相聲暫時落幕，話題由Ms Ho同我變成英文阿婆畀嘅垃圾功課。由地下鬧到上四樓，不外乎係功課設計得太低能（派張F. 1嘅工作紙hea鳩我，仲話係鞏固基礎知識喎），同埋規矩太戇鳩（我上次用錯咗綠色螢光筆，結果佢計我欠交，痴線）。 <br />\n<br />\n課室外，大半班等緊book房開會嘅學生會幹事出嚟。常言道三個女人一個墟，喺呢個1.5米乘2.5米嘅空間入面，我見到至少有七八個墟。 <br />\n<br />\n呢個時候，班長Teresa喺人群中左穿右插，幾經辛苦咇到我面前。佢手上捧住嘅正正係畀Ms Ho收走嘅月餅罐！ <br />\n<br />\n「啱啱我去搵Ms Ho，臨走嗰陣佢叫我畀呢個你。」 <br />\n<br />\n我都未反應得切，左右護法已頓時眼前一亮，代我接過個罐。 <br />\n<br />\n「正呀喂，個罐返翻嚟，掂呀。」 <br />\n<br />\nNaomi饒有興致咁把玩個月餅罐，完全唔記得自己三個字之前為咗呢舊鐵而對住我怒吼。 <br />\n<br />\n一抹黃色飄落，我啦啦臨烏低身執起，收入裙袋。 <br />\n<br />\n「咩嚟㗎？」佢地停底手上動作，望住我。 <br />\n<br />\n「Memo紙，喺裙袋度跌出嚟。」我輕描淡寫咁答，好彩佢地見唔到張紙其實本身痴喺罐底。 <br />\n<br />\n佢地無再追問，繼續嘻嘻哈哈。又嫌走廊唔夠熱鬧，將個罐當非洲鼓咁打，唱起《鳳陽花鼓》，為校園增添一分音樂氣息。 <br />\n<br />\n企咗咁耐，裏面終於散會。喺出面等到不耐煩嘅同學立即化身成工展會開鑼時嘅阿嬸，全部湧向門口。而我就襯亂睄下張memo紙，上面係佢嘅字跡，寫住：「小心火！」，隔離仲畫咗一粒疑似火嘅物體。 <br />\n<br />\n我噗嗤一笑。雖然唔明白佢收完又還嘅用意，但係成件事有啲好笑。未來呢三年高中生涯有佢應該會幾開心。 <br />\n<br />\n我小心翼翼咁將張紙貼喺schedule book末頁，然後快速合埋本簿，待佢如一道唔想畀旁人知曉嘅秘密。"},{"pid":"1ddf5f300a41b7c46fb9b1203660b92ab05a3318","tid":2365499,"uid":302951,"like":1,"dislike":0,"score":1,"citedBy":0,"replyTime":"2021-01-18T17:31:38.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"51f16f2e6e7d7f19ccf3d40353f15f2ce84b1c2f","tid":2365499,"uid":298653,"like":0,"dislike":0,"score":0,"citedBy":1,"replyTime":"2021-01-18T17:58:55.000Z","msg":"sweet! <img src=\"/assets/faces/dog/touch.gif\" class=\"hkgmoji\" />"},{"pid":"7fdd225ae2cea50b5443ac6a72d3ebbf31d59744","tid":2365499,"uid":302951,"like":0,"dislike":0,"score":0,"citedBy":0,"replyTime":"2021-01-18T18:51:44.000Z","msg":"<blockquote><br />\n「唔係佢地仲有邊個？嗱，我作為你嘅老友絕對支持你為自己嘅終生幸福奮鬥。」<strong><span class=\"red\"><del>Tiffany</del></span></strong>再細聲補充一句：「雖然你啲招真係好屎。」 <br />\n<br />\n</blockquote><br />\n啱啱見到有錯<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><br />\n應該係Naomi 唔係Tiffany呀"},{"pid":"9e0bec94b8c134edbf03c209b560ed67d6df4c62","tid":2365499,"uid":302951,"like":0,"dislike":0,"score":0,"quote":{"pid":"51f16f2e6e7d7f19ccf3d40353f15f2ce84b1c2f","tid":2365499,"uid":298653,"like":0,"dislike":0,"score":0,"citedBy":1,"replyTime":"2021-01-18T17:58:55.000Z","msg":"sweet! <img src=\"/assets/faces/dog/touch.gif\" class=\"hkgmoji\" />"},"citedBy":0,"replyTime":"2021-01-18T18:51:58.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"}]}