{"tid":2020516,"cid":12,"subCid":0,"title":"［校園愛情/時空穿梭］我想知，邊個叫...林信邦？","createTime":"2020-05-17T06:30:14.000Z","updateTime":"2020-05-17T06:31:44.000Z","uid":357785,"like":0,"dislike":0,"uniUserReply":1,"replies":[{"pid":"be503e89ffdc100a59be1e2713553c73f41bb0de","tid":2020516,"uid":357785,"like":0,"dislike":0,"score":0,"citedBy":0,"replyTime":"2020-05-17T06:30:14.000Z","msg":"我想知，邊個叫...林信邦？<br />\n<br />\n2014年3月21日<br />\n<br />\n我叫阿牛，讀緊中六，假假地都算港島名校嘅。大家都知，港島人放學最愛就係流連老銅。有時落皇室堡對面間Ikea買肉丸買雞翼，都會撞到十個八個同學。<br />\n<br />\n冇法啦，銅鑼灣補習又就腳，附近有齊咁多間大型補習社，行過些少又有自修室，唔啱世貿仲有籃球機玩。對一個港島名校生嚟講，呢區真係一應俱全。<br />\n<br />\n講返IKEA，其實行得多會識好多熟人，例如阿Yan，佢係聖字頭學生，啫係一間港島女名校。佢頭髮短短地，個樣都幾似阿sa，份人鍾意講嘢，但又唔算煩，算幾圓滑咁啦。佢讀bio好叻，成日whatsapp教我唔識做嘅past paper。<br />\n<br />\n佢同同校嘅friends一放學就成班落哂Ikea間粉紅色女仔房講少女心事，成日都嚇死街坊，無啦啦有一班女係間房度大吵大鬧。今日行過又見到佢哋啦。<br />\n<br />\n「又係你班人呀？」我問。<br />\n<br />\n阿Yan：「係丫！喂！阿牛！今日有料爆，聽唔聽？」<br />\n<br />\n我：「你同我一邊行一邊講。」<br />\n<br />\n梗係要一邊行一邊講，我先唔想留喺間「少女心事房」同佢哋傾偈。<br />\n<br />\n阿Yan同佢班friend單聲行開一陣，然後就拎住杯天仁茗茶，珍珠綠少冰微甜，同我邊行邊講。<br />\n<br />\n阿Yan：「今日有兩單猛料。你想聽邊單先？」<br />\n<br />\n我：「玩嘢咩？我點知邊單打邊單。」<br />\n<br />\n阿Yan：「呀係喎。好喇好喇，第一單猛料就係，又有一對學界couples啦。我個間同英記嘅。」<br />\n<br />\n如果無記錯，對上一對「聯校couple」已經係我個間學校嘅籃球隊隊長Alex，同佢個間嘅Red Cross隊員Vinci。都已經係一年前嘅新聞，兩個分手又一齊返，來來回回都兩次，但仲未散。<br />\n<br />\n「又係邊個呀？」我問。<br />\n「咪係Vinci...」佢答。<br />\n<br />\n「下，又係Vinci，佢同Alex唔係一齊緊咩？」我好驚訝。<br />\n<br />\n不過Yan好淡定咁覆我：「Nonono....係Vinci Chu，唔係Vinci Tsui。佢同林信邦一齊咗呀！」<br />\n<br />\n「林...信邦？」我愣住了一下。<br />\n<br />\n「邊個係...林信邦？」我諗左大概7秒，都諗唔起。<br />\n<br />\n記憶學老師話，如果7秒內都醒唔起嘅嘢，要用多好多唔同方法，先可以喚醒返記憶。如果係咁，我不如直接問。<br />\n<br />\n「咩呀⋯⋯林信邦喎。」佢答。"},{"pid":"a613714b114a67ab4f016abd71382c09e11b3cd4","tid":2020516,"uid":357785,"like":0,"dislike":0,"score":0,"citedBy":0,"replyTime":"2020-05-17T06:30:58.000Z","msg":"「咩呀⋯⋯林信邦喎。你個老死喎。」佢答。<br />\n<br />\n「唔好玩啦，我邊度識個咁嘅人？」我唔係扮，真係冇印象識個咁嘅人。<br />\n<br />\n「唉...你鍾意啦，你話點就點啦。」阿Yan表情略帶輕浮。「我返去間『少女心事房』啦，你去補數啦。」<br />\n<br />\n我唔會記得人哋schedule，但阿Yan永遠都記得哂。<br />\n<br />\n「喂...咁第二單猛料呢？」我差啲唔記得問埋。<br />\n<br />\n「冇咩呀，今日有個阿叔，個樣30歲左右，衝咗入我地個校園，然後俾人趕走。」阿Yan答。<br />\n<br />\n「超，關我乜事？Bye啦。」原來就嚟遲到，我食埋最後一啖雞翼，都要去補數。<br />\n<br />\n「Bye。」"},{"pid":"3903a03751d76fed9d4d8b20ab3c3060666f8fdd","tid":2020516,"uid":357785,"like":0,"dislike":0,"score":0,"citedBy":0,"replyTime":"2020-05-17T06:31:44.000Z","msg":"放完學，即係放完補習後，呢個問題一直纏繞係我腦海中：「到底邊個係林信邦？」係咪一個我應該識嘅人，一個我應該記得嘅人？<br />\n<br />\n不過阿Yan又以為我識佢，咁係咪即係有傳聞話我識佢呢？如果有嘅話又係點傳出嚟？<br />\n<br />\n越諗越不安，平時我都係個早瞓嘅人，但都忍唔住拎個手機出嚟碌。<br />\n<br />\n「林...信...邦」我係搜尋引擎上面打咗呢幾隻字，但搵嚟搵去都只係得個小學生，因為佢係「成績龍虎榜」頭三個d學生，所以佢個名可以彈出嚟俾我睇。<br />\n<br />\n「我唔信！」於是我又繼續係唔同Apps上面search，睇下會唔會有類似嘅人，可惜又係完全唔似我想要搵嘅人。<br />\n<br />\n唔通係...？「Lam...Shun...Bon」我又試下喺Facebook拼呢個人嘅英文名出嚟。<br />\n<br />\n又真係有一個！個樣又幾鄰家男孩，皮膚黑黑實實咁，似黑左幾度嘅徐天佑，不過張profile picture係著住polo shirt影，都幾老土。揸住支高爾夫球棍影相，我諗都非富則貴。<br />\n<br />\n雖然同我哋年齡睇落差唔多，又係香港人，但呢個「林信邦」&hellip;喺美國讀緊書。<br />\n<br />\n唉，咁啫係又係得個桔，又唔係佢。黐孖筋，我人生都未試過為咗條仔咁苦惱！第一次就係獻俾呢個林信邦。<br />\n<br />\n唔係啦...聽日要返學校問清楚。"}]}