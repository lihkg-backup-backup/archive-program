{"tid":998005,"cid":12,"subCid":0,"title":"【無糖】六分老師","createTime":"2019-01-27T15:18:07.000Z","updateTime":"2019-01-28T16:48:12.000Z","uid":59224,"like":2,"dislike":0,"uniUserReply":1,"replies":[{"pid":"332c26afc3fd1d1649358c52d023df0b86e36d58","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-27T15:18:07.000Z","msg":"全文用粵語寫，存稿得1-2日，希望我有動力繼續寫落去<img src=\"/assets/faces/dog/touch.gif\" class=\"hkgmoji\" /> <br />\n<pre><code data-type=\"\">頭盔：所記錄的相關專業知識皆從網上取得，不能代表任何專業意見。故事中所涉及的人物及情節純屬虛構，如有雷同，實屬巧合。</code></pre><br />\n紙言：<a href=\"https://www.shikoto.com/i/UhY\" data-sr-url=\"https://r.lihkg.com/link?u=https%3A%2F%2Fwww.shikoto.com%2Fi%2FUhY&d=RFvMBDugZ9Q5DE7FF%2B10m8KJ7zzy8RXHrd%2FDXtMH0Y8%3D&h=7e167cfd\" target=\"_blank\">https://www.shikoto.com/i/UhY</a><br />\nPenana：<a href=\"https://www.penana.com/story/43903\" data-sr-url=\"https://r.lihkg.com/link?u=https%3A%2F%2Fwww.penana.com%2Fstory%2F43903&d=RFvMBDugZ9Q5DE7FF%2B10m8KJ7zzy8RXHrd%2FDXtMH0Y8%3D&h=3000fa72\" target=\"_blank\">https://www.penana.com/story/43903</a><br />\n本人紙言account入面仲有一篇之前寫落嘅《天水圍召喚師》，不定期更新，有興趣嘅話可以睇埋佢。<img src=\"/assets/faces/normal/sosad.gif\" class=\"hkgmoji\" />"},{"pid":"125ca6a80da8b86b372529b7b976ae02e45cbb33","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-27T15:19:54.000Z","msg":"#1-1 重新起步<br />\n-----<br />\n一月七日，夜晚十點幾，北風開始襲港，冷風源源不絕咁吹過深水埗大大小小嘅街口，寒氣衝入神榮街一間24小時咖啡店內面。隨住天氣越黎越凍，咖啡店入面無幾多人，原本連綿不絕嘅揭書、傾偈、飲聲都變得斷斷續續。<br />\n<br />\n鄭楚文著住一件黑色衛衣，普通嘅藍色牛仔褲，坐在一個近大門嘅位，佢嘅背囊同一個裝住制服嘅袋就放係旁邊嘅地下度。自坐低之後嘅十五分鐘，佢就全神貫注係佢嘅手提電腦度，雙手係鍵盤上飛快咁打字，時不時望下附近嘅枱面。枱面放住兩本教寫電腦程式嘅書，一本講node.js，一本講React。<br />\n<br />\n佢㩒一下Enter鍵，電腦上面出現咗幾行白字，然後彈咗個瀏覽器出黎。呢個時候，一位著白色裇衫，叫梁浩彬嘅店員放在佢杯朱古力咖啡係枱面。<br />\n<br />\n佢放低杯咖啡嗰時，鄭楚文眼尾望到杯咖啡，無飲到，又繼續係電腦上面打字。<br />\n<br />\n佢於是話：「喂，鄭楚文，成十點啦喎，你係度搞緊乜野？」<br />\n<br />\n鄭楚文抬起頭望咗佢一眼，然後將電腦螢幕轉去面向佢嗰邊。<br />\n<br />\n「我整緊呢個。」<br />\n<br />\n梁浩彬望住電腦，電腦開咗個叫「綜合升學計分器」嘅網站，根據上面寫住嘅網站說明，佢嘅功能係俾文憑試考生輸入成績，然後程式就會顯示考生入讀唔同大學課程嘅機率。<br />\n<br />\n「哦&hellip;&hellip;不過你無啦啦寫呢啲做咩呀？」<br />\n<br />\n「練下手啫，順便第時有用嗰時俾埋自己用都好。」<br />\n<br />\n「寫程式練手？你唔係讀緊職業治療咩？」<br />\n<br />\n鄭楚文聽到呢句話，就合埋佢部電腦，拎起杯咖啡飲咗啖，然後嘆咗一口長氣。<br />\n<br />\n「如果我仲有得畢業嘅話，就唔使重走IT之路啦。」<br />\n<br />\n「吓&hellip;&hellip;你發生咗咩事？」<br />\n<br />\n「簡單啲，對街外人黎講，就係我實習唔合格&hellip;&hellip;」<br />\n<br />\n「唔合格啫，有得補㗎嘛？」<br />\n<br />\n「如果真係純粹補返就得咁簡單，我就唔洗咁愁啦。」<br />\n<br />\n梁浩彬無再出聲，鄭楚文再飲咗啖咖啡，係電腦觸控板上面㩒咗幾下。<br />\n<br />\n過咗幾秒，鄭楚文先繼續話：「睇我地實習嗰條友唔鍾意我，先至肥我咋。計我話，佢講啲樣根本一時一樣，連專業知識都可以變，根本無資格做實習導師！」<br />\n<br />\n「嘩，咁大獲？佢點針對你法？」<br />\n<br />\n「咁啦，呢間咖啡舖係你同朋友夾份開嘅，我就舉個類似例子啦。你而家有兩件事要做，第一件事係同業主傾續租，兩星期內要傾掂，否則間舖就等執笠，第二件事係加新咖啡款式，但唔即刻加新款都會有客，你做邊樣先？」<br />\n<br />\n「梗係傾咗續租先啦，仲洗諗嘅。」<br />\n<br />\n「咪係囉，正常人都會做咗有死線嘅野先啦。但條友偏偏係要我地做咗無死線嘅野先，掉返轉鬧我做錯野。」<br />\n<br />\n「咁搞笑？咁件有死線嘅事最後點？」<br />\n<br />\n「死線呢啲野，唔認咪唔存在囉！佢話從來無定過死線俾我地呀。」<br />\n<br />\n「厲害，厲害，我都無野好講。」<br />\n<br />\n鄭楚文又望住電腦，睇咗一陣。<br />\n<br />\n「要講嘅話講成晚都得添，評估嘅準則同工具又可以變，得登點啲有伏嘅野你做，仲有呀，派成績之前佢口口聲聲話佢唔會畀唔合格人㗎，話咁做無意義喎，轉個頭就肥咗我啦&hellip;&hellip;」<br />\n<br />\n梁浩彬見鄭楚文望實部電腦講咗成分鐘，於是話：「嘩，佢啲衰野多到你要用電腦記住？」<br />\n<br />\n「係㗎，我原本仲寫埋投訴信添，不過而家都無用啦。」<br />\n<br />\n「吓，無用？」<br />\n<br />\n「其實我前一日就知會唔合格，理工大學嗰邊嘅教授嗰日黎到，話要見我，傾下未來會點。不過呢，佢地開宗明義講到唔准講實習條友嘅野喎，即係無論我點講都好，佢地一隻字都唔會聽！我俾咗學費㗎，最後乜都學唔到，正宗貼錢買難受。」<br />\n<br />\n梁浩彬即時斟咗杯凍水，放係佢面前。<br />\n<br />\n「喂，我私人醒杯凍水俾你，飲返啖抖下先。」<br />\n<br />\n鄭楚文接咗杯水，一啖就飲晒佢，將個杯還返畀梁浩彬。<br />\n<br />\n「阿彬，你仲有個細妹讀緊中六，成績唔錯㗎嘛。你記得提下佢，唔好好似我咁中伏。讀測量、會計呢啲咪仲好，又係專業人士，實習有錢收，又唔驚唔合格、浪費晒啲時間。」<br />\n<br />\n「我實幫你講嘅，不過佢聽唔聽就佢嘅事喇。不過就算佢好憎你，都係一條友啫，乜有咁嚴重，搞到畢唔到業咩？」<br />\n<br />\n「你有所不知啦，職業治療呢個行頭其實好細，註冊緊嘅都只有兩千幾人，扣埋無做嗰啲，淨返一千幾人都唔出奇。做實習導師嗰班人就更加細，睇我條友本身就鍾意四圍講人是非，唱衰埋我都唔出奇。」<br />\n<br />\n「唱衰你？佢地咁得閒㗎咩？」<br />\n<br />\n「佢係第二個禮拜就同我講，話係我去實習之前，就已經聽到我嘅一個『綽號』，同埋佢平時係治療室入面都鍾意講其他地方實習點點點。最重要嘅係佢係其他同學口口聲聲話佢唔會俾唔合格人，話因為咁做無意義喎，轉個頭就搞我啦。以佢咁嘅行為，會唱衰我真係唔出奇。」<br />\n<br />\n梁浩彬聽到鄭楚文呢啲說話，已經諗唔到點樣回應佢。<br />\n<br />\n鄭楚文深呼吸一下，之後話：「今日真係好對唔住，同你呻咗咁多衰野。」<br />\n<br />\n「唔緊要啦，當年我文憑試放榜嗰陣，都一樣同你呻咗好耐，今次我當還返個人情俾你啦。不過呢，介唔介意我問多句，佢俾得你唔合格，寫死你啲乜？」<br />\n<br />\n鄭楚文攤開雙手，話：「我都唔清楚，實習係有張評分表，有廿幾個點，不過內容寫得好少，又唔跟每一點獨立評分，基本上係任佢寫。而且完咗實習嗰時，佢只會俾你望一眼，然後就收返，唔會清楚上面內容。不過佢俾我嘅評價呢就&hellip;&hellip;」<br />\n<br />\n「就？」<br />\n<br />\n「咁啦，佢問過我覺得我自己嘅社交能力值幾多分，10分滿分，你估下我點答。」<br />\n<br />\n「嘩，咁難諗？俾我答嘅話，我諗中間少少&hellip;&hellip;答六分掛。」<br />\n<br />\n「我都係答六分，佢就話佢都係咁諗，不過滿分係100分。」<br />\n<br />\n講到呢到，兩個人都忍唔住，笑得好大聲，不過係苦笑。<br />\n<br />\n「佢真係當你弱智㗎喎，真弱智都唔會得六分啦。」<br />\n<br />\n「你明我點解咁谷氣啦？就算佢無唱衰我，佢最少搞到我無咗兩個月假，遲咗拎牌，拎少幾萬人工添，之後都唔知會點啦。」<br />\n<br />\n「嗯&hellip;&hellip;咁你而家真係打算唔讀？為咗一個賤人唔讀，好唔抵喎。」<br />\n<br />\n「我都係咁諗，學寫程式都係預防萬一，反正都想學好耐。之前我仲諗住專心實習，辭咗馬會電話投注份工，而家想搵返份兼職賺下少少錢，等自己唔洗俾條友屈走更加多嘅錢&hellip;&hellip;」<br />\n<br />\n「哦&hellip;&hellip;」<br />\n<br />\n鄭楚文望下佢隻錶，時間已經去到夜晚十一點。佢執返部電腦落袋，揹起背囊，又係銀包拎返杯咖啡錢放係枱面。<br />\n<br />\n「依家都十一點啦，夠鍾撘巴士返屋企，唔係就無車啦。今日真係多謝晒你，下次請返你食飯補數。」<br />\n<br />\n「你唔洗咁客氣喎，第日再黎傾計啦，拜拜。」<br />\n<br />\n「拜拜。」<br />\n<br />\n梁浩彬將錢收返入收銀機，而鄭楚文就自己一個人返屋企瞓覺。"},{"pid":"c104308c1dba9a776956306566d7b9c4529f16b7","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-27T15:53:31.000Z","msg":"btw個「綜合升學計分器」係真實存在㗎<img src=\"/assets/faces/dog/bye.gif\" class=\"hkgmoji\" /> <br />\nGitHub：<a href=\"https://github.com/getYourFlag/dsecal\" data-sr-url=\"https://r.lihkg.com/link?u=https%3A%2F%2Fgithub.com%2FgetYourFlag%2Fdsecal&d=RFvMBDugZ9Q5DE7FF%2B10m8KJ7zzy8RXHrd%2FDXtMH0Y8%3D&h=fd24dbda\" target=\"_blank\">https://github.com/getYourFlag/dsecal</a><br />\n有興趣嘅話歡迎入去睇睇/試用<img src=\"/assets/faces/dog/fight_connect.gif\" class=\"hkgmoji\" />"},{"pid":"0968f13cbde49004240c755eb8fb59f72c6859f0","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-27T23:09:45.000Z","msg":"<img src=\"/assets/faces/dog/zzz.gif\" class=\"hkgmoji\" />"},{"pid":"382e8268b0899aaf5af97bdcf33be9425d509f74","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-28T13:06:22.000Z","msg":"第二日朝早十點，鄭楚文就俾手機聲嘈醒。佢下意識以為係鬧鐘，又諗住今日開始終有有假放，可以瞓返飽，於是隨手係手機上面掃一掃，佢就即時靜咗。<br />\n<br />\n鄭楚文轉一轉身，諗住瞓多陣，點知手機又響起。無理由㗎，鬧鐘唔係隔五分鐘先響一次咩，做乜又咁快響嘅？<br />\n<br />\n佢又拎起手機，先知佢響唔係因為鬧鐘，而係 &mdash;&mdash; 有人打俾佢。<br />\n<br />\n吓，竟然有人打俾佢？十年都未必有一次喎！<br />\n<br />\n打黎嘅係一個普通號碼，唔似係推銷電話。見無乜可疑，鄭楚文聽咗佢。<br />\n<br />\n一把年輕女聲話：「喂，係咪鄭楚文呀？」<br />\n<br />\n「吓，係呀，你邊位&hellip;&hellip;」<br />\n<br />\n「梁韻彤呀！你咁快唔記得我啦？」<br />\n<br />\n鄭楚文係床上面起身，諗咗諗，先醒起佢係邊位。佢係梁浩彬家姐，同鄭楚文同班，但大過佢一年。鄭楚文對佢嘅記憶，就只有佢係唔知做咗乜野嘅班會主席，同喺幾年前搞中一新生課外宿營嗰時同佢合作過，佢仲要俾班中一同學玩到發火添。不過佢平時根本無乜聯絡鄭楚文，佢突然去搵鄭楚文，搞乜鬼呀？<br />\n<br />\n鄭楚文話：「記得就記得，乜你咁錯蕩呀，搵我有咩事？」<br />\n<br />\n「係咁嘅，我今日聽到細佬話你有啲事，咁啱我又幫得到下&hellip;&hellip;」<br />\n<br />\n「咦？你聽到咩事呀？」<br />\n<br />\n「話你想搵兼職呀嘛！」<br />\n<br />\n鄭楚文忍唔住苦笑一下，等佢仲以為梁韻彤咁有心，關心下佢實習嘅事，點知都係趁機搵佢幫手姐。<br />\n<br />\n「突然咁好心，咩兼職黎㗎？運毒呀？」<br />\n<br />\n「你覺得我似啲咁嘅人咩？哈哈哈&hellip;&hellip;」<br />\n<br />\n「點知你喎，我仲記得你以前係宿營嗰時，講過『有朋自遠方來，非奸即盜』&mdash;&mdash;」<br />\n<br />\n「嘩，咁你都記得呀。」<br />\n<br />\n講到呢度，佢停咗一下，接住話：「其實呢，我最近接咗單私補，之不過我又唔係好得閒做埋佢，所以我想搵你幫下手咁囉。」<br />\n<br />\n「咦？你自己唔係識好多人做私補咩，做乜突然搵到我嘅？」<br />\n<br />\n「嗯&hellip;&hellip;今次有啲複雜，所以先要搵到你。」<br />\n<br />\n梁韻彤係電話度笑咗笑，先繼續話：「不如咁啦，係電話講唔方便，我過黎搵你啦。」<br />\n<br />\n「使乜咁麻煩，有咩係電話度唔講得喎。」<br />\n<br />\n「唔係呢，反正我順路，我黎啦，太安樓呀嘛。係咁啦，我十分鐘就到！」<br />\n<br />\n「喂，我&hellip;&hellip;」<br />\n<br />\n仲未等到鄭楚文講完，佢就收咗線，鄭楚文將電話放埋一邊，諗佢係咪痴線㗎，連問下得唔得閒先都無。不過睇在佢係梁浩彬家姐嘅份上，自己又得閒，點都要去見一見佢嘅，費時得失好朋友嘛。<br />\n<br />\n佢刷好牙，著好衫，係十點十五分搭𨋢落樓搵梁韻彤。"},{"pid":"77f188ef729bab33bae835134cf2d927d39e2eaa","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-28T13:09:45.000Z","msg":"一落到樓，鄭楚文就收到梁韻彤嘅電話，落咗太安樓樓下搵佢。<br />\n<br />\n係鄭楚文見到佢嗰時，佢已經係出面嘅櫈，拎住杯麥當勞可樂，飲住等佢。如果梁韻彤無留住佢個染咗少少紅色嘅頭髮，鄭楚文都未必認得出佢。佢著咗白衣女裝襯衫，配黑色長褲，放長短髮，衣衫相當正式，唔似佢平時個造型。<br />\n<br />\n鄭楚文坐係佢對面，然後話：「嘩，你咁快嘅。」<br />\n<br />\n梁韻彤抬一抬頭，望佢一眼，然後繼續耷低頭飲埋淨低嘅可樂。<br />\n<br />\n「梗係啦，我啱啱先係太古城嗰邊過黎，好快啫。」<br />\n<br />\n「你本身都唔係住呢邊，特登過黎㗎？」<br />\n<br />\n「唔算嘅，我今日去嗰邊幫個私補學生埋尾姐&hellip;&hellip;佢咪就係我想介紹畀你個學生囉。」<br />\n<br />\n鄭楚文拉起衫袖望望隻錶，然後話：「嘩，而家先十點半，你咪好早就要去到？」<br />\n<br />\n「今日特別啲啫，平時都係五點幾六點等佢放咗學先補㗎啦。」梁韻彤停一停，再話：「係喎，你以前係咪幫過中學生補習㗎？」<br />\n<br />\n「以前叫幫過個中三女仔補ICT，一次咁大把，算唔算？」<br />\n<br />\n「都算嘅&hellip;&hellip;咁都好啲。」<br />\n<br />\n梁韻彤放低杯可樂，鄭楚文望住佢，硬係有啲唔對路咁。頭先講緊野嗰時，梁韻彤似乎無同過佢有眼神接觸。<br />\n<br />\n梁韻彤又話：「係咁嘅，今次我想搵你幫個中四女仔補生物科。佢係我表妹黎，見你大學讀嗰科又同生物有啲關係，咪黎搵你幫手囉。」<br />\n<br />\n「哦，但係職業治療呢科讀嘅野又唔算同中學生物有好大關喎，解剖學嗰啲就算係姐，環境生態嗰啲就&hellip;&hellip;」<br />\n<br />\n「唔緊要啦，你考到5**喎，點都記得唔少野嘅，到時教之前溫下咪得囉。」<br />\n<br />\n「咁我要諗下我仲記得幾多先，中四嘅課程我一時三刻都醒唔起。」<br />\n<br />\n梁韻彤開始扁嘴，佢輕輕力咁拍下張櫈。<br />\n<br />\n「呢啲遲啲先再諗啦，你唔想聽下啲更加緊要的野咩？」<br />\n<br />\n「咩緊要啲嘅野？」<br />\n<br />\n「錢呀！」<br />\n<br />\n梁韻彤向後坐一坐，鄭楚文見梁韻彤開始有啲洩氣，於是稍微向前傾，雙手放側邊，保持一個開放嘅姿勢。佢讀心理學嗰時，堂上講過開放式嘅姿勢可以令其他人覺得佢地嘅說話有被聽入腦。<br />\n<br />\n始終鄭楚文都想聽下梁韻彤今次份工有幾「勁」。<br />\n<br />\n「咪話我搵你笨呀，今次呢單私補真係筍野黎㗎。」<br />\n<br />\n梁韻彤舉起兩隻手指，跟住話：「一個鐘兩百蚊，點呀，正呢。」<br />\n<br />\n鄭楚文即時嚇咗跳，一個鐘兩百蚊？出面請大學生私補，頂盡一百五十蚊左右。而家佢一口氣開到兩百，真係抵喎&hellip;&hellip;<br />\n<br />\n梁韻彤睇得出鄭楚文心郁郁，於是繼續話：「出面絕對做唔到咁嘅價㗎，我無介紹錯呢。」<br />\n<br />\n但喺依個時候，鄭楚文已經從金錢嘅誘惑中醒過黎。佢同梁韻彤又唔算熟，據佢所知梁韻彤自己都有班中學老死幫人補習，成績都唔算差，有<br />\n筍野嘅話點都益佢地先啦，點會排到佢細路啲朋友呢？<br />\n<br />\n無事不登三寶殿，梁韻彤今次介紹嘅私補，九成九有伏。"},{"pid":"198b5fa14b819723820e766e4f5d23837f6d9600","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-28T13:15:59.000Z","msg":"其實呢篇故係咪無人睇<img src=\"/assets/faces/lm2/frown.gif\" class=\"hkgmoji\" /> <br />\n定係個個都想睇我上一篇故<img src=\"/assets/faces/lm2/@.gif\" class=\"hkgmoji\" />"},{"pid":"1852d3a2d44c54dbd4ba9dbc4153e6c5e8657d2f","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-28T13:29:02.000Z","msg":"呢個post竟然推唔上去<img src=\"/assets/faces/lm2/yipes.gif\" class=\"hkgmoji\" />"},{"pid":"479e4f49b2138319525716c6f4f08e3d288be525","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-28T14:51:28.000Z","msg":"唔知係咪個標題太膠，連一個負皮都無（正皮是我自己畀的<img src=\"/assets/faces/dog/haha.gif\" class=\"hkgmoji\" /> ）。<br />\n今日推多篇出黎，如果大家睇緊嘅話覆下啦，如果唔係嘅話我就改過個標題重開<img src=\"/assets/faces/dog/cry.gif\" class=\"hkgmoji\" /> <br />\n<br />\n-----<br />\n<br />\n「咩有啲野未講呀？大家一場同學，有好位梗係介紹畀你&hellip;&hellip;」<br />\n<br />\n「呢個位咁正，真係咁好賺嘅話，你就唔會放畀我，係都搵返你班好姊妹先啦。你同佢地又係親戚，萬事好商量，好過我一個三唔識七嘅去。」<br />\n<br />\n「唉，乜鬼親戚呀，新年過黎逗利是咋嘛，你去同我去，一模一樣姐。你以前成績咁好，好易上手啫。」<br />\n<br />\n「既然個親戚都唔熟，咁做乜專程黎搵我姐，搵你啲死黨咪得囉，我又唔係勁過佢地好多。」<br />\n<br />\n「咁你對比佢地黎講，又有多啲經驗嘅&hellip;&hellip;」<br />\n<br />\n「經驗？」<br />\n<br />\n鄭楚文都未黎得切話佢無乜經驗，佢就睇得出梁韻彤唔對路。梁韻彤好似知自己講錯野咁，淨係識耷低頭望住地下。<br />\n<br />\n睇黎佢無估錯啦，梁韻彤肯定有啲野收收埋埋未講，啲野難搞到連佢啲朋友都搞唔掂，先黎搏下佢肯唔肯接手呢個熨手山芋。<br />\n<br />\n鄭楚文話：「嗱，認真問你，佢係咪有啲麻煩野㗎？」<br />\n<br />\n「無野呢，佢好聽話㗎&hellip;&hellip;」<br />\n<br />\n「咁呀，不如我將個機會留返畀你，我都唔好意思攞咁大著數嘅，係咁先&hellip;&hellip;」<br />\n<br />\n鄭楚文起身打算走人，但仲未黎得切行出第一步，梁韻彤就即刻捉實佢手臂，拉住佢唔畀佢走。<br />\n<br />\n梁韻彤話：「大家三年同學，唔使咁客氣喎。」<br />\n<br />\n「大家三年同學，你都唔使咁客氣喎。」<br />\n<br />\n「不如咁啦，你接咗我呢個私補，我&hellip;&hellip;」<br />\n<br />\n梁韻彤壓低把聲，話：「自己扲荷包請埋你食下個月同學聚會餐飯啦&hellip;&hellip;」<br />\n<br />\n鄭楚文擰轉頭望返佢，佢竟然出動到請食飯呢招，似乎真係畀呢次私補搞到好頭痕。<br />\n<br />\n「你老老實實講返個女仔有咩問題，我先考慮下應唔應承你。」<br />\n<br />\n「得，我講，我講，你坐返低先&hellip;&hellip;」<br />\n<br />\n鄭楚文坐返埋去，梁韻彤先係撥頭髮，然後又郁咗幾下身。<br />\n<br />\n「係咁嘅&hellip;&hellip;嗰個女仔呢&hellip;&hellip;性格有啲難搞，似乎唔太想讀書。」<br />\n<br />\n「啫係佢係成績差，所以唔想讀？」<br />\n<br />\n「唔係呀，唔係呀，佢成績都唔錯㗎，間學校係Band 1學校，又讀理科班，只係生物科成績差啲啫。」<br />\n<br />\n「咁佢邊度難搞？」<br />\n<br />\n「呢個咪我搵你嘅原因囉。」<br />\n<br />\n梁韻彤靠埋鄭楚文，望左又望右，見路上面啲人少咁啲，先至輕輕用手掩住個嘴，細聲話：「我覺得佢有精神病。」<br />\n<br />\n鄭楚文聽到呢句，彈開咗一步。<br />\n<br />\n佢話：「嘩，你有無誇張咗啲？」<br />\n<br />\n「無誇張㗎，佢又唔似唔讀書周圍玩嘅女仔，但係叫佢坐低做下題目就時不時<br />\n發忟憎，掟筆話唔做。佢家姐係度嗰時就可以叫佢，佢都會郁下嘅，佢家姐唔係度啦喎&hellip;&hellip;講乜都叫佢唔郁。」<br />\n<br />\n「聽落唔似任何病喎，佢唔想聽你講，但又要局住聽你嘅話就梗係發忟啦。你要我坐低聽你講女人名牌野成粒鐘，我發火添。」<br />\n<br />\n「唉，我又唔係讀你嗰科，點知咁多啫，你去試下咪知囉。你喺葵涌醫院嗰邊實習過㗎嘛，搞掂呢啲人濕濕碎啦。」<br />\n<br />\n鄭楚文呢個時候諗咗一陣。其實梁韻彤以前都唔多鍾意細路啦，以前搞宿營嗰陣，班新生麻煩少少就會令佢好忟，今次佢都好有可能誇大咗呢個女仔嘅情況。鄭楚文自己去望下個女仔都唔係好難啫，對比係葵涌醫院貼錢受氣，不如收住錢睇下個女仔好過。如果佢真係無梁韻彤講到咁麻煩嘅話，第時拎黎係中學同學面前笑返佢都得，哈哈&mdash;&mdash;<br />\n<br />\n梁韻彤呢個時候話：「喂，你諗咩諗咁耐，仲接唔接單私補㗎？」<br />\n<br />\n「諗緊你點諗佢囉。」<br />\n<br />\n「我點諗都係其次啫，我呀媽知我唔撈，琴晚就煩咗梁浩彬成晚，要佢幫手搵人呀。你唔想幫我，咪當幫下你老友囉。」梁韻彤講埋呢句，就拎部電話出黎㩒。<br />\n<br />\n今次不得了，佢打埋人情牌，鄭楚文咁都唔接黎做嘅話，都唔知佢返去會同佢細佬講啲乜。做咪做囉，驚佢？<br />\n<br />\n鄭楚文話：「得，我做。」<br />\n<br />\n「好啦，咁我遲啲叫佢屋企聯絡你，今日多謝晒你，我仲有死線要趕，係咁先！」<br />\n<br />\n梁韻彤頭也不回咁跑咗出大街。<br />\n<br />\n鄭楚文慢慢搭𨋢返上屋企，梁韻彤果然只係黎搵佢搞掂佢嘅麻煩野，不過算啦，反正都應承咗，一於睇下係乜料先。"},{"pid":"d5343e1e542777b6473db5e3a9a1c9ff2938e745","tid":998005,"uid":59224,"like":0,"dislike":0,"score":0,"citedBy":0,"replyTime":"2019-01-28T16:48:12.000Z","msg":"唔信邪繼續推<img src=\"/assets/faces/dog/touch.gif\" class=\"hkgmoji\" />"}]}