{"tid":493529,"cid":7,"subCid":0,"title":"【專演慈父大商家】無綫資深藝員江漢昨晚離世 享年78歲","createTime":"2017-12-08T15:05:33.000Z","updateTime":"2017-12-08T15:05:33.000Z","uid":130626,"like":1,"dislike":0,"uniUserReply":1,"replies":[{"pid":"8afbfb0feaa57bb71424d49e88fa139405490f25","tid":493529,"uid":130626,"like":0,"dislike":0,"score":0,"citedBy":0,"replyTime":"2017-12-08T15:05:33.000Z","msg":"無綫資深藝員，常被派演富商、父親角色的江漢（原名姜永明），昨晚在療養院離世，享年78歲。華南電影工作者聯合會（影聯會）負責人發接受《蘋果》電話訪問時證實死訊。<br />\n據悉江漢年輕時好杯中物，晚年患有管脈炎，令行動不太方便，早前曾入院，之後轉去療養院。而江漢與太太都是鳳凰影業公司出身，其妻已通知影聯會江漢叔昨晚走了。<br />\n前無綫藝員梁健平昨晚亦收到江漢叔死訊，他說：「噚日江漢叔個女嘅朋友發短訊通知我，話江漢叔噚晚走咗，但冇講詳情。聽到梗係好唔開心啦，江漢叔係一個大好人，以前試過同佢拍《太極》呢套劇，一齊返大陸成個月，我哋都係住埋同一間房，佢為人好客氣好有禮，知我哋伙食唔係咁好，都自己攞錢出嚟請食飯。」<br />\n羅樂林同江漢份屬好友，但近年少了聯絡，羅樂林晚上接受傳媒訪問時稱：「以前成日同佢一齊出嚟食飯飲酒，不過呢幾年佢成日病，已經好少出嚟，我都成年冇同佢聯絡。聽到佢走咗，都好無奈。人生就係咁無奈。佢係一個大好人，由當年小生做到而家，都係一個大好人，最緊要佢走得舒服。」<br />\n江漢叔與妻子王小燕都屬鳳凰影業公司出身，縱橫影視壇已數十年。童星出身的他，演出逾二百部電影，演過無數劇集。年輕時的江漢高大俊俏，是長城和鳳凰電影的當家小生。1979江漢加入麗的電視開始電視生涯，拍過《武則天》、《劍神》、《至尊無上》等劇，92年轉投無綫，遺作是《回到三國》。<br />\n江漢當演慈父角色，令人印象深刻是《烈火雄心3》飾演古天樂、鄧一君的父親。現實生活中，江漢亦是一位慈父，08年因為愛子心切，誤墮電話騙局，被誘騙20萬元，最終因騙徒被監聽，未有蒙受損失。<br />\n<img src=\"https://img.eservice-hk.net/upload/2017/12/08/230525_5cda4963539444d9502d900fe8d863f5.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F08%2F230525_5cda4963539444d9502d900fe8d863f5.jpg&h=690fcb62&s={SIZE}\" /><br />\n<a href=\"http://s.nextmedia.com/realtime/a.php?i=20171208&amp;s=7018882&amp;a=57558635\" data-sr-url=\"https://r.lihkg.com/link?u=http%3A%2F%2Fs.nextmedia.com%2Frealtime%2Fa.php%3Fi%3D20171208%26s%3D7018882%26a%3D57558635&d=nERA0TmhSw5Vyo%2BO%2FB5qBZzN29kXmk9bB7xBuKM86BA%3D&h=b8dbaf3b\" data-ef-url=\"https://embed.lih.kg/frame?u=http%3A%2F%2Fs.nextmedia.com%2Frealtime%2Fa.php%3Fi%3D20171208%26s%3D7018882%26a%3D57558635&h=ac8c20ba\" target=\"_blank\">http://s.nextmedia.com/realtime/a.php?i=20171208&amp;s=7018882&amp;a=57558635</a>"}]}