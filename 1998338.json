{"tid":1998338,"cid":5,"subCid":0,"title":"兩廣總督是最大鴉片商　鴉片戰爭　清國鴉片勝利　清國發大財","createTime":"2020-05-02T10:19:17.000Z","updateTime":"2020-05-03T14:56:09.000Z","uid":261647,"like":75,"dislike":5,"uniUserReply":27,"replies":[{"pid":"910f309e3fd38d511113b626c0d2e57354457106","tid":1998338,"uid":261647,"like":0,"dislike":0,"score":0,"citedBy":0,"replyTime":"2020-05-02T10:19:17.000Z","msg":"<a href=\"https://www.facebook.com/Leesimon.hk/photos/a.547054975347888/2362350603818307/?type=3\" data-sr-url=\"https://r.lihkg.com/link?u=https%3A%2F%2Fwww.facebook.com%2FLeesimon.hk%2Fphotos%2Fa.547054975347888%2F2362350603818307%2F%3Ftype%3D3&d=eQX%2BqlmYp67lP1AM6ayufUwAUq3ZsepC89uAf1Ef2WI%3D&h=c3d7c289\" target=\"_blank\">https://www.facebook.com/Leesimon.hk/photos/a.547054975347888/2362350603818307/?type=3</a><br />\n<br />\n【歷史在笑】由咸豐年講起<br />\n<br />\n一，「咸豐年咁耐嘅事仲攞返來講？」究竟咸豐年間發生過咩事呢？英法聯軍發燒圓明園，大家聽過喇啩？無錯，史稱第二次鴉片戰爭，就係發生響咸豐年間。<br />\n<br />\n二，話說1842年清帝國簽署《南京條約》，講明永久割讓香港島予大英，並且承諾開放沿海五個港口，包括廣州、福州、廈門、寧波同上海。當然最重要係，清帝國同大英同意停戰。<br />\n<br />\n三，大清雖然將香港島割畀英國，不過，十幾年間一直都冇完全履行開放五大商港嘅承諾。嘿原來早在1860年代，清政府已經將有史以來第一份「中英聯合聲明」當作「歷史文件」」。正所謂 fool me once, shame on you; fool me twice 呢？咪就係自己攞來。<br />\n<br />\n四，藍朋友所讀嘅「已修正歷史」，將鴉片戰爭同南京條約，講到係國恥。不過，原來雍正早在1729年頒佈首個禁煙令，超過一世紀，清帝國越來越多人食鴉片；甚之連咸豐個老竇道光，據說都有鋪煙癮。<br />\n<br />\n五，聰明嘅香港人一眼就睇得出，鴉片禁之不絕，最大原因係清帝國上有政策下有對策，沿海省份高官有走私鴉片生意；例如兩廣總督鄧廷楨嘅家族，就係當年廣州最大煙商。最諷刺係，鄧廷楨因為曾經同林則徐拍檔對戰英軍，被奉為「民族英雄」。<br />\n<br />\n六，鴉片戰爭之後，清帝國將由官員權貴私幫嘅生意，變成要納稅嘅貿易。由1850年起，一直幫補清帝國嘅龐大軍費開支。再者，清帝國之後索性發展罌栗種植，提煉煙土。到光緒年間，清帝國已經有能力出口鴉片煙土去東南亞地區。<br />\n<br />\n七，《南京條約》之後，清帝國同大英係咪世仇呢？原來當時對大清最大威脅，係一個有妄想症叫做洪秀全嘅癲佬。太平天國前後擾攘足足13年，做成過千萬人死亡。假如要我比喻，太平天國係中共同文革嘅原形；又或者應該話，中共同文革，完成咗太平天國未完成嘅破壞。<br />\n<br />\n八，太平天國對清帝國嘅最大影響，就係令到漢族為主力嘅湘軍、淮軍冒起。漢人為主力嘅部隊，後來改革成北洋水師同新陸軍，之後再演變成北洋軍閥嘅格局。晚清幾乎出現「東南互保」嘅分裂情況，好大程度都係因為地方武裝勢力無論財政抑或人手，都唔需要聽令於北京；此為後話。<br />\n<br />\n九，李鴻章曾經上奏同治皇帝寫：「三千年未有之變局」，其實想講嘅就係洋務運動；而洋務運動嘅重點，就係要用洋人嘅財經手段為軍隊同基建融資，改革軍隊。又話說，當年究竟要強化陸軍定建立海軍，又內耗過一輪。陸軍，其實係向西推進；海軍就係對日本同俄國。<br />\n<br />\n十，另外，清帝國對付太平天國嘅時候，好依賴洋人僱傭兵。1860年美國人「華飛烈」（Frederick Townsend Ward）響上海創立一支只有二百人嘅「洋槍隊」，仲娶埋銀行家楊坊嘅女，放棄美國國籍，入籍大清，獲同治賜四品頂戴。可惜，華飛烈成立洋槍隊無幾耐，就戰死沙場。英國軍官戈登接手常勝軍，整頓軍紀，成為近代軍事史入面一個神話。<br />\n<br />\n十一，另外，清帝國引入現代財政管理，完善關稅制度，要多得英國人赫德爵士（尖沙咀條赫德，就係以佢命名。）1859年赫德向英女王辭職，加入清帝國新成立嘅海關；幾年之後，官拜布政使，官階係從二品。赫德其實除咗係建立清帝國關稅制度，亦為清帝國處理外交問題。<br />\n<br />\n十二，當然啦，大中華膠寫嘅歷史教科書，就只會講李鴻章，而絕口不提戈登、赫德等人。其實，洋務運動，又點只李鴻章？<br />\n<br />\n十三，講返咸豐年嘅事：其實由1842年簽《南京條約》到1858年《天津條約》，再到1860年英法聯軍燒毀圓明園，其實清帝國同洋人唔算敵對，甚至乎應該話，當時唔係有洋人協助，清帝國可能早就被太平天國打到失去半壁江山。<br />\n<br />\n十四，千錯萬錯，就要講返1858年《天津條約》之後咸豐皇帝反口唔認帳嘅一段歷史。話說大中華膠歷史教科書，無論點都會話《天津條約》係「不平等條約」，但無端端點解英法兩國會出兵呢？<br />\n<br />\n十五，香港讀過多少書嘅知識份子，可能聽過 1856 年「亞羅號事件」。但法國籍天主教傳教士 Auguste Chapdelaine （後來被約望保祿二世封聖），1856年於廣西遇害，大家又聽過未？歷史書都話，呢兩件事引起英法聯軍打到大沽口，最終令清政府唔情願咁簽落《天津條約》。<br />\n<br />\n十六，兩件事都發生於 1856年，唔係出於純粹嘅偶然。話說自 1853年太平天國攻下金陵，清帝國入面班官僚權貴將自己嘅無能同失敗，講到係洋人嘅錯；呢種仇外仇洋嘅情緒，好快成為清帝國主流權貴嘅想法。我亦唔排除兩廣地區有人因利失義，又或者借機向北京獻媚，要示忠。總之，歷史一直在重演；廿一世紀，一樣有人咁樣去諗問題。<br />\n<br />\n十七，《天津條約》有幾不平等呢？其中英國嘅要求係「北京駐使、內地旅行、長江通商」。嘩，明益你啦，係咪？<br />\n<br />\n十八，1859年英國駐華代表同法國駐華代表，奉命去北京簽約，順便想見下皇帝。你估下咸豐皇帝會點決定？佢叫蒙古大將僧格林沁偷襲並捉拿英法外交人員。<br />\n<br />\n十九，咸豐同當時班京官抱住嘅思維，就係呢度係天朝大國，幾時到你哋班洋人說三道四。呢種口吻，係咪好熟口面？<br />\n<br />\n二十，英法聯軍為咗救自己嘅外交官，就由天津打到去北京。雖然英法聯軍人數只有八千，僧格林沁部隊有三萬人；最終結果係咸豐走佬去承德避暑山莊，留低恭親王奕訢講數求和。<br />\n<br />\n廿一，奕訢同英法聯軍代表講：「所有外交人員都冇事。」但唔肯放人，因為怕英法兩國唔走。點知，兩個星期後放人，39個被扣留嘅外交官，只有18人生還；當中有人被虐致死，在生嘅亦有人被打到殘廢。<br />\n<br />\n廿二，英法聯軍見自己友被清帝國咁糟質，你話會唔會就咁收兵？英國部隊認為外交人員響圓明園受虐，就將呢個地方夷為平地啦。法國部隊，其實係諗住燒埋紫禁城。但最終覺得唔好禍及無辜嘅北京百姓，都係燒圓明園。而且仲要提早幾日貼晒告示；結果咩人入去搶掠搜奪奇珍異寶，你懂的。<br />\n<br />\n廿三，火燒圓明園之後半年左右，咸豐就死於承德避暑山莊，終年30歲。<br />\n<br />\n廿四，我成日話，今時今日北京班人同百幾年前北京班人，思維方式大同小異。重點包括：<br />\n（一）條約簽咗，轉個頭就變成「歷史文件」；<br />\n（二）國家有問題，一定係洋人靠害；<br />\n（三）學人哋個套，但其實又要學半套，仲要係冇用個半套；<br />\n（四）我哋國家嘅事，外人無權說三道四。<br />\n<br />\n廿五，歷史會唔會重演？歷史唔會重演，但有一定嘅規律同模式，就正如我哋唔可能踩入同一條河兩次。不過，河水一樣係流，歷史嘅鬧劇，換下人物角色，同一個戲本，可以演完又演。師傅教落，歷史唯一嘅教訓，就係我哋從來都唔會從歷史吸取教訓。<br />\n<br />\n廿六，今日中共正如當年清帝國，並唔係想同全世界為敵，亦都冇呢個條件，而且對內有大把問題未解決。你問我，中國2025，真係連洋務運動都不如。中共又借洋人嘅資本同技術，但又唔想開放市場畀外資公平競爭；加入世貿都就快廿年，好多改革，最終都冇下文。美國今次出手對付中共，我真係覺得有少少 d&eacute;j&agrave; vu 嘅感覺。<br />\n<br />\n廿七，更諷刺係，當年如果唔係有英國幫清帝國，清帝國早就玩完。到後來，美國亦為清帝國現代化出唔少力。庚子賠款，唔單止送返晒畀清帝國人民，除咗成立清華大學；上海嘅聖約翰大學，都係美國聖公會創立。今日班藍朋友，仲成日同人講話要讀多啲中國近代史。如果佢哋有認真讀過中國近代史，就一定唔會成日攞《南京條約》、《天津條約》同圓明園來講；因為真正嘅民族恥辱，係一班恩將仇報，是非不分嘅義和拳、藍朋友、小粉紅。<br />\n<br />\n廿八，至於人權問題，宗教自由問題等，今日中共同當年滿清，同樣以為單憑武力就可以鎮壓，不過，中共同以前嘅所有統治者，從來都冇諗過，究竟長遠計代價有幾大。<br />\n<br />\n廿九，1900年義和拳之亂引發八國聯軍，李鴻章、張之洞、劉坤一等以「亂命不奉偽詔」為由，勾結外國勢力實行「東南互保」，清帝國已經出現覆亡嘅先兆：對地區仕紳同武裝部隊失去絕對控制能力。失去共同利益，意味統治者失去威權。從更宏觀歷史角度分析，縱容地方武裝部隊勢力膨漲，以換取鎮壓民間嘅武力，先至係帝國覆亡最主要原因。1911年9月保路運動，各地仕紳為自身利益聯同武裝部隊起義政變，引發武昌起義嘅互動。清帝國政府唯有請求北洋新軍領袖嘅袁世凱復出；最終袁世凱亦成功促成宣統遜位。<br />\n<br />\n三十，歷史上呢片土地上嘅集權統治者，只有極少案例被外族入侵者取代，平民革命雖然比較多發生，但亦唔算最常見。所謂更替規律，其實係仕紳與武裝部隊勾結奪權，時而形成割據分裂局面，各方勢力混戰後又出現集權。《三國演義》卷首「天下分久必合、合久必分」，亦應作如是觀。<br />\n<br />\n最後，以上歷史分享，亦反映我對中共嘅睇法。<br />\n<br />\n作者：利世民"},{"pid":"066cce40a9e4255395a4d49cf911fd0cc9845e47","tid":1998338,"uid":47311,"like":0,"dislike":2,"score":-2,"citedBy":0,"replyTime":"2020-05-02T10:37:33.000Z","msg":"多謝分享"},{"pid":"88272ab6f65946c7b0977590a6be0a32acfcbc3b","tid":1998338,"uid":48040,"like":0,"dislike":2,"score":-2,"citedBy":0,"replyTime":"2020-05-02T10:42:38.000Z","msg":"推<br />\n<br />\n<br />\n<a href=\"https://youtu.be/C7YbpoujZlw\" data-sr-url=\"https://r.lihkg.com/link?u=https%3A%2F%2Fyoutu.be%2FC7YbpoujZlw&d=eQX%2BqlmYp67lP1AM6ayufUwAUq3ZsepC89uAf1Ef2WI%3D&h=67e9333c\" data-auto-link target=\"_blank\">https://youtu.be/C7YbpoujZlw</a><br />\n<a href=\"https://youtu.be/zbuRXqPI4l0\" data-sr-url=\"https://r.lihkg.com/link?u=https%3A%2F%2Fyoutu.be%2FzbuRXqPI4l0&d=eQX%2BqlmYp67lP1AM6ayufUwAUq3ZsepC89uAf1Ef2WI%3D&h=2b3049b9\" data-auto-link target=\"_blank\">https://youtu.be/zbuRXqPI4l0</a><br />\n<a href=\"https://youtu.be/_Wq9lQZA_Xc\" data-sr-url=\"https://r.lihkg.com/link?u=https%3A%2F%2Fyoutu.be%2F_Wq9lQZA_Xc&d=eQX%2BqlmYp67lP1AM6ayufUwAUq3ZsepC89uAf1Ef2WI%3D&h=1c8aec1e\" data-auto-link target=\"_blank\">https://youtu.be/_Wq9lQZA_Xc</a>"},{"pid":"6a03d7f3f2e8b9e35185c81b05b67ea0aed54a0b","tid":1998338,"uid":273218,"like":1,"dislike":1,"score":0,"citedBy":0,"replyTime":"2020-05-02T10:46:44.000Z","msg":"清帝國入面班官僚權貴將自己嘅無能同失敗，講到係洋人嘅錯；呢種仇外仇洋嘅情緒，好快成為清帝國主流權貴嘅想法。<br />\n<br />\n陶輝，盛智民，毛漢。。<br />\n支共港共一路未進化<br />\n想借宣傳左100年既大中華主義統戰港澳台<br />\n就連基本法都歧視非黃種香港人"},{"pid":"d30787f8af8bf37124618d0c26542753df3fdf4e","tid":1998338,"uid":109570,"like":0,"dislike":2,"score":-2,"citedBy":0,"replyTime":"2020-05-02T10:54:21.000Z","msg":"少有高質 支持！推"},{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},{"pid":"de85c519d7316d1dde4c53b4f69005d3342f1867","tid":1998338,"uid":44358,"like":2,"dislike":1,"score":1,"quote":{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},"citedBy":2,"replyTime":"2020-05-02T11:05:27.000Z","msg":"同時期，日本人直接推翻幕府，擁抱西方文明。而中蟈就得太平天國咁做，但資素就同日本維新派差好遠。"},{"pid":"044b2177afa71921430a4914798586ea2542653d","tid":1998338,"uid":249304,"like":1,"dislike":0,"score":1,"quote":{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},"citedBy":0,"replyTime":"2020-05-02T11:10:05.000Z","msg":"民智差太遠，當權仲係信緊義和團玩神打刀槍不入，仲要抱住天朝大國心態，點會思考到呢D野"},{"pid":"3f88390d9dcb1f5fd888682687a3e354d1a49de3","tid":1998338,"uid":41355,"like":0,"dislike":1,"score":-1,"citedBy":0,"replyTime":"2020-05-02T11:20:36.000Z","msg":"推左再睇"},{"pid":"fcdd3d41c8a952074060b97aada1b1f0539eb8f2","tid":1998338,"uid":41355,"like":2,"dislike":1,"score":1,"quote":{"pid":"de85c519d7316d1dde4c53b4f69005d3342f1867","tid":1998338,"uid":44358,"like":2,"dislike":1,"score":1,"quote":{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},"citedBy":2,"replyTime":"2020-05-02T11:05:27.000Z","msg":"同時期，日本人直接推翻幕府，擁抱西方文明。而中蟈就得太平天國咁做，但資素就同日本維新派差好遠。"},"citedBy":1,"replyTime":"2020-05-02T11:22:05.000Z","msg":"太平天國都唔係好野<br />\n玩政教合一"},{"pid":"64b6ba63bfc222fc9b8e2faedde67dbc01216d4a","tid":1998338,"uid":25869,"like":0,"dislike":1,"score":-1,"citedBy":0,"replyTime":"2020-05-02T11:24:14.000Z","msg":"寫得幾好，幫手推推"},{"pid":"a6e4d9f9892fd10e1365fa5f1f85b88ea195174e","tid":1998338,"uid":23635,"like":0,"dislike":1,"score":-1,"citedBy":0,"replyTime":"2020-05-02T11:29:33.000Z","msg":"有少少部份依家先知，多謝分享！"},{"pid":"ebca6f814ce2eb43bdaca3aa0aea2f6fe234051a","tid":1998338,"uid":44358,"like":0,"dislike":2,"score":-2,"quote":{"pid":"fcdd3d41c8a952074060b97aada1b1f0539eb8f2","tid":1998338,"uid":41355,"like":2,"dislike":1,"score":1,"quote":{"pid":"de85c519d7316d1dde4c53b4f69005d3342f1867","tid":1998338,"uid":44358,"like":2,"dislike":1,"score":1,"quote":{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},"citedBy":2,"replyTime":"2020-05-02T11:05:27.000Z","msg":"同時期，日本人直接推翻幕府，擁抱西方文明。而中蟈就得太平天國咁做，但資素就同日本維新派差好遠。"},"citedBy":1,"replyTime":"2020-05-02T11:22:05.000Z","msg":"太平天國都唔係好野<br />\n玩政教合一"},"citedBy":1,"replyTime":"2020-05-02T11:36:40.000Z","msg":"好大部份係有問題，但當中吸收少部份基督教文明，已經俾滿清政府好。"},{"pid":"7a8492ab121e3ba2811658a21cc719fa8fd42dbe","tid":1998338,"uid":79563,"like":0,"dislike":1,"score":-1,"citedBy":0,"replyTime":"2020-05-02T11:37:57.000Z","msg":"留名待睇"},{"pid":"14dcd03f8ef4f7d2544071187296a82d1b6b175a","tid":1998338,"uid":19454,"like":2,"dislike":1,"score":1,"citedBy":0,"replyTime":"2020-05-02T11:41:35.000Z","msg":"四，藍朋友所讀嘅「已修正歷史」，將鴉片戰爭同南京條約，講到係國恥。不過，原來雍正早在1729年頒佈首個禁煙令，超過一世紀，清帝國越來越多人食鴉片；甚之連咸豐個老竇道光，據說都有鋪煙癮。<br />\n<br />\n<br />\n<br />\n睇個樣 成個煙剷咁<br />\n<br />\n<img src=\"https://na.cx/i/hH3XAu7.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FhH3XAu7.jpg&h=e83a0ff4&s={SIZE}\" />"},{"pid":"ab41694d98b9f4bc27c461fdb5b0dc7ab12a01f2","tid":1998338,"uid":138964,"like":0,"dislike":2,"score":-2,"citedBy":0,"replyTime":"2020-05-02T11:43:21.000Z","msg":"應該拎出黎同 反方 公開場合辯論一次"},{"pid":"63a87271ddfc649a23d66ac63f19d5f297ee5da9","tid":1998338,"uid":79563,"like":0,"dislike":1,"score":-1,"citedBy":1,"replyTime":"2020-05-02T11:46:19.000Z","msg":"<blockquote>作者：利世民</blockquote><br />\n<br />\n利世民居然會留意到呢D事, 仲寫到出嚟<br />\n<br />\n真係世界變！"},{"pid":"16dc7451530acca9fb4fc8c919806d5bddafd468","tid":1998338,"uid":176996,"like":0,"dislike":1,"score":-1,"quote":{"pid":"63a87271ddfc649a23d66ac63f19d5f297ee5da9","tid":1998338,"uid":79563,"like":0,"dislike":1,"score":-1,"citedBy":1,"replyTime":"2020-05-02T11:46:19.000Z","msg":"<blockquote>作者：利世民</blockquote><br />\n<br />\n利世民居然會留意到呢D事, 仲寫到出嚟<br />\n<br />\n真係世界變！"},"citedBy":0,"replyTime":"2020-05-02T11:48:02.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"0be4954dc57ca2dd81421b86a08ada91034cfebb","tid":1998338,"uid":79563,"like":0,"dislike":1,"score":-1,"quote":{"pid":"de85c519d7316d1dde4c53b4f69005d3342f1867","tid":1998338,"uid":44358,"like":2,"dislike":1,"score":1,"quote":{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},"citedBy":2,"replyTime":"2020-05-02T11:05:27.000Z","msg":"同時期，日本人直接推翻幕府，擁抱西方文明。而中蟈就得太平天國咁做，但資素就同日本維新派差好遠。"},"citedBy":1,"replyTime":"2020-05-02T11:48:21.000Z","msg":"其實開頭, 幕府係想開國, 幕府先係擁抱西方文明<br />\n<br />\n倒幕派係講緊尊王攘夷"},{"pid":"e43a5339eb011729e7698c14499302d004050751","tid":1998338,"uid":272119,"like":0,"dislike":2,"score":-2,"citedBy":0,"replyTime":"2020-05-02T11:50:27.000Z","msg":"P 移不動"},{"pid":"f2c36b0ff5d98e5f2faa6fd8551984a35a5c37c2","tid":1998338,"uid":20070,"like":0,"dislike":1,"score":-1,"citedBy":0,"replyTime":"2020-05-02T11:51:55.000Z","msg":"好文必推<img src=\"/assets/faces/normal/hoho.gif\" class=\"hkgmoji\" />"},{"pid":"a5aaa4238f1fc506b8f54ff4496eafc36814af71","tid":1998338,"uid":194120,"like":2,"dislike":1,"score":1,"citedBy":0,"replyTime":"2020-05-02T11:51:56.000Z","msg":"何止道光？明朝萬曆最鐘意抽大煙仲賜名為福壽膏。"},{"pid":"f63a8d8a724df39f57054156850f3e74a9ba79b6","tid":1998338,"uid":312758,"like":1,"dislike":1,"score":0,"citedBy":0,"replyTime":"2020-05-02T11:55:46.000Z","msg":"第十點，英國戈登，突然笑左<img src=\"/assets/faces/dog/haha.gif\" class=\"hkgmoji\" /><br />\n<br />\nThe fucking gun, my grad could do better<img src=\"/assets/faces/normal/clown.gif\" class=\"hkgmoji\" />"},{"pid":"837139f56373839a0a7fe896d204eefadfb52cda","tid":1998338,"uid":1623,"like":0,"dislike":1,"score":-1,"citedBy":0,"replyTime":"2020-05-02T12:01:08.000Z","msg":"推"},{"pid":"d3f95acadf97e42961dff57a2b13625962b71f61","tid":1998338,"uid":44358,"like":0,"dislike":1,"score":-1,"quote":{"pid":"0be4954dc57ca2dd81421b86a08ada91034cfebb","tid":1998338,"uid":79563,"like":0,"dislike":1,"score":-1,"quote":{"pid":"de85c519d7316d1dde4c53b4f69005d3342f1867","tid":1998338,"uid":44358,"like":2,"dislike":1,"score":1,"quote":{"pid":"ec71c4c00c1c8ec35c1b9482eabda0312ad29250","tid":1998338,"uid":58998,"like":1,"dislike":3,"score":-2,"citedBy":2,"replyTime":"2020-05-02T10:57:56.000Z","msg":"根本開户開放先係中英戰爭嘅主要目的，鴉片只係一小節<br />\n如果清朝可以好好利用門户開放去引入西方技術同科學，根本一早可以做世界列強<br />\n乜對外貿易搞到白銀外流根本多撚餘"},"citedBy":2,"replyTime":"2020-05-02T11:05:27.000Z","msg":"同時期，日本人直接推翻幕府，擁抱西方文明。而中蟈就得太平天國咁做，但資素就同日本維新派差好遠。"},"citedBy":1,"replyTime":"2020-05-02T11:48:21.000Z","msg":"其實開頭, 幕府係想開國, 幕府先係擁抱西方文明<br />\n<br />\n倒幕派係講緊尊王攘夷"},"citedBy":1,"replyTime":"2020-05-02T12:16:00.000Z","msg":"我唔明點解最後係相反<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"}]}