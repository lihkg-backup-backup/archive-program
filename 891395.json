{"tid":891395,"cid":12,"subCid":0,"title":"［故我唔到］因為打風，我去到2028的香港，亦因為一句說話......","createTime":"2018-11-06T05:24:39.000Z","updateTime":"2018-11-07T03:20:42.000Z","uid":217919,"like":2,"dislike":0,"uniUserReply":3,"replies":[{"pid":"c5d9404ba7cc0a8a362585735b0e9444ba68c6d5","tid":891395,"uid":217919,"like":0,"dislike":0,"score":0,"citedBy":0,"replyTime":"2018-11-06T05:24:39.000Z","msg":"呢個係一個關於未來既故事，當中包括愛情，友情，戰鬥，反抗，科技......<br />\n（藍絲不適合睇的故事）#膠故<br />\n<br />\n新手寫故 文筆唔好唔好見怪 純粹鳩up講故佬<br />\n<br />\n序<br />\n<br />\n「咇咇咇咇，一則關於風暴消息，強颱風「天竹」令到本港環境變得非常惡劣，是2018年的最強颱風，有一名25歲少年因追風導致仆倒在地上，現在陷入昏迷狀態.......」<br />\n<br />\n冇錯，呢個咁on9既少年就係我，我叫呀瀟，係瀟灑個瀟，成日都好想瀟瀟灑灑咁過自己既人生，闖一翻成功既事業，但身處係香港呢個地方，最後我只係一個日日返工放工既打工仔，但求安安穩穩，但身為90後的我係呢個時代，真係唔知點可以安居樂業，我亦都唔想用我一世去換一間幾百尺既監獄，加上香港慢慢已經比強國攻佔，越來越多既強國人，越來越多既大白象，連同女朋友去聽下busking既天星碼頭都比班妖怪攻佔埋......<br />\n<br />\n所以我慢慢就放棄左買樓呢個念頭，改為享受自己既青春，做愛做的事，我曾經去過流浪，去過working holiday，基本上我已經係唔怕死，死其實唔可怕，最可怕既係成世都好似行屍走肉咁，結果......我呢日就走左去追風"},{"pid":"3f2d44a9b885a417acf757e2742d45b1af3a2ee8","tid":891395,"uid":217919,"like":1,"dislike":0,"score":1,"citedBy":0,"replyTime":"2018-11-06T05:29:42.000Z","msg":"Chapter.1 未來<br />\n<br />\n「咇咇咇咇，cctbb腥齋喂大渣包膠2028年10月1日中果腥港市正式成為中果e份子......」<br />\n<br />\n我張開眼睛，濛濛糊糊中聽到電視新聞的聲音，心諗「屌，做乜鳩而家cctbb講普通話」，我再望一望周圍，原來自己身處係醫院，我先記得自己原來因爲追風仆街暈左，到底我暈左幾耐呢，點解呢間醫院啲設備咁特別，全部咁先進，唔通我已經訓到22世紀，唔會無啦啦彈隻機械貓出黎話係我個孫做比我掛<br />\n<br />\n係我幻想緊點樣用隻機械貓搵好多錢溝好多女既時候，突然我身邊閃閃下既機器就發左訊號叫左姑娘入黎，個姑娘眼大大又幾可愛咁，佢眼定定咁望住我，佢問我：「你終於醒拿，你知唔知你訓左成十年啦」我當堂嚇一跳「吓，唔撚係掛，咁就十年」<br />\n<br />\n之後醫生入左黎檢查左陣，話留院檢查多幾日就走得，醫生講完就走左，唉，啲政府醫生永遠都係咁求其"},{"pid":"15b7d840b823473a0fc3db4f21a3442f76526cef","tid":891395,"uid":217919,"like":0,"dislike":0,"score":0,"citedBy":0,"replyTime":"2018-11-06T05:32:17.000Z","msg":"之後同姑娘傾左陣，知道左佢原來叫阿彤，亦都發現佢原來係呢間腦科病房到做左三年，都未見過我郁，亦默默咁照顧左我三年，估唔到今日會見到我醒返，不過由於太耐冇活動，手手腳腳都唔係好聽話，之後佢推左我出去呼吸下新鮮空氣<br />\n<br />\n一出到去，個個病人都講普通話既，「我到底係邊，點解新聞又係普通話，病人又係普通話」我話，之後阿彤就話「呢十年香港唯一進步既就係樓價同強國人人數」我「唔撚係掛，呢兩樣野本身已經好恐怖」佢即刻笑左出聲<br />\n<br />\n之後我就係到諗，到底呢十年，香港有咩轉變，世界有咩轉變，我既朋友家人又有咩轉變呢......<br />\n<br />\n咁醫院方面都好快就聯絡左我屋企人，佢地當晚就已經黎左，好彩呢個故事唔係tbb劇，如果唔係實有個屋企人唔係到，仲要係我呀妹已經結左婚，不過都合理，我自己都35歲啦，好彩既話做埋人呀爺，係喎⋯⋯我女朋友呢<br />\n<br />\n屋企人見到我醒返個個都好激動，相反我自己就好似只係訓左一覺咁，但係醒返就見到雙親都蒼老左好多，如果可以返轉頭，我一定會好好孝順佢地，一定唔會咁on9去同大自然對抗"},{"pid":"39bcb4984beac5c0558b733d1e383db90ea08e6a","tid":891395,"uid":217919,"like":1,"dislike":0,"score":1,"citedBy":0,"replyTime":"2018-11-06T05:32:49.000Z","msg":"當了解完近況，佢地就好開心咁返左去，又再只剩返我一個係呢間寂莫既病房入面，好彩仲有阿彤係到<br />\n<br />\n咁我就想打聽下我女朋友Janice既近況，我就話「阿彤可唔可以借部電話比我入Fb，我想睇下我女朋友點」佢就話「吓，fb執左幾年啦喎，而家冇人玩架啦，同埋你暈左成十年，你女朋友應該都......」<br />\n<br />\n其實佢都講得好岩，十年人事幾翻身，我出院之後都要好好咁重新認識下呢一個世，始終自己脫節得太耐<br />\n<br />\n咁係出院前我都攞左阿彤既聯絡方法，佢亦都成為左我呢十年黎既第一個朋友，唔知我啲舊朋友而家點呢"},{"pid":"e753651711b5ee3d77e2908dd48c5053781eb555","tid":891395,"uid":36296,"like":0,"dislike":0,"score":0,"citedBy":1,"replyTime":"2018-11-06T05:41:24.000Z","msg":"Live<img src=\"/assets/faces/normal/agree.gif\" class=\"hkgmoji\" />"},{"pid":"b428918d65c34ec2524bf352ef2dd7c7ace99195","tid":891395,"uid":217919,"like":0,"dislike":0,"score":0,"quote":{"pid":"e753651711b5ee3d77e2908dd48c5053781eb555","tid":891395,"uid":36296,"like":0,"dislike":0,"score":0,"citedBy":1,"replyTime":"2018-11-06T05:41:24.000Z","msg":"Live<img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2018-11-06T08:52:11.000Z","msg":"多謝支持 鐘意既比個正評支持下<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"4ca250c099df62b76496df94897d70239d720377","tid":891395,"uid":5150,"like":0,"dislike":0,"score":0,"citedBy":0,"replyTime":"2018-11-06T09:13:43.000Z","msg":"<img src=\"/assets/faces/normal/clown.gif\" class=\"hkgmoji\" />"},{"pid":"d88244e30f66582e4dcb1cecbb6784858097000a","tid":891395,"uid":217919,"like":0,"dislike":0,"score":0,"citedBy":0,"replyTime":"2018-11-06T12:45:09.000Z","msg":"推一推先 <img src=\"/assets/faces/normal/sosad.gif\" class=\"hkgmoji\" />"},{"pid":"fa13afd522c4aaf60485041938edf6f44573767a","tid":891395,"uid":217919,"like":0,"dislike":0,"score":0,"citedBy":0,"replyTime":"2018-11-07T03:18:07.000Z","msg":"Chapter.2 重新出發<br />\n<br />\n終於到我出院既日子，唔知點解而家既感覺好有當年我working holiday 完返香港既感覺，當年我返到去，最恐怖既事係膠鐵通車同埋我既溝女勝地尖沙咀比大媽霸佔左，心入面真係屌左出聲<br />\n<br />\n咁阿彤就應承左我過兩日帶我去行下，我同佢道別完，我呀妹同妹夫就開車黎接我，2028年既交通模式冇乜大轉變，只係所有車都變晒電動車，冇未來電影中既周圍都係飛船，一到街外我就發現左有好多好似喪屍咁既人係條街到行黎行去，同埋有少部分既人係天到飛黎飛去，如果叫我形容就好似航拍機加背囊咁，我稱佢為背囊版既飛行號<br />\n<br />\n之後我呀妹就同我講「唔洗望啦，冇我地份架啦」，原來香港而家變左行階級制度，就好似以前既奴隸制咁，我地呢啲冇權冇勢既基層，可以享用既福利就最少<br />\n<br />\n之後妹夫Patrick就出聲 「屌簡單啲講就好似打機啲vip，冇課金既vip0，咪乜撚都做唔到，啲狗官呀呀爺既人咪可以做乜都得囉，你班vip1剩係負責交稅得架啦，公屋都冇我地份住呀，中國戶籍優先呀，如果連續三年都vip0會被定為低端人口深圳都冇得你住呀港豬」"},{"pid":"2f320cee5ddb403288d78b02a679efd3bec83d02","tid":891395,"uid":217919,"like":0,"dislike":0,"score":0,"citedBy":0,"replyTime":"2018-11-07T03:19:06.000Z","msg":"我聽完呢個鳩鳩地既Patrick講完，即刻恍然大悟，我問「點解出面啲人好喪屍咁？」，Patrick就答我「香港人不嬲都成隻喪屍咁架啦，不過呢啲唔係人黎架」，我驚訝咁話「唔係人唔通係外星人呀？」，「屌，外星人唔係咁既樣架，我細細個就見過啦，呢班機械人黎架，佢地只你好似未來戰士咁帶左人皮面具」佢一面自信咁講，佢繼續講「好普通架咋而加呢樣野，我地屋企都有隻，同一部i窿差唔多價錢架咋，十萬左右有隻，都係同一間公司出，仲有埋人妖聲Siri，而家乜野都係佢地做晒架啦」<br />\n<br />\n之後特然有隻機械人你後面跑上黎截停我地，我嚇一嚇大叫「嘩屌，快過小明喎佢地」，隻機械人身上寫住機police，之後隻機器人就用Siri 聲話「你地岩岩超速，請即時交罰款，多謝」同時佢已經係手上伸左支槍出黎，Patrick 乖乖地交完錢之後就話「呢班機械人好惡架，有咩依郁就開槍架啦」之後我就話「附合國情，以前班警察都同機械人差唔多架啦」，之後Patrick 就擺出一個好有共嗚既表情，呢條友雖然膠膠地，但感覺都幾醒幾過引。"},{"pid":"d9340df89a2a9434ed2602e4ec7cb7595d87061e","tid":891395,"uid":217919,"like":0,"dislike":0,"score":0,"citedBy":0,"replyTime":"2018-11-07T03:20:42.000Z","msg":"我地終於返到屋企，而家我地一家五口都仲住係以前間公屋，呀妹同Patrick 收入雖然唔差，但依然買唔起樓，聽講天水圍都去到$50000一尺，但依然係好多強國人落黎買樓，天呀，我本身已經買唔到樓，暈左十年就更加買唔到<br />\n<br />\n入到去我見到個泰妹靚女樣既工人，佢一見到我就衝埋黎攔住我，之後Patrick 就話「泰Si，呢個係我地呀哥，停手」，之後泰妹就用把人妖聲話「係，唔好意思cup」，我心諗咩人會買隻人妖做工人<br />\n<br />\n之後Patrick 突然又講「唔洗望啦，啲奶假架，打開佢有部挨pad係入面」，為左update 下自己，我就同人妖泰妹部挨pad玩左成日<br />\n<br />\n到夜晚同屋企人傾完一大輪，我就打算睇得返普通話既電視，一開電視就見到《做完愛回家之-我愛祖國》，心諗做乜鳩，我就冇興趣繼續睇落去，都係上返連登算"}]}