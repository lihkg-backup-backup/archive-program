{"tid":394046,"cid":1,"subCid":0,"title":"(長文) 尖沙咀髮型黑店 Shxxbi House","createTime":"2017-09-09T15:31:25.000Z","updateTime":"2017-09-09T15:31:25.000Z","uid":95921,"like":0,"dislike":2,"uniUserReply":0,"replies":[{"pid":"5d77ccbb7d6c5aa8e05d681c71b1440093451dd3","tid":394046,"uid":95921,"like":0,"dislike":0,"score":0,"citedBy":0,"replyTime":"2017-09-09T15:31:25.000Z","msg":"事緣我朋友見到網上有間髮型店Shxxbi House做promotion有優惠$888 自選三樣項目，例如染、電、焗、剪等。我朋友好想電個梨花頭，我哋見到啲相好似整得幾唔錯我就心郁郁想試下電髮同染髮。<br />\n當日入到去有個高大肥仔職員（不能稱之為髮型師）同我地2個傾。我地講出我哋想做嘅項目，佢聽完就即刻話我哋兩個嘅髮質好乾，係唔會電得出捲曲嘅效果，只會好快回復原狀。佢建議我做一個B5瞬間重新護理療程,$888包剪。佢話如果係$888 優惠套餐入面的treatment係唔會對我頭髮起作用。<br />\n咁我再問咁染髮染啡紅色的話呢（本身頭髮啡紅色，但髮根已有少部分生出黑髮，想補染）？佢話唔太建議染紅色系，話咩好難洗色。 <br />\n<br />\n傾談其間，因為佢好多野都唔建議做既關係，同我地原先expectation有差距。因為我地覺得唔知點算好，所以同佢講想同朋友傾一傾先決定。點知佢死唔肯走開，係要企係旁邊聽我地講咩。<br />\n<br />\n最後因為電又唔得、染又唔建議，最後選擇左個B5瞬間重新護理療程，包洗剪，沒有join package。心諗其實本來都想做treatment,只要做完treatment後髮質有改善，做唔到$888 優惠套餐都唔緊要。<br />\n<br />\n<br />\n洗髮有另一個職員幫手， 感覺很求奇，只係用洗髮水洗咗一次，過程唔超過3分鐘。到做完treatment,個肥仔職員同我剪髮。態度依舊惡劣，一路剪一路皺眉頭。問佢意見問番我轉頭想點，我再問個陰會點剪好d時都好唔耐煩話最緊要我想留長定剪短。由始至終都冇比過任何專業意見，叫我自己決定。最後，剪完之後都冇造任何造型，例如吹/電內卷等。而我亦唔感覺頭髮做完treatment後有改善，佢同我梳頭時都有打kick情況😓<br />\n<br />\n而我朋友就想堅持做$888既package, 電梨花頭，不過高大肥仔職員繼續以好差既態度話，如果我朋友堅持電都可以，不過因為髮質太乾，髮尾既曲只會keep到2星期，之後會直反，同埋公司唔會再補電。咁我朋友聽到如果只能keep 2星期的話，最後選擇了另一個柔絲順滑treatment（$1088）。做完treatment, 職員幫手夾反個頭，亦十分粗魯，有時夾髮夾會燙到耳仔。到剪頭髮都無問到朋友想點剪就好似趕收工咁，剪左幾下就完。其間感覺態度唔友善而且好有唔想做既感覺。<br />\n<br />\n<br />\n我知我地係&ldquo;憂悠寡斷&rdquo; 要諗好耐諗好多先決定到，所以本身想黎髮型屋問下專業意見先再決定，但冇諗過佢會ban曬我同朋友想做既項目，包括電、染。好似好唔希望我地會選擇$888 優惠套餐入面既item。而佢既收費同服務質素亦唔成正比，令人非常失望。態度十分唔友善。<br />\n<br />\n勸喻大家唔好俾Shxxbi House嘅廣告相片又或者係佢嘅優惠套餐已吸引，好好好後悔當時冇即時走人，繼續俾間黑店𠱓錢，只能怪自己蠢、唔夠果斷。只能當買左個教訓，都好唔希望有其他受害者上去Shxxbi House被騙。我相信用呢個價錢應該有好多更好既選擇，下次會上網做多d research。<br />\n<br />\n原來上網都有絲打講過呢間野差<br />\n<a href=\"https://m.hkgolden.com/view.aspx?message=6601397\" data-sr-url=\"https://r.lihkg.com/link?u=https%3A%2F%2Fm.hkgolden.com%2Fview.aspx%3Fmessage%3D6601397&d=dDNS%2BuFgvPKHhmp07gLju04boqMkoHyMuoHHSR1H%2BGk%3D&h=b6bfc5b6\" data-auto-link target=\"_blank\">https://m.hkgolden.com/view.aspx?message=6601397</a>"}]}