{"tid":2276388,"cid":5,"subCid":12,"title":"論中美戰爭","createTime":"2020-11-07T20:05:36.000Z","updateTime":"2020-11-07T20:05:36.000Z","uid":86994,"like":0,"dislike":1,"uniUserReply":1,"replies":[{"pid":"e256cd6295cb44e8774555f223dce44744a5bddd","tid":2276388,"uid":86994,"like":0,"dislike":0,"score":0,"citedBy":0,"replyTime":"2020-11-07T20:05:36.000Z","msg":"中美係唔太可能會爆發戰爭。先不論中國戰力能否媲美美國，中國喺任何鄰近地域爆發戰爭，都必然會牽一髮而動全身，台灣、日本、南韓，以及其忠實嘅歐洲盟友，都會聯合攻擊中國。喺經濟問題上、民生，政治等等，歐洲或者會唔跟美國枝笛，但戰爭係佢地嘅底線，呢個係冷戰或以前已經出現嘅定局。中國無法擁有歐洲之盟，唯有係非洲發展，以經濟拉攏各國。呢堆第三世界嘅國家，唔會因為經濟實惠政策而傻到幫中國打生打死，北韓或者係佢嘅老朋友，契哥俄羅斯又成日會臨時轉態，就好似一二戰咁。中國一人之力，要打晒世界頭10個gdp最高嘅國家，似乎難啲。因此，中國話要打台灣打左咁多年，從來都唔係驚台灣本土嘅防禦能力，係驚打台灣之後嘅美國復仇者及其聯盟。<br />\n<br />\n中國無辦法係戰爭上面勝過美國，唯有喺經濟開打。好多人以為喺美日經濟戰中勝出嘅美國，經濟戰爭不可能輸比中國，呢個係錯誤嘅比擬。日本二戰後幾乎完全由美國控制，麥克阿瑟改革之後，日本難聽啲講，係美國嘅藩屬國。只係日本出現經濟奇蹟，突然gdp倍量提升。一個被美國操縱於股掌之中嘅國家，經濟戰係政策上一開始就已經輸左。中國嘅優勢從來都唔係人力資源，如果多人就贏到經濟戰，文革就唔會百萬人齊吃草。中國嘅優勢係專制主義國家，國內市場任佢控制，所以中國嘅大企業，要成為大企業嘅一刻，不可能無接受政治任務，而企業嘅老闆，好多都係中國嘅領導階段，官商唔多洗勾結，商唔少已經係官。因此，當我地發現要留本土企業，驅逐中紅資，撐黃店，我地就會察覺，身邊無幾多唔係中資藍店，呢個就係中國嘅經濟滲透技術。美國唔同，因為係民主國家，佢無辦法直接用國家機器推動商企為國家效力，你睇下係之前中美貿易戰個陣，幾多商企照含人民幣，就知發生咩事。係呢種層面，美國愈遲打贏中國，只會愈不利。中國人民食草一年都得，唔係人民食草食得開心，係領導階層可以輕易壓過人民嘅反抗意識。美國人民係經濟戰中，倘若開始感到生活困難，喺民主領導精英份子嘅上下級關係之下，會令美國好難進行持久嘅貿易戰。所以中國要打，就奉陪到底嘅打，係經濟戰。<br />\n<br />\n中國最叻嘅戰爭，從來都唔係經濟戰，共產黨最叻係滲透。所謂滲透，唔係單指政治滲透，共產黨嘅滲透從來都係全方位滲透，無微不至。因為中國從來都係習近平嘅中國，佢每一樣向外輸出嘅野，你都可以視為國家規模嘅攻擊。當中共嘅抖音、孔子學院，各種中共色彩嘅文化輸入到民主國家，呢種潛移默化其實好容易影響兩種人：一、新世代嘅年青人。二、無判斷力嘅低下階層。呢堆人有兩種特徵，只要掌握前者，就可以掌握一個世代嘅民主決策，掌握後者（即大多數），就可以掌握民主選舉權。係拜登同特朗普嘅選舉中，我地不難發現兩樣野：城市地區投拜登，鄉村地區投特朗普，換言之年輕世代投拜登，老人家反而投特朗普。另外，多數人（如果真係選舉無舞弊）係支持拜登。對美國人而言，特朗普嘅可取處，絕對係對中國嘅強硬立場，而拜登嘅可取處，係佢喺環保、黑人等公關形象做得比較好。咁意味著大部份嘅美國人，不認為中國嘅威脅，足以撼動佢地嘅核心價值。我地香港同台灣人，因為親身經歷過，自然覺得中國威脅遠比一切都大。但遠在北美嘅美國，佢地接收中國嘅訊息，就係黎自佢嘅滲透機關。長遠而言，美國嘅精英階層會愈黎愈多親中派嘅人，而民主選舉亦都會繼續優先投一個所謂左膠候選人。<br />\n<br />\n美國要贏中國，十年內贏唔到，就可以學蘇聯解體。"}]}