{"tid":1279538,"cid":33,"subCid":0,"title":"致淺黃及和理非嘅同路人：","createTime":"2019-07-02T16:46:14.000Z","updateTime":"2019-07-02T17:57:34.000Z","uid":201602,"like":2,"dislike":1,"uniUserReply":2,"replies":[{"pid":"f676098fdcd1eb4fd78f3c28df1c06044ee143b1","tid":1279538,"uid":201602,"like":0,"dislike":0,"score":0,"citedBy":0,"replyTime":"2019-07-02T16:46:14.000Z","msg":"致淺黃及和理非嘅同路人：<br />\n琴日嘅衝擊立法會行動可能對你地嘅衝擊都好大，你地未必能夠理解衝擊嘅意義，甚至會收到消息話呢班人係收錢搞事想令民意逆轉、又或者只係有勇無謀嘅後生仔，但我希望你地明白，琴日嘅行動完全係同路人自發，並且有佢嘅意義。<br />\n<br />\n1. 象徵意義<br />\n立法會係現存制度下係完全無法代表民意，政府可以輕鬆通過諸多賣港惡法、奶共惡策。係你地笑緊中國人大會議係舉手機器聚會嘅時候，你地應該要明白我地只係五十步笑百步，而衝擊立法會係要令你地、全香港，同埋政府知道，我地唔接受假民主，立法會需要改革，取消功能組別。<br />\n2. 迫使林鄭同我地對話<br />\n林鄭係處理反送中爭議上表現可以話係隻徹頭徹尾嘅縮頭烏龜，經歷左三次歷史級嘅一百萬人、二百萬人、五十五萬人遊行，但係連一次正面回應我地最基本嘅五大訴求都無，可見以和平理性非暴力手段表達至少二百萬人嘅意見，政府亦都有足夠臉皮不屑一顧。我地同時亦試過多次較為激進嘅行動，包括69、612，政府係呢啲情況無辦法唔出黎回應，因此我地希望最終能夠透過持續、長期嘅抗爭迫使林鄭正面回應我地最基本嘅五大訴求。當然係呢個意義上我地琴日嘅行動尚未成功，甚至係失敗，但最低限度嘅係要話比林鄭聽，香港人未放棄，一直冷處理我地嘅訴求唔會係無代價，佢係唯一可以解決件事嘅人，方法就係回應我地訴求。<br />\n3. 烈士<br />\n爭議發展至今，已經有三個人以佢地嘅生命作為代價，希望換取香港人能夠堅持抗爭，唔好三分鐘熱度，直至我地嘅訴求得到回應。如果你自認係反送中，希望你明白我地已經有三位同路人犧牲，繼續堅持和理非已經唔係一個可行嘅方法去完成佢地嘅遺志。<br />\n<br />\n反送中嘅抗爭，以至爭取民主自由嘅抗爭，琴日必定唔會係最後一次。希望你地能夠多嘗試理解同路人嘅唸法同做法，如果手段係你唔能夠參與嘅，亦希望你唔好阻止、割席，甚至譴責，因為我地只係班愛呢個地方，對未來絕望，同時希望能夠盡最後一分力嘅人。"},{"pid":"381c577a0439114d2d3eca3ef1b53b136a2c10ff","tid":1279538,"uid":188969,"like":1,"dislike":0,"score":1,"citedBy":0,"replyTime":"2019-07-02T17:57:34.000Z","msg":"文宣既戰爭開始！<br />\n<a href=\"https://lih.kg/1278390\" data-auto-link target=\"_blank\">https://lih.kg/1278390</a><br />\n- 分享自 LIHKG 討論<br />\n<br />\n<span style=\"font-size: x-large;\"><span style=\"color: gold;\">簡單文宣<br />\nSave低喜歡既圖，不停send俾人<br />\nShare 此link plzz </span></span>"}]}