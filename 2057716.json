{"tid":2057716,"cid":18,"subCid":0,"title":"【香港本土史】國境之西，鄭氏佔島為王的末代族裔","createTime":"2020-06-09T15:08:46.000Z","updateTime":"2020-06-09T17:01:55.000Z","uid":276716,"like":3,"dislike":1,"uniUserReply":6,"replies":[{"pid":"00a749663dbefb5a127ab84ea715687dca448cb0","tid":2057716,"uid":276716,"like":0,"dislike":0,"score":0,"citedBy":0,"replyTime":"2020-06-09T15:08:46.000Z","msg":"之前我講到鄭連昌、鄭連福兩兄弟佔據香港島、大嶼山嘅事，許劍冰、羅香林呢啲學者都有考究過。<br />\n<br />\n呢度我會引用Armando Da Silva嘅Fan Lau and its Fort，兼且帶出幾點<br />\n<span style=\"color: red;\"><br />\n1. 鄭氏曾經佔據大嶼山，並控制珠江口，係香港一帶島嶼嘅實際統治者<br />\n2. 分流直至1904年仍然有鄭氏後人居住並擁有土地<br />\n3. 香港鄭氏同鄭成功有關<br />\n4. 清國官方文獻有異於英國紀錄，必然有一方係錯/偽證<br />\n</span><br />\n<strong><ins>分流，香港盡頭<br />\n</ins></strong><br />\n分流位於大嶼山西南一個半島，可以話係香港嘅陸地盡頭，亦係開船入珠江其中一條路線。估唔到，呢個山卡啦可能埋藏咗香港身世嘅秘密。<br />\n<img src=\"https://na.cx/i/49MvPva.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F49MvPva.jpg&h=f99f2a2c&s={SIZE}\" /><br />\n<br />\n分流有個炮台，扼住珠江入口。炮台最初係點嚟，有人話明國起，有人話清國起，甚至係荷蘭人、葡國人起（Da Silva其實亦冇否定過呢個可能）。但係，呢座為打擊「海盜」而起嘅炮台，竟然一度落入「海盜」手中。<br />\n<img src=\"https://na.cx/i/rTZA0CC.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FrTZA0CC.jpg&h=7ef89261&s={SIZE}\" /><br />\n<br />\nDa Silva提到<br />\n「根據當地傳統，張保仔係水上人廟宇嘅熱心贊助人......據講佢起過一啲炮台（forts），實際上係武裝營地，而且村落傳統話佢曾經佔據過分流炮台。咁講都係有佢理由嘅......」<br />\n<br />\n張保仔艦隊曾經駐守東涌，佢控制分流炮台亦唔出奇。<br />\n<br />\n但最引人入勝嘅係，分流同「海盜」嘅啦𠹌，可以再向上追溯到張保仔個伯公，鄭連福身上。<br />\n<br />\n<strong><ins>最不為人知嘅角落，追尋香港失落的歷史印記<br />\n</ins></strong><br />\nDa Silva咁寫<br />\n<br />\n「分流嘅鄭氏家族聲稱佢哋祖先係鄭連福，同埋佢個仔鄭一。佢哋兩個係惡名昭彰嘅大嶼山海盜，曾喺十八世紀嘅後五十年間盤據珠江口。」（鄭一係鄭連福侄仔先啱，相信係村民或Da Silva搞錯咗）<br />\n<br />\n呢度同我之前講鄭氏控制香港一帶島嶼，亦係一致。<br />\n<br />\n「鄭氏家族仍然擁有最近炮台嘅土地，咁睇嚟佢哋亦有一啲祖先係曾經效力於政府嗰邊。」<br />\n<br />\nDa Silva推測有可能係鄭氏部分後人向清國投降，換取清政府承認佢哋土地擁有權。英國接管新界後，亦承認原居民擁有土地。<br />\n<br />\n咁即係話直至1904年仍然有自稱鄭氏後人住喺分流。呢個有可能係，鄭氏幾代人佔領香港一帶，最後留低嘅活生生嘅証據。<br />\n<img src=\"https://na.cx/i/Hf3Fsfw.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FHf3Fsfw.jpg&h=409031f8&s={SIZE}\" /><br />\n<br />\n可惜Da Silva冇提到更多，但以位置論，最有可能就係分流村。網上關於分流村嘅介紹唔多，亦搵唔到同鄭氏有關資料。如果有巴絲可以提供線索，不妨留言。<br />\n<br />\n<strong><ins>炮台早廢置，清國虛構駐軍<br />\n</ins></strong><br />\n鄭氏武裝力量消退後，清國重新佔領分流炮台。<br />\n<br />\n至於炮台去到幾時先廢置呢？清國官方1842年嘅《廣東通志》與1879年嘅《廣州府志》仍然聲稱有三十人駐守炮台。<br />\n<br />\n之不過，1841至1842年間，有英國官員留低咁嘅紀錄。<br />\n<br />\n「At the S.W. part of Lantou we saw, on a height, the remains of an old walled fort, supposed to have been one of the haunts of the famous Coxinga, the pirate.....」<br />\n<br />\n可見當時炮台已經廢棄。<br />\n<br />\n而且呢位英國官員竟然提到炮台同鄭成功（Coxinga）有關，睇嚟佢對香港本土史嘅了解亦超越晒今日香港人。相信今日香港已經冇乜人聽過鄭氏武裝集團，更莫講鄭氏同鄭成功有乜關係。<br />\n<br />\n古文古蹟辦事處嘅描述話，炮台去到1898年先廢置。佢哋應該係假設清國一路去到租借新界先放棄炮台。但如果信英國人紀錄嘅話，其實1842年炮台已經廢咗。<br />\n<br />\n到底古蹟辦係一時粗疏，冇考慮到英國方面紀錄，定係佢盲目相信清國方面文獻，就不得而知。<br />\n<br />\n我之前都提過清國官方聲稱有駐守紅香爐汛、赤柱汛，當中大有可疑之處。而今次分流炮台，更直情有另一方証據顯示同清國文獻有衝突。到底信邊面，悉隨尊便。<br />\n<br />\nDa Silva佢就採納咗英國嗰邊証據。佢結尾咁總括<br />\n<br />\n「分流炮台係明代炮台，約1573年之前起好，跟住可能廢棄咗，到1730年再重建，然後由海盜佔據，再由政府部隊喺1810至1815年間重佔，曾經重修、重置防御、駐守直至1841-42年之前嘅某一刻，跟住就再次廢棄。」<br />\n<br />\n炮台廢咗38年，清國官方仍然聲稱有30人駐軍，到底係寫文嗰個亂抄一通，定係專登老作吹水，真係清國自己先知。<br />\n<br />\n鄭氏稱霸香港，歷來有唔少(西方)學者研究過，只不過主流(華人)學術界一路冇重視。<br />\n<br />\n香港官方本土史居然可以無視呢段古，一味講咩宋帝昺，永遠要借北佬隻眼嚟睇自己歷史，唔怪得香港會有身份認同危機。"},{"pid":"393b88f23ef6cb22be2df838555aa0e86d0a6564","tid":2057716,"uid":142106,"like":0,"dislike":0,"score":0,"citedBy":0,"replyTime":"2020-06-09T16:34:29.000Z","msg":"支持香港史<img src=\"/assets/faces/normal/agree.gif\" class=\"hkgmoji\" />"},{"pid":"2cb3f0df74dd89a52bdc680e533ac8f4eecc7596","tid":2057716,"uid":261873,"like":0,"dislike":0,"score":0,"citedBy":1,"replyTime":"2020-06-09T16:43:18.000Z","msg":"鄭若驊<img src=\"/assets/faces/normal/agree.gif\" class=\"hkgmoji\" />"},{"pid":"aa6073b8018bacc08e8e02b6111823ea5c240a35","tid":2057716,"uid":345819,"like":0,"dislike":0,"score":0,"quote":{"pid":"2cb3f0df74dd89a52bdc680e533ac8f4eecc7596","tid":2057716,"uid":261873,"like":0,"dislike":0,"score":0,"citedBy":1,"replyTime":"2020-06-09T16:43:18.000Z","msg":"鄭若驊<img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2020-06-09T16:47:00.000Z","msg":"佢對波好襯海盜look"},{"pid":"a104175d124e653e5af828d5297455315c0803f1","tid":2057716,"uid":79117,"like":0,"dislike":0,"score":0,"citedBy":0,"replyTime":"2020-06-09T16:50:16.000Z","msg":"唔反鳩鳩鳥<img src=\"/assets/faces/dog/cry.gif\" class=\"hkgmoji\" /><img src=\"/assets/faces/dog/cry.gif\" class=\"hkgmoji\" /><img src=\"/assets/faces/dog/cry.gif\" class=\"hkgmoji\" />哭𠹌左"},{"pid":"410871715a730f198c4a3990f996c62b1e65c5e4","tid":2057716,"uid":306914,"like":0,"dislike":0,"score":0,"citedBy":0,"replyTime":"2020-06-09T17:01:55.000Z","msg":"<img src=\"/assets/faces/normal/good.gif\" class=\"hkgmoji\" />"}]}