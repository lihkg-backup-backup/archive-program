{"tid":312549,"cid":5,"subCid":0,"title":"遼寧號 噴黑煙(及生銹)證明呢隻航空母艦只係廢鐵","createTime":"2017-07-07T14:18:25.000Z","updateTime":"2017-07-07T14:34:38.000Z","uid":35790,"like":4,"dislike":0,"uniUserReply":0,"replies":[{"pid":"632ca44e25cf4bc83bbe53a7fd968414dc68cd17","tid":312549,"uid":35790,"like":0,"dislike":0,"score":0,"citedBy":0,"replyTime":"2017-07-07T14:18:25.000Z","msg":"&lt;轉貼&gt;<br />\n<a href=\"https://martinoei.com/article/15226/遼寧號-噴黑煙證明呢隻航空母艦只係廢鐵\" data-sr-url=\"https://r.lihkg.com/link?u=https%3A%2F%2Fmartinoei.com%2Farticle%2F15226%2F%E9%81%BC%E5%AF%A7%E8%99%9F-%E5%99%B4%E9%BB%91%E7%85%99%E8%AD%89%E6%98%8E%E5%91%A2%E9%9A%BB%E8%88%AA%E7%A9%BA%E6%AF%8D%E8%89%A6%E5%8F%AA%E4%BF%82%E5%BB%A2%E9%90%B5&d=WTAKADb%2Fboub4MpF4uRsB9Wu%2BWjcEfCiPsVdizSUn%2FE%3D&h=9440c639\" target=\"_blank\">https://martinoei.com/article/15226/遼寧號-噴黑煙證明呢隻航空母艦只係廢鐵</a><br />\n<br />\n原標題：<br />\n遼寧號 噴黑煙證明呢隻航空母艦只係廢鐵<br />\n<br />\n中國人嘅思維有時真係好好笑，以為派架 遼寧號 耀武揚威，可以令香港年青人以為中國好勁。點知呢次 遼寧號 狂噴黑煙，不單污染環境，而且更加暴露咗 遼寧號 喺戰略同戰術上諸多弱點，如果中國真係以為自己好X勁可以打海戰，睇怕輸得慘過1894年黃海海戰。<br />\n<br />\n遼寧號 點可以噴黑煙<br />\n<br />\n噴黑煙呢樣嘢，對軍事史愛好者嚟講，堅係笑咗，因為1894年黃海海戰，大清帝國嘅戰艦燒劣質煙黑煙太大，所以日本海軍可以睇到大清帝國海軍動向，謀定而後動慢慢打。喺一百幾年前，軍艦都知唔可以大煙，否則一旦打起嚟，好容易被敵方發現行蹤，以中國依家嘅財力，係無理由仲係俾引擎燒重油，唔係無錢燒柴油，而係根本中國係掌握唔掂遼寧號嘅動力系統。<br />\n<br />\n點解歐盟投資咁多錢，迫啲車廠提升柴油引擎排放水平，除咗係環保考量，亦係軍事上有著數嘅行為，因為歐盟依家柴油引擎嘅效率大大提升，呢啲技術喺軍事上係有價值，大家可以見到，Volvo、Benz、MAN、Scania呢啲商用車大廠，全部有做軍用車輛，佢地全部有自己嘅引擎技術，中國？依家東風商用車都要同歐盟國家合股。<br />\n<br />\n航空母艦呢樣嘢，點解呢樣嘢真係可以震懾到其他國家，因為呢個反映一個國家軍隊嘅綜合戰鬥力同技術能力，美國同法國嘅綜合能力無庸置疑，法國戴高樂嘅獨立自主政策，係有一定嘅基礎，包括法國嘅核反應堆技術(無人否認法國佬呢方面能力，包括核能監管)，美國更加唔駛講。<br />\n<br />\n日本、英國、俄國全部都係一至兩項技術嘅領先者嚟。印度佬你話佢航空母艦都係嚟自俄國都好，但印度佬有無搞到咁膠呢？印度始終係民主國家，印度可以喺歐盟國家買到航空母艦所需嘅柴油引擎，唔係仲係用緊俄國自己都用到爆炸果啲引擎，中國一日唔找1989年天安門大屠殺果條數，你想歐盟國家賣呢啲技術俾你，你返去發白日夢，同樣喺以俄國廢艦做基礎，中印海上會戰結果會點，唔打都估到喇。仲要印度海軍傳統，實際師承英軍。<br />\n<br />\n震懾港獨，震你老母就可能有嘅，呢次中國係叫自暴其短，由1894年到依家，中國人嘅思想水平根本無提升過就係。"},{"pid":"5e58fad967bac62c7833e3cb31900e3dea9639a7","tid":312549,"uid":35790,"like":0,"dislike":0,"score":0,"citedBy":0,"replyTime":"2017-07-07T14:21:30.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"54ba332585d8de6b0fcbf27c0aaa372b3c185738","tid":312549,"uid":35790,"like":0,"dislike":0,"score":0,"citedBy":0,"replyTime":"2017-07-07T14:34:38.000Z","msg":"反效果<img src=\"/assets/faces/normal/sosad.gif\" class=\"hkgmoji\" />"}]}