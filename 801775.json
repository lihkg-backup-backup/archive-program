{"tid":801775,"cid":6,"subCid":0,"title":"香港U15青年足球隊 慘吞冰島七球","createTime":"2018-09-01T02:53:57.000Z","updateTime":"2018-09-01T02:53:57.000Z","uid":12558,"like":0,"dislike":0,"uniUserReply":1,"replies":[{"pid":"923ca2ae13cd4944aad1db6e4e08acd0927a48ae","tid":801775,"uid":12558,"like":0,"dislike":0,"score":0,"citedBy":0,"replyTime":"2018-09-01T02:53:57.000Z","msg":"見證港隊慘吞冰島七球嘅葉慶寧，希望港隊操弗啲迎戰未來賽事。葉慶寧提供相片<br />\n<br />\n<br />\n橙衫嘅港隊不敵高頭大馬嘅冰島，慘敗0比7。葉慶寧提供相片<br />\n<br />\n冰島足球隊喺今屆世界盃名震四方，香港嘅15歲後生仔亦親身到咗冰島取經，星期一仲落場同冰島嘅同齡球員作客對戰，結果大敗0比7。<br />\n<br />\n呢隊香港嘅「U15青年足球隊」獲「We like HK」同「明曦公益基金會」贊助，近日遠赴全國人口只有34萬嘅冰島參加培訓同比賽。有份帶隊同贊助人之一嘅金怡假期主席葉慶寧做番老本行，負責做導遊帶隊，陪住香港隊大戰冰島隊。有份觀戰嘅葉慶寧話，香港人嘅身材始終唔夠外國人嚟，因為冰島嘅15歲男仔，個個都牛高馬大，睇落完全唔似15歲，難怪香港嘅後生仔唔夠人踢，但港隊已經盡晒力，惟有希望今次作賽後，想繼續喺足球發展嘅後生仔要加把勁操弗啲，迎戰未來賽事。<br />\n<br />\n同樣有獲贊助到冰島參與培訓及對賽嘅北京U15青年足球隊，比港隊輸得更慘烈，對冰島輸0比12，認真陰功豬。香港同北京兩隊將於周三喺當地作賽，之後回港。<br />\n<br />\n<a href=\"https://hk.news.appledaily.com/local/realtime/article/20180814/58563245\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20180814%2F58563245&d=cHFr5T%2F05JVuldNlAwFIBZUJf0bKPU4tHf%2BJg0Yv85M%3D&h=17774e71\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20180814%2F58563245&h=739fecb0\" target=\"_blank\">https://hk.news.appledaily.com/local/realtime/article/20180814/58563245</a>"}]}