{"tid":696927,"cid":14,"subCid":0,"title":"《野人生活》港大畢業融入大自然 父母反對指極端","createTime":"2018-06-10T13:52:03.000Z","updateTime":"2018-06-12T09:52:38.000Z","uid":47132,"like":5,"dislike":1,"uniUserReply":6,"replies":[{"pid":"9083d3b33a05825524aac1ec743152c2ca1b7055","tid":696927,"uid":47132,"like":0,"dislike":0,"score":0,"citedBy":0,"replyTime":"2018-06-10T13:52:03.000Z","msg":"莫皓光，外號「野人」，十幾年前受一位環保老師啟發，零五年由公屋搬到郊區生活，每星期只工作三、四天，幾乎所有必需品都用二手，十幾年來無買過一件新衫。<br />\n<br />\n「父母好反對我咁做，成日叫我退休先過呢啲生活。話晒得我一粒仔，又供到我讀港大教育系，成績唔差但就唔去搵份「正常工」。我就諗，既然我一畢業，就能夠過自己快樂嘅生活，點解一定要賺好多錢等退休？佢哋覺得我極端，但人類破壞大自然實在太過份，唔通你以為，每日將垃圾分類回收，就可以保護到環境？蹝氣啦。」<br />\n<br />\n「以前我同普通城市人一樣，鍾意打機睇電視，喺屋企嘆冷氣，一啲都唔鍾意親親大自然。自從零三年讀大學時遇上一位好老師，喺校外的生態環境課程認識，佢令我反省自己過往二十年，原來用錯咗方法生活，對呢個世界造成好多破壞，佢用身教展示俾我睇，乜嘢係啱嘅生活方式。之後我就無再買過衫，近年仲開墾屋外荒地種植，十年先去一次旅行，渡蜜月都只係去咗大澳三日兩夜。」<br />\n<br />\n「其實，唔一定要消費先解決到問題，但都市人就剩係識得買嘢減壓。動吓腦筋學生活有時仲開心。例如我起初唔識燒柴，用咗兩個鍾先煲到一煲水，所以只係成功煲到水，都已經好開心。住郊外好多問題都要親手解決：買料搭喉引山水自用、自製簡單隔沙系統清潔水源、用水泥修補被雨水沖爛咗嘅道路、改裝執返嚟嘅傢俬做枱和櫃、種艾草防蚊等等。」<br />\n<br />\n「自從搬離市區，我嘅鼻敏感完全好番晒，傷風感冒都少咗。平時會做吓瑜伽、睇吓書，無乜壓力。」"},{"pid":"a6bc212c692e0a0cf1e4d00b3f584aa7a8dab99e","tid":696927,"uid":89595,"like":0,"dislike":0,"score":0,"citedBy":0,"replyTime":"2018-06-10T13:52:53.000Z","msg":"自然學校<img src=\"/assets/faces/normal/adore.gif\" class=\"hkgmoji\" />"},{"pid":"905cf59fdc2a5276a0a71edf76da02d4c61fa58f","tid":696927,"uid":101110,"like":7,"dislike":0,"score":7,"citedBy":0,"replyTime":"2018-06-10T13:55:04.000Z","msg":"父母唔洗自己養返轉頭<br />\n自己想點過咪點過<br />\n有選擇真好"},{"pid":"09c6b6cd8e51fa02b9fbee60e2cb1e4019e5f332","tid":696927,"uid":116364,"like":0,"dislike":0,"score":0,"citedBy":0,"replyTime":"2018-06-10T14:13:57.000Z","msg":"此回覆已被刪除"},{"pid":"378a8ea4e2be778f0316ac4ce929cb49d7b2a048","tid":696927,"uid":115613,"like":0,"dislike":1,"score":-1,"citedBy":0,"replyTime":"2018-06-10T15:57:47.000Z","msg":"<img src=\"/assets/faces/normal/dead.gif\" class=\"hkgmoji\" /> <img src=\"/assets/faces/normal/dead.gif\" class=\"hkgmoji\" /> <img src=\"/assets/faces/normal/dead.gif\" class=\"hkgmoji\" /> <br />\n佢都好大勇氣面對全港人批評白鴿眼<br />\n<img src=\"/assets/faces/normal/dead.gif\" class=\"hkgmoji\" /> <img src=\"/assets/faces/normal/dead.gif\" class=\"hkgmoji\" /> <img src=\"/assets/faces/normal/dead.gif\" class=\"hkgmoji\" /> <br />\n要完全做到無視世俗眼光其實好難"},{"pid":"b72550e37dc2cd87cd6ba086faef7e972c36940b","tid":696927,"uid":54597,"like":0,"dislike":0,"score":0,"citedBy":0,"replyTime":"2018-06-12T09:52:38.000Z","msg":"佢係自然導師course唔平，做呢d好過「辦教育」啦"}]}