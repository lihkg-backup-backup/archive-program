{"tid":867198,"cid":7,"subCid":0,"title":"【演藝人物】也是雷曼輸家 我想不勞而獲但鋪鋪輸　杜琪峯","createTime":"2018-10-18T12:39:53.000Z","updateTime":"2018-10-18T12:39:53.000Z","uid":25558,"like":2,"dislike":2,"uniUserReply":1,"replies":[{"pid":"e0539a108de7d8b8500c93d2e37eee197ba4ca70","tid":867198,"uid":25558,"like":0,"dislike":0,"score":0,"citedBy":0,"replyTime":"2018-10-18T12:39:53.000Z","msg":"<a href=\"https://hk.news.appledaily.com/local/daily/article/20181018/20524432\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20181018%2F20524432&d=lLDkewc10%2F2bRfwr4nLAHEjIoeaDRyeQRMy%2FzT52C%2Fo%3D&h=c2e3d900\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20181018%2F20524432&h=b1b9db9e\" target=\"_blank\">https://hk.news.appledaily.com/local/daily/article/20181018/20524432</a><br />\n<br />\n2018年10月18日 <br />\n<br />\n【演藝人物】也是雷曼輸家<br />\n我想不勞而獲但鋪鋪輸　杜琪峯<br />\n<br />\n<img src=\"https://static.appledaily.hk/images/apple-photos/apple/20181018/large/17lp9p01.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20181018%2Flarge%2F17lp9p01.jpg&h=ac5a2abc&s={SIZE}\" /><br />\n杜琪峯<br />\n<br />\n<br />\n邇來股市反覆沉降，不知又有多少散戶損手爛腳，畢竟，未必人人都把以炒股為題材的經典港產片《奪命金》的啟示放在心上。電影《奪命金》是不少人的夢魘，戲中銀行職員為了業績向毫無投資經驗的長者銷售高風險產品，這些情節十年前在雷曼迷債未爆煲前，幾乎天天在銀行上演，原來執導的杜琪峯亦曾因雷曼輸錢，難怪拍得如此到肉。<br />\n<br />\n匆匆十年，這位雷曼苦主慶幸當年自己醒得快，亦不歸咎於銀行不當銷售，因相信損失源於一個「貪」字，「你去話人哋搶你嘢時，你有冇想搶人嘢先？」大導演告誡他人亦是提醒自己，因他認為即使政府做多少工夫補鑊，雷曼事件仍可重演，「有錢嘅地方就會有老千」。<br />\n<br />\n記者︰鍾雅宜<br />\n攝影︰李家皓<br />\n<br />\n<br />\n杜琪峯並非經常接受專訪，據說，即使有新戲上畫亦不時婉拒訪問宣傳，偏偏十年前的「雷曼」卻引起他的興趣。他在雷曼事件十周年之際接受《蘋果》專訪，說拍攝《奪命金》，雷曼爆煲是其中一個重要觸發點。<br />\n<br />\n生於上世紀50年代、在香港土生土長的杜Sir是社會變遷的見證者之一，他指當年香港由工業社會轉型至以地產和金融為命脈的經濟體系，經歷金融業「大嚿大嚿錢掟落去」的風光年代，更「難得」是遇上數十年一遇的金融海嘯。<br />\n<br />\n<img src=\"https://static.appledaily.hk/images/apple-photos/apple/20181018/large/a0801a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20181018%2Flarge%2Fa0801a.gif&h=0752f880&s={SIZE}\" /><br />\n《奪命金》劇照<br />\n<br />\n<br />\n拍《奪命金》記歷史寫人心<br />\n<br />\n「當嗰下雷曼出現，可能係十年、廿年、卅年都唔逢一次&hellip;&hellip;呢種海嘯式大蕭條唔容易出現，作為一個電影人有呢個機遇，香港亦係世界金融中心，值得將故事性嘅情節（記下），去留低啲痕迹，所以寫《奪命金》。」<br />\n<br />\n除承載歷史，杜亦希望藉電影記錄香港人心態變化，「當時香港好似幾繁華穩定，但因政治上嘅改變，人就有不安」。他認為不論是二戰後、六七暴動後或回歸後，「香港永遠都唔穩定，不安會令人搵更多穩陣嘅嘢、後備嘅嘢」。<br />\n<br />\n不安令人產生貪念，杜琪峯指《奪命金》最希望表達「貪婪同恐懼，都係人類永遠擺脫唔到嘅事」。戲中飾演銀行職員的何韻詩原本安份守己，但敵不過業績壓力而向低風險客戶銷售高風險產品，最終抗拒不了金錢引誘，不惜盜取客戶存款。「香港個個都係咁，如隔壁嗰個搶嘢，前後都搶，得你一個唔搶，你會點？」<br />\n<br />\n金錢令人陷入瘋狂，戲裏戲外如是。杜琪峯說：「你問我對十年前嗰班苦主點睇？我會覺得，冷靜啲諗諗先，邊有咁大隻蛤乸隨街跳？」他直言不懷疑銀行有欺騙成份，「唔好話雷曼，即使華爾街大行都係攞你最大着數，今日都係，以後都係，但你去話人哋搶你嘢時，你有冇想搶人嘢先？」<br />\n<br />\n<img src=\"https://static.appledaily.hk/images/apple-photos/apple/20181018/large/17lp9p03.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20181018%2Flarge%2F17lp9p03.jpg&h=ee7f2dc1&s={SIZE}\" /><br />\n杜琪峯<br />\n<br />\n<br />\n金錢令人瘋狂　損手源於貪<br />\n<br />\n杜Sir如今談笑風生，以為他在金融海嘯中只是隔岸觀火，他卻自爆：「我都係其中一個喺雷曼輸錢嘅人，但我醒得快，自己解決自己問題，喺某個位壯士斷臂咪算囉！」他透露購買了累計股票期權（Accumulator），當年被人戲稱為「I kill you later」的金融產品，女藝人林建明亦因此損手逾千萬元，杜Sir無透露輸掉多少，金融海嘯劫後餘生，杜Sir更懂得笑看人生，「我人生最大願望就係不勞而獲，但我鋪鋪都輸！」<br />\n<br />\n《奪命金》2009年開拍，2011年上映，加入不少「後雷曼」情節，如銀行銷售投資產品時需錄音、一般服務和投資服務以不同顏色區域劃分，卻杜絕不了不當銷售。<br />\n<br />\n杜琪峯認為因人的貪念難以改變，「呢種情況十年、二十年、三十年都係不停發生，政府做咗嘢，只係用一種形式令人更難（銷售），但無辦法改變人。」<br />\n<br />\n就如止痛藥，政府只會在爆煲後才會堵塞漏洞，「見邊個窿就補邊個窿，未發生嘅窿（漏洞）點知喺邊？」貪念一日不除，他認為「點阻都冇用，搵到錢嘅地方就會有人出千。」  <br />\n<br />\n<br />\n上一則<br />\n上一則<br />\n獨行賊連爆南區兩豪宅<br />\n<br />\n下一則<br />\n下一則<br />\n徙置區長大「政府起公屋要不怕死」"}]}