{"tid":2149118,"cid":12,"subCid":0,"title":"今日講一個名為白雪公主嘅寓言故事","createTime":"2020-08-10T08:47:11.000Z","updateTime":"2020-08-10T09:27:13.000Z","uid":143026,"like":1,"dislike":1,"uniUserReply":2,"replies":[{"pid":"9ab21b4cbe6f9b745c855ecb321fa362b8fb8323","tid":2149118,"uid":143026,"like":0,"dislike":0,"score":0,"citedBy":0,"replyTime":"2020-08-10T08:47:11.000Z","msg":"從前某一個國家住咗個巫婆，個巫婆係個度嘅女王，所以就覺得自己最威最靚嘅。直到某人佢對住塊鏡自言自語口噏噏，噏出一個叫白雪公主嘅假想敵，巫婆想對佢不利禁錮佢，咁白雪公主唯有逃走。<br />\n<br />\n佢就養咗班獵人，獵人就有好有壞啦，聽到女王落命令要捉白雪公主，一啲殘暴啲嘅獵人就好雀躍，一個正直啲嘅獵人就認為就算打份工都唔應該埋沒良心。好好彩個正直嘅獵人救走咗白雪公主，將真實情況話比一班小矮人聽，一班小矮人都發自內心咁想保護佢。<br />\n<br />\n一班平時打開獵嘅獵人可能平時狩獵慣咗，又冇乜人規管，手法自然骯髒亂咁嚟，搞到民不聊生，更多民眾對女巫嘅所為睇唔過眼，就指責女巫嘅行為，但佢冇又覺得自己冇做錯，就極力保住嗰班亂咁嚟嘅獵人。咁情況大家就估到，只有更加壞落去。<br />\n<br />\n有日女巫忍唔住自己出手，就將個蘋果表面塗毒請公主食，結果公主就一睡不起。當然司馬懿之心路人皆知，小矮人都知導致呢件事嘅起因係女巫，佢哋好後悔冇好好保護白雪公主。結果佢哋貿然反抗，想同女巫對質，但個女巫就將個責任歸咎落個蘋果度，話個蘋果係毒果，話小矮人睇完個蘋果就蒙蔽思想，又話個全個果園影響到國家內政要消滅個蘋果。<br />\n<br />\n講到呢度，班小矮人個個都深深不忿，但唔夠膽出聲，因為佢見到佢手下班獵人已經一步步捉拿緊提出反對聲音嘅市民。而嗰個正直嘅獵人就算想入去救人，都一早已經被拒於門外，被其他獵人圍毆緊...<br />\n<br />\n<br />\n去到尾聲，大家都知道一個健康嘅蘋果又點會無端端食死人，如果你唔係心存不正，又點會有毒係個蘋果度呢，事後就歸咎個蘋果，咁個蘋果都幾冤枉。個故事有冇王子出現救翻醒白雪公主就不得而知，但我相信民眾放棄反抗女巫，不但班小矮人會被當成棄子，白雪公主就永遠唔會醒得返...  <br />\n<br />\n<br />\n<br />\nP. S. 樓主講緊嘅係白雪公主嘅故事"},{"pid":"9880e63c908dec4a45fb0844e1125ec96dd995a1","tid":2149118,"uid":207149,"like":1,"dislike":0,"score":1,"citedBy":0,"replyTime":"2020-08-10T09:27:13.000Z","msg":"王子鋒<img src=\"/assets/faces/lm2/aura.gif\" class=\"hkgmoji\" />"}]}