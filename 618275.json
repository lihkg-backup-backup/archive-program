{"tid":618275,"cid":12,"subCid":0,"title":"《我係香港最後一個古惑仔…》","createTime":"2018-04-05T16:57:45.000Z","updateTime":"2018-05-09T04:29:56.000Z","uid":110219,"like":8,"dislike":0,"uniUserReply":12,"replies":[{"pid":"9ce93a4cbc64f593184fdf87a133f29b8d2cdf6a","tid":618275,"uid":110219,"like":0,"dislike":0,"score":0,"citedBy":1,"replyTime":"2018-04-05T16:57:45.000Z","msg":"我叫李志成。我係香港最後一個古惑仔。宜家好似係2058年，我就芳齡六十二。<br />\n<br />\n我喺威爾斯入面某一間單人病房度，醫生叫我有咩就講低，話部電腦會幫我錄低再轉做文字喎。<br />\n<br />\n我心諗佢都嘥鬼，嘥鬼，喂，廢鬼電腦轉唔到粗口咁渣嘅&hellip;<br />\n<br />\n我心諗佢都嘥舊氣嘅，就憑呢間單人病房真係可以顧名思義咁得我單人喺度，就知道我錄鬼完都無人睇啦。<br />\n<br />\n不過我記得入醫院之前，有單新聞話啲科學家試緊將啲文字寄去未來或者過去，咁如果未來或者過去嘅你睇到嘅，相信嗰啲什麼科技應該研究成功囉。<br />\n<br />\n喂，襯我仲有氣講嘢嘅時候，我想將我呢生人嘅故事記低。<br />\n<br />\n我再講多次，我李志成，係香港最後一個古惑仔。"},{"pid":"eb29599e01a47f88b2e113fec8182ac4b321250f","tid":618275,"uid":110219,"like":4,"dislike":1,"score":3,"citedBy":0,"replyTime":"2018-04-05T16:59:56.000Z","msg":"話說，我就喺聯和墟大嘅。聯和墟即係以前咩雞脾包同四眼仔腸粉好出名嗰度啦。仲記得我俾人踢入會嘅第一日，就喺係四眼仔腸粉門口。<br />\n<br />\n我：「四蚊腸粉三蚊燒賣三蚊魚蛋多花生醬甜醬多芝麻&hellip;走&hellip;！」<br />\n四眼仔：「走辣醬呀嘛&hellip;」<br />\n<br />\n由於我每日返學前都會買呢個十蚊早餐，所以四眼仔叔叔都聽慣聽熟，仲懶有默契咁搶埋我最尾一句嚟講。<br />\n<br />\n我：「唔該哂！」<br />\n四眼仔：「俾心機上堂呀&hellip;」<br />\n我：「梗係！」<br />\n<br />\n我梗係答梗係，四眼仔你識我阿媽嘅，唔通我答你「唔啦，我今日返去駁老師嘴呀？」<br />\n<br />\n我行出門口唔夠兩步，聽到一把沉得嚟又高音嘅聲，好明顯係青春期變緊嘅聲，詳情你哋自己搵返Justin Bieber啱啱變聲嗰陣啲片嚟睇。<br />\n<br />\n講開又講，Justin Bieber將會嚟香港麥花臣度開佢告別樂壇嘅巡迴演唱會－《Time To Say Good Bye World Tour香港站》。原名好似係《64 Years Old Baby World Tour 香港站》，唔鬼知點解嚟到香港會改鬼咗名。喂，好似講得太鬼遠，時間無多，都係講返嗰個青春期怪聲人先。"},{"pid":"c99db6b4cc78931c24dc6ae075f619c8df00f039","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-05T17:04:25.000Z","msg":"「企喺度～～～～」佢個「度」字係大走音，我諗走音都係變聲嘅男仔必經嘅階段。<br />\n「我呀？咩咩咩事呀？」我嘗試保持鎮定，但係嗰三個「咩」字COMBO完全將我出賣咗。<br />\n「你邊度嫁？」矮仔擢一擢個頭，問我。<br />\n「我&hellip;&hellip;四C班。」<br />\n<br />\n我答完之後，全個世界停頓咗兩秒，接著就係好侮辱加好難聽嘅青春期笑聲。<br />\n笑聲係嚟自呢三個人。<br />\n側邊嘅肥仔，好明顯係為咗應酬中間呢個矮仔大佬喺度笑，而側邊有個黑面神就懶有風格，無笑容咁插住褲袋。<br />\n<br />\n當我見到肥仔同矮仔一笑，我就知我扮傻呢一招成功咗&hellip;<br />\n我扮傻唔係因為我淆，而係理性分析嚟講，佢哋三個對我一個，同佢哋硬碰硬，<br />\n絕對唔係一個明智嘅選擇。<br />\n<br />\n「哈哈哈&hellip;&hellip;&hellip;即係無料到啦？」矮仔招招積積咁望佢左肥右黑咁講。<br />\n「無啦梗係。」我夾硬將臉旁兩嚿肌肉向上抽。<br />\n「咁好啦，以後你跟我呀。我6D班嘅，一陣第二個小息上嚟搵我搞埋啲程序&hellip;&hellip;如果我見你唔到嘅話，你自己睇爬啦。」<br />\n<br />\n唔知點解，佢最後一句一定要喺我耳邊講，搞到成件事個電影感加重咗好多。<br />\n<br />\n俾佢耳語完我之後，我呆咗咁目送佢哋三個嘅背影，佢哋分別以單邊，斜咩，同手抽咁攞住個灰﹑黑﹑藍色嘅Super X越行越遠，直至佢哋消失喺我視線範圍之內，我先回到神。<br />\n<br />\n我&hellip;&hellip;我想問&hellip;我係咪叫做俾人踢咗入會啦？"},{"pid":"1815bbeaa7992d7e1b13b6717e8d7e5bf3caeb17","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-05T17:06:39.000Z","msg":"「燈櫈登鄧，鄧櫈燈櫈」第二個小息嘅音樂鐘響咗。<br />\n<br />\n「唔好執嘢住，講埋先放呀」潘Sir例牌玩遲放。<br />\n<br />\n咁即係無得落去汽水機買嘢飲啦&hellip;<br />\n大鬼鑊，買嘢飲事小，睇爬事大呀。呢個小息搵唔到矮仔，我會唔會出事嫁？<br />\n<br />\n潘Sir一直講，越講越High，好似已經唔記得咗落咗堂好鬼耐。<br />\n「講完！嗱，對你哋唔錯呀&hellip;仲有一分鐘去廁所！快啲行啦！」潘Sir懶幽默咁講。<br />\n<br />\n我心知不妙，全班同學一齊衝出課室門口，坐角落頭最後嘅我，又點會夠時間由一樓衝上三樓嘅6D班房呀？<br />\n所以我索性坐低埋，轉諗一陣放學點樣可以安全返到屋企。<br />\n<br />\n「燈櫈登鄧，鄧櫈燈櫈」第二個小息嘅音樂鐘再響咗，代表第二個小息完結，亦意味我可能會有危險。<br />\n<br />\n我突然感覺到窗口有啲嘢望實我，我一望過去，有三對充滿殺氣嘅眼望住我。<br />\n係，我認得係Super X 三人組嘅死人眼神。<br />\n<br />\n嗰次係我人生第一次腳震，我直覺話我知，我放學會發生一件大事。<br />\n輕則頭破血流，重則，無重則，雖然嗰時我得十歲，但我心知小學生係唔敢做啲咩嘅&hellip;&hellip;&hellip;&hellip;應該&hellip;&hellip;&hellip;&hellip;&hellip;&hellip;我估。"},{"pid":"94ab8f7dbb8faec854d1fb0fc601eb95fe578e1d","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-05T17:09:43.000Z","msg":"我特登喺有蓋操場坐多一個鐘，搏Super X 三人組無耐性會走咗。<br />\n臨出校門之前，我突個頭出去，左望，右望，無人，Yeah！走！<br />\n<br />\n「去邊呀？」我感覺到個書包俾人捉實咗。<br />\n「去&hellip;搵你囉。」當時嘅我淆到只可以亂咁答嘢。<br />\n「而家第二個小息咩？」矮仔明知故問。<br />\n「我&hellip;我&hellip;」<br />\n「過嚟講兩句先啦。」矮仔搭住我膊頭。<br />\n<br />\n由於矮仔同我身高有少少差距，所以我感覺到佢搭我膊頭隻手，搭得有啲辛苦。<br />\n佢搭住我，一直向工業邨方向行，越行就越嚟越少人，反而野狗就越嚟越多。<br />\n狗我唔驚，因為我有養貓，幾惡嘅動物我都可以應付到。但對住呢三個惡人，我無信心。<br />\n我哋一直行，行到去一條無人嘅冷巷度。<br />\n<br />\n「卜，卜，卜」三個Super X 俾三大惡人扔在喺地下。<br />\n「叫你嚟搵我，你唔搵。即係踩架屎啦？」矮仔叉住腰講。<br />\n「咩係架屎？」我皺眉。<br />\n「好串喎你&hellip;」矮仔冷笑一吓。<br />\n「吓，我真心問&hellip;」<br />\n「吓咩呀吓？唔好話我恰你，你喺我哋三個入面揀一個隻揪。」<br />\n「吓&hellip;」<br />\n「你再吓多一聲，我就執你一劑先再同你隻揪。」矮仔怒氣沖沖指住我。<br />\n「咁&hellip;我揀你。」我指住返矮仔。<br />\n<br />\n其實真係唔使考慮，肥佬我唔夠佢大力；黑面佬我唔夠佢兇，<br />\n咁&hellip;其實我都係得返一個選擇啫。"},{"pid":"2dc45c20b96c4ee9e07ca08ca9a961e0fa7ca06c","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-05T17:12:59.000Z","msg":"「好呀。」矮仔即刻除校服，除背心，露棚骨同兩粒粉紅蓮出嚟兇我。<br />\n我放低書包，好努力咁諗返之前睇過嘅功夫電視劇或者電影。<br />\n然後兩手握實拳頭，好似玩十五二十咁放喺心口前。<br />\n<br />\n「呀！！！」矮仔突然向我衝埋嚟。<br />\n<br />\n唔係講笑，打爛仔架真係一個字－「狼」。<br />\n而矮仔充份演繹呢隻字，佢一嘢跳起用膝頭對我心口撞，撞到我應聲倒地，之後仲不停用手肘向我背脊施襲。<br />\n旁邊肥仔同黑面神好似旁述咁講：「嘩，484，嘩，雞翼&hellip;」<br />\n雖然我生平無打過交，但係俾人咁樣打法，慢慢由好驚變到好嬲。<br />\n我忍唔住一個轉身拋錘，正正就打中佢個鼻。<br />\n矮仔好驚訝我夠膽打佢，亦相當驚訝我打中佢。<br />\n佢行後兩步，摸一摸自己個鼻，摸摸吓，突然摸多咗兩行血出嚟。<br />\n矮仔見到自己個鼻有血，佢嬲到手都震埋。<br />\n以後使出古惑仔第一式：「無口齒！」<br />\n<br />\n「郁佢！！」佢指住我，命令肥仔黑面神。<br />\n「又話隻揪&hellip;講過唔算數嘅&hellip;」我眼框充滿淆底同委屈嘅眼淚。<br />\n<br />\n嘢都未講完，肥佬個膝頭已經到我氣門，黑門神個手肘亦到我背脊。<br />\n喺呢一刻，我忽然好掛住媽咪。我並唔係裙腳仔想媽咪嚟保護我，而係我知道，<br />\n如果我今次俾人打死咗，媽咪一定會好唔開心，我唔想媽咪唔開心。<br />\n<br />\n喺唔知捱到第幾多十拳幾多十肘之後，突然聽到一把好男人嘅男人聲大叫：<br />\n「停手！！」"},{"pid":"31cb3be234c6b6e061e7d0b923b35ae9910997bb","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-05T17:17:54.000Z","msg":"我迷迷糊糊當中，我覺得係潘Sir，又或者係四眼仔叔叔。<br />\n總之呢把聲，一定唔係屬於青春期變緊聲嘅人。<br />\n<br />\n肥佬同黑面神後退兩步，矮仔行前一步講：<br />\n「做架兩呀？你邊&hellip;」<br />\n「噗！」潘眼仔叔叔一拳打咗落矮仔個肚度。<br />\n「吹雞&hellip;吹雞&hellip;你咪走呀&hellip;我叫我大佬嚟。」我第一次見到黑面神塊面係青色，變成青面神。<br />\n「你唔好嘥我時間，直接叫你阿公或者阿頂同我講。」四眼仔Sir好有霸氣咁講。<br />\n「你&hellip;你&hellip;你&hellip;你&hellip;邊鬼度嫁？」肥仔口疾疾講咗四字「你」字，4COMBO，破咗我紀錄。<br />\n「我正和嘅&hellip;」<br />\n「喂，原來係師兄&hellip;我&hellip;」矮仔突然好有禮貌。<br />\n「咪認親認戚啦&hellip;好鬼Friend咩？」<br />\n「唔使咁串呀？」黑面神唸唸有詞&hellip;<br />\n「係好串嫁啦，叫你大佬同我傾囉。」佢指住青面神個頭大喝。<br />\n「大佬未放學！」肥仔懶醒咁衝出嚟講。<br />\n「咁呀？叫你大佬放咗學，做哂功課先同我傾啦。好無呀？」佢拍住肥仔塊面講。<br />\n<br />\n黑矮肥三個攞返起個Super X，佢哋知道自己輸哂，一邊眼超超一邊敗走冷巷。<br />\n<br />\n「哥哥，我可唔可以跟你？」嗰一刻我無諗咁多，淨係想第二日返學唔使再俾人打。<br />\n「點解呀？」佢笑一笑咁問。<br />\n「唔想俾人恰。」<br />\n「如果你無恰人都無啦啦俾人恰嘅話&hellip;你響我朵啦。」<br />\n「哦&hellip;咁你個朵係&hellip;&hellip;」<br />\n「正和阿健。你行到路去睇醫生嘅我走先，趕時間。」<br />\n<br />\n健哥，佢係我一生人入面最尊敬嘅人，雖然佢由頭到尾都無認佢收過我做細。但係佢嘅出現話俾我知，點樣做一個「有型」嘅古惑仔。<br />\n<br />\n而有邊個會估到，我同健哥只係短短識咗一年，就要陰陽相隔呀？"},{"pid":"e03f30bc70033f9e10b978c49e297fc54fa58957","tid":618275,"uid":70132,"like":0,"dislike":0,"score":0,"citedBy":0,"replyTime":"2018-04-05T17:40:52.000Z","msg":"Lm"},{"pid":"b7a81f093b704e0ea6cafed93838d16e1df9739b","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-06T09:29:08.000Z","msg":"「喂，大佬&hellip;我」我拍一拍健哥膊頭。<br />\n「咪認親認戚呀，大咩佬呀大？」健哥瞪大隻眼同我講。<br />\n<br />\n係啦，佢又例牌唔認啦&hellip;大大話話都跟咗佢成年啦，始終都唔肯認。<br />\n<br />\n「讀書點呀？」佢飲一啖雪碧問我。<br />\n「OK啦，有啲合格有啲唔合格囉。」我有啲心虛咁講。<br />\n<br />\n佢噴咗少少雪碧出嚟。<br />\n「咪笑死人啦唔合格？我小學嗰陣幾懶都好，都起碼全部合格啦。」<br />\n佢用不可置信嘅樣望住我。<br />\n<br />\n「咁大佬你全部合格宜家都&hellip;」我嘗試反駁。<br />\n「係呀，做車房呀嘛。你想好似我咁做車房咩？」<br />\n「車嚟講我鍾意嫁。露荀七代幾有型呀！！」我突然興奮。<br />\n「Evolution你都識呀？」佢笑一笑。<br />\n「我對車真係好有熱誠嫁，我諗住一讀完中三就跟大佬你整車。」<br />\n「你話跟就跟呀？」佢藐一藐我。<br />\n「你唔俾我跟，唔通叫我讀完書去做文員咩？」我扮失落。<br />\n「你做文員關我鬼事。」佢再飲啖雪碧。<br />\n「好囉&hellip;由得我自生自滅囉。」<br />\n<br />\n講完呢句之後，健哥再無講嘢。仲行入鋪頭攞多罐雪碧出嚟。<br />\n<br />\n「信我啦，有得揀，梗係唔行古惑啦。」佢拍一拍我膊頭。<br />\n「但係行古惑可以賺到好多錢，我最多唔害人，好似大佬你咁咪得囉。」<br />\n「搵咁多錢做乜呀？」<br />\n「想阿媽可以過得好啲囉&hellip;」<br />\n「咁就更加唔好行古惑，讀好啲書，咁先俾到好生活媽咪嫁嘛」佢用教訓嘅語氣同我講。<br />\n「我想做一個可以搵到錢之餘，又保護到人嘅古惑仔，就好似大佬你保護我咁。」<br />\n「無你咁好氣&hellip;食多串炸燒賣啦，我請啦。」<br />\n<br />\n老實講，出嚟行古惑都係兩大原因啫。一﹑錢，二﹑勢。你唔貪錢唔貪勢嘅，基本上都唔會行古惑啦。唔通有人行古惑係貪佢可以成日都擔驚受怕咁變態咩？<br />\n而我&hellip;我貪哂兩樣。因為我想阿媽有好啲生活，同埋，我唔想俾人恰！<br />\n<br />\n每次同佢食串燒，我都會提住一讀完中三就跟佢。但佢每次都拒絕我，淨係識叫我讀好啲書，仲長氣過我阿媽。直至有一排，佢唔再聽我電話。我本身以為佢嫌我太煩，所以唔想再聽我電話&hellip;直至有一日&hellip;"},{"pid":"88fd819bf1632a5a3d989c5a25e4c46838ef58c2","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-06T09:40:11.000Z","msg":"有一日睇報紙，見到有個標題：《粉嶺車房技工 身中多刀死亡》。<br />\n我嗰刻突然有啲忐忑，我擔心主角係大佬。我慢慢將目光投放喺內文，見到係青年，見到係工業邨車房，再望埋死者圖片。我&hellip;我無得再呃自己，亦只可以接受呢個現實：<br />\n「大佬喺工業邨俾四個蒙面刀手埋咗單。」<br />\n<br />\n我呢一刻，我無因為大佬嘅死而驚。我好嬲，我唔明點解個天係點決定揀咩人去死。<br />\n點解好人要咁早死？點解死嗰個唔係矮仔唔係肥佬唔係青面神，而係大佬？<br />\n我好想幫大佬報呢個仇，但我亦都唔知可以點幫。<br />\n我作為一個小四學生，就算俾我搵到個四個刀手出嚟，難道我又可以一個將佢哋KO咩？<br />\n我連三個小六雞我都打唔嬴啦。我用咗一個下晝去諗，我要幫大佬報仇，我唯一可以做嘅，就係要加強自勢力，先可以幫到大佬呢個仇。<br />\n<br />\n有日喺網吧，我竟然撞返佢哋。"},{"pid":"e95514d98faa7d25c7643ec4a603c3cbd1d82dfa","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-06T09:42:11.000Z","msg":"「喂，大佬&hellip;」一把好熟嘅肥仔聲傳入我耳。<br />\n「喂喂喂，唔準咁無禮貌呀&hellip;人哋無咗個大佬，你哋唔準再提大佬呢兩隻字呀&hellip;」<br />\n呢把係接近變完聲嘅矮仔聲。<br />\n「大佬，你自己咪提咗大佬呢兩隻字囉&hellip;」聽聲似古天樂，就知係黑口黑面。<br />\n「今日上中文堂學到隻字呀，叫咩離流失所呀&hellip;」<br />\n「流離失所呀大佬&hellip;」黑面神細細聲提矮仔。<br />\n「係呀，我咪咁講囉。」矮仔死撐。<br />\n三個以為自己做緊舞台劇咁喺度互接對白。<br />\n<br />\n「好心你哋啦&hellip;中學都升埋，講嘢仲咁Kai嘅？」我移開放喺滑鼠嘅手，轉身講。<br />\n「唔好意思呀！我睇你唔到呀&hellip;我唔知你喺度&hellip;」矮仔好作狀咁講。<br />\n「俾我一拳打到鼻血都噴埋出嚟，仲好意思咁招積嘅？」我冷笑一吓。<br />\n<br />\n矮仔呆咗，佢無諗過我會駁嘴，仲要咁串嘴。<br />\n<br />\n「隻揪囉。」矮仔突然兇我。<br />\n「宜家囉。」我驚都無驚咁答。<br />\n「冷巷囉。」矮仔再兇我。<br />\n「唔好帶人呀笨&hellip;隻揪隻，有咩事幫對方打999」我兇返佢轉頭。<br />\n「&hellip;好呀」<br />\n<br />\n矮仔好明顯怯咗一怯，因為嚴格嚟講，上次係無分出到勝負。但係佢中學都升面，又喺佢兩個細面前，佢又點會俾我呢個小六雞兇到？呢個亦都係做古惑仔第二式：「鬥兇」<br />\n<br />\n「咁放學見啦&hellip;記得帶紙巾抹鼻血。」我望實矮仔對眼講。"},{"pid":"a822d7b84ff477b31b9c1f93e75ddfde0ff13328","tid":618275,"uid":6305,"like":0,"dislike":1,"score":-1,"citedBy":0,"replyTime":"2018-04-06T09:42:35.000Z","msg":"Lm支持"},{"pid":"f6b98ffc4d13fe279c8167dd55f49750ea8fc1d1","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-06T09:47:05.000Z","msg":"「無帶人嚟呀嘛？」我笑住同佢講。<br />\n「對你呢個小朋友，我會唔會要帶人呀？」矮仔一邊除自己個Laosmiddle袋，一邊講。<br />\n「咁你唔好又俾小朋友帶到流鼻血啦&hellip;」<br />\n「&hellip;&hellip;你滷味！」<br />\n矮仔再次衝埋嚟，又想飛膝撞我心口。<br />\n我向後一縮，喺佢個人就落到地嘅時候，我又一拳打中佢個鼻。<br />\n<br />\n「Sor..Sorry呀。」我真心講。<br />\n唔知點解呢吓我要咁講，但係我絕對無串佢嘅意思，我係真心覺得唔好意思\b又打中個鼻。<br />\n<br />\n咁當然佢以為我串佢啦，佢即刻想以鼻還鼻咁打返我。<br />\n但由於我同佢嘅身高有少少差距，佢拳頭到我個鼻之際，我個膝頭已經到咗佢心口。<br />\n矮仔呢吓痛到典地。<br />\n<br />\n「使唔使幫你打999？」我行去佢側邊講。<br />\n<br />\n當然，如果佢話「要」嘅話，我都真係唔知點算，因為我驚佢報警，我要受警司警誡。<br />\n但當然，我心知矮仔呢啲咁要面嘅人，又點會答「要」呀&hellip;<br />\n<br />\n「出嚟郁佢！」矮仔突然大叫。<br />\n<br />\n矮仔一講完呢句，青面神同肥仔即刻喺轉角飆出嚟。<br />\n成個場景好熟口面，基本上同上次一樣，都係由隻揪變圍毆。<br />\n<br />\n喺呢個時候，我&hellip;&hellip;"},{"pid":"51bdcd605afb4d5f24d881bba601c273c54478b8","tid":618275,"uid":110219,"like":0,"dislike":0,"score":0,"citedBy":0,"replyTime":"2018-04-06T09:58:09.000Z","msg":"我大喝一聲。<br />\n<br />\n「幫拖！！！」<br />\n<br />\n喂，我又點會輸俾同一招Twice咁鬼蠢呀？<br />\n我嚟之前一早叫定我隊波牛喺巷尾等我，因為萬一如果矮仔又反口，我都叫有個保障。<br />\n<br />\n「想點搞呀大佬？」波牛康搖住頭講。<br />\n「俾我郁先呀大佬！」波牛銘搖住身講。<br />\n「呢班蛋散呀大佬？」波牛明搖住手指講。<br />\n「佢哋唔使走呀大佬！」波牛丘搖住Pat講。<br />\n「大佬&hellip;」波牛傑搖住佢架街車咁講。<br />\n<br />\n相信「搖吓搖吓」係佢哋對古惑仔嘅印象。<br />\n<br />\n點解呢班波牛會不斷叫我做大佬？係，係我用金錢推砌出嚟嘅成果。<br />\n我同咗佢哋講，會包佢第一個禮拜踢波嘅水錢，叫佢哋過嚟扮做我啲細，等我可以有霸氣啲之餘，都唔使俾人三打一。<br />\n<br />\n不過，波牛真係波牛，啲戲過哂龍，係咁叫「大佬」，心水清就知道，其實生硬到不得了，<br />\n我有少少擔心穿煲。<br />\n<br />\n呢五隻波牛企喺我後面，係我第一次感受咩叫做「大佬」。<br />\n<br />\n「俾錢請返嚟嫁&hellip;？」矮仔突然講出呢句。<br />\n<br />\n我向後望，啤住佢哋五個，用我既凌厲又失望嘅眼神望住佢哋。<br />\n早知我叫我學校戲劇組啲同學算&hellip;&hellip;<br />\n<br />\n「咩呀，玩多人呀？你&hellip;你咪走呀&hellip;我宜家吹雞。」矮仔向後行兩步。<br />\n「又吹雞？你支雞幾時有響過呀？嚟嚟去去咪得呢兩個蛋散跟住你。」我冷笑一聲。<br />\n矮仔伸出手指公，懶有型咁俾個GOOD我，然後轉身走。<br />\n<br />\n「大佬，水呀。」<br />\n「大佬，唔好走數呀。」<br />\n「係囉大佬，走數做死龍呀！」<br />\n「大佬，大佬！」<br />\n「得啦，慌我走你班仆乖數咩？」我有啲唔耐煩。<br />\n「大佬，好嘢！」五隻波牛異口同聲大叫！<br />\n<br />\n呢隻五個波牛，由做臨時演員叫我做大佬，叫到去我中五嗰年，我真係變咗做咗佢哋大佬！<br />\n佢哋除咗幫我打打殺殺之外，仲幫我追到我第一個女朋友，詩詩。"},{"pid":"53b157ab50f16034537a4e90838f65f1edc09f7b","tid":618275,"uid":143131,"like":0,"dislike":0,"score":0,"citedBy":0,"replyTime":"2018-05-05T20:16:31.000Z","msg":"好撚正"},{"pid":"30ca181d0def5010325033a98f049a68c1a66d7b","tid":618275,"uid":62717,"like":0,"dislike":0,"score":0,"citedBy":1,"replyTime":"2018-05-06T00:32:12.000Z","msg":"大佬，成個月都無文係咩事呀大佬"},{"pid":"46f07081b683b54ea76edc8d89bcaa04b4423a05","tid":618275,"uid":15495,"like":0,"dislike":0,"score":0,"citedBy":0,"replyTime":"2018-05-06T00:39:36.000Z","msg":"大佬"},{"pid":"1a6a1a0eeb6c7283d6dd3267b8664ac79a657834","tid":618275,"uid":131245,"like":0,"dislike":0,"score":0,"quote":{"pid":"9ce93a4cbc64f593184fdf87a133f29b8d2cdf6a","tid":618275,"uid":110219,"like":0,"dislike":0,"score":0,"citedBy":1,"replyTime":"2018-04-05T16:57:45.000Z","msg":"我叫李志成。我係香港最後一個古惑仔。宜家好似係2058年，我就芳齡六十二。<br />\n<br />\n我喺威爾斯入面某一間單人病房度，醫生叫我有咩就講低，話部電腦會幫我錄低再轉做文字喎。<br />\n<br />\n我心諗佢都嘥鬼，嘥鬼，喂，廢鬼電腦轉唔到粗口咁渣嘅&hellip;<br />\n<br />\n我心諗佢都嘥舊氣嘅，就憑呢間單人病房真係可以顧名思義咁得我單人喺度，就知道我錄鬼完都無人睇啦。<br />\n<br />\n不過我記得入醫院之前，有單新聞話啲科學家試緊將啲文字寄去未來或者過去，咁如果未來或者過去嘅你睇到嘅，相信嗰啲什麼科技應該研究成功囉。<br />\n<br />\n喂，襯我仲有氣講嘢嘅時候，我想將我呢生人嘅故事記低。<br />\n<br />\n我再講多次，我李志成，係香港最後一個古惑仔。"},"citedBy":1,"replyTime":"2018-05-06T00:41:18.000Z","msg":"屌你老母，你篇文叫人點睇呀！嘥鳩氣改咗做SIDE舊氣，好似含住碌撚講嘢屙屎唔出咁"},{"pid":"183811816dbf34d752926df1ab06331cff0b212a","tid":618275,"uid":110219,"like":0,"dislike":0,"score":0,"quote":{"pid":"30ca181d0def5010325033a98f049a68c1a66d7b","tid":618275,"uid":62717,"like":0,"dislike":0,"score":0,"citedBy":1,"replyTime":"2018-05-06T00:32:12.000Z","msg":"大佬，成個月都無文係咩事呀大佬"},"citedBy":0,"replyTime":"2018-05-07T07:23:36.000Z","msg":"咪認親認戚。<br />\n我昏迷咗成個月啱啱先醒。<br />\n估唔到真係有人睇到⋯"},{"pid":"ff5a9ce450f06a5cc7c04ba39ba44ea834015c30","tid":618275,"uid":110219,"like":0,"dislike":0,"score":0,"quote":{"pid":"1a6a1a0eeb6c7283d6dd3267b8664ac79a657834","tid":618275,"uid":131245,"like":0,"dislike":0,"score":0,"quote":{"pid":"9ce93a4cbc64f593184fdf87a133f29b8d2cdf6a","tid":618275,"uid":110219,"like":0,"dislike":0,"score":0,"citedBy":1,"replyTime":"2018-04-05T16:57:45.000Z","msg":"我叫李志成。我係香港最後一個古惑仔。宜家好似係2058年，我就芳齡六十二。<br />\n<br />\n我喺威爾斯入面某一間單人病房度，醫生叫我有咩就講低，話部電腦會幫我錄低再轉做文字喎。<br />\n<br />\n我心諗佢都嘥鬼，嘥鬼，喂，廢鬼電腦轉唔到粗口咁渣嘅&hellip;<br />\n<br />\n我心諗佢都嘥舊氣嘅，就憑呢間單人病房真係可以顧名思義咁得我單人喺度，就知道我錄鬼完都無人睇啦。<br />\n<br />\n不過我記得入醫院之前，有單新聞話啲科學家試緊將啲文字寄去未來或者過去，咁如果未來或者過去嘅你睇到嘅，相信嗰啲什麼科技應該研究成功囉。<br />\n<br />\n喂，襯我仲有氣講嘢嘅時候，我想將我呢生人嘅故事記低。<br />\n<br />\n我再講多次，我李志成，係香港最後一個古惑仔。"},"citedBy":1,"replyTime":"2018-05-06T00:41:18.000Z","msg":"屌你老母，你篇文叫人點睇呀！嘥鳩氣改咗做SIDE舊氣，好似含住碌撚講嘢屙屎唔出咁"},"citedBy":0,"replyTime":"2018-05-07T07:25:45.000Z","msg":"部電腦自己過濾我啲粗口我都唔想嫁⋯<br />\n你想我點諗樣啫！！<br />\n.<br />\n.<br />\n.<br />\n.<br />\n<br />\n最多之後錄啲似啲嘅諧音囉！！！"},{"pid":"4e2923119e30e714783aa9a88d69dc5bf52df5ae","tid":618275,"uid":164155,"like":0,"dislike":0,"score":0,"citedBy":0,"replyTime":"2018-05-07T20:08:36.000Z","msg":"大佬你去咗邊啊"},{"pid":"49f6c2f3f04ab6828e0aac8707fde16f5182c87b","tid":618275,"uid":110219,"like":0,"dislike":0,"score":0,"citedBy":0,"replyTime":"2018-05-08T09:20:04.000Z","msg":"詩詩，1米65，白得嚟唔會覺得係病人嗰隻白，瘦，但有少少肉。<br />\n特別係個心口，可以著挺條校裙，腳又夠直，佢係我呢一生人見過最完美嘅女仔。<br />\n佢亦係我哋班嘅班花，唔係，級花，唔係，校花，唔係，區花。係區花，我見過咁多學生妹，無一個可以同詩詩媲美。<br />\n<br />\n仲記得分班上中四第一次見佢，我真係呆哂。我估唔到呢個睇落咁乖嘅女仔，會分到去我哋呢啲垃圾班。亦估唔到中一至中三路人樣嘅佢，突然會升格做女神。<br />\n<br />\n「第一行最尾，李志成」Miss Wong讀完望住我笑一笑。<br />\n又係分我去最尾...明啦，唔想我騷擾到啲想專心嘅同學呀嘛。嘥氣啦，想專心讀書嘅，就唔會分到嚟呢一班啦？入得呢班嘅，擺明想求其過埋呢三年，男仔就出去跟車，叻啲咪去做倫敦金囉。女仔就出去做Reception，靚啲咪去做援交囉！讀書？嘥氣啦。<br />\n<br />\n「第二行最尾，楊珮詩」Miss Wong再讀出。<br />\n你滷味！真定假呀？佢又坐最尾？佢咁乖？佢點會騷擾同學呀？<br />\n唔係，唔係乖定曳嘅問題。而係女仔1米65真係幾高，好彩我都有1米81，都叫做襯得起佢...喂！咩事呀李志成？諗啲咩呀你？你應該要專心闖出名，闖出勢，最緊要闖出錢嫁嘛...<br />\n兒女私情放埋一邊啦！<br />\n<br />\n「Hi，My lame is time!」我特登唔望住佢，伸出左手咁講。<br />\n「&hellip;&hellip;」佢好似聽唔到。<br />\n「無禮貌，靚女大哂咩？」我無癮地收起食咗檸檬嘅左手。<br />\n「&hellip;.」佢繼續無視我。<br />\n「喂，平時幫我抄埋手冊得唔得，因為呢，我啲字好核突。」我無氣餒。<br />\n「&hellip;」佢扮睇通告。<br />\n「喂，你好啦喎，我好聲好氣，得咪一句唔得咪兩句囉，唔應算係點啫？」我語氣開始重。<br />\n「&hellip;」<br />\n「你驚我鍾意你呀？你放心啦，我出面好多女嫁，邊睇得你上眼呀？」我講大話。<br />\n「&hellip;你係先好講。」佢諗咗一諗之後講。<br />\n<br />\n搞輪錯，第一句同我講嘅嘢竟然就係請我食檸檬？<br />\n「得啦，白雪公主。呀，其實呢，點解你會分到嚟呢班垃圾度嘅？」<br />\n「&hellip;&hellip;」佢睇第二份通告。<br />\n「唉算啦，當我無問過啦沉默的高楊..問你都嘥&hellip;」我決定放棄。<br />\n「其實呢&hellip;」佢突然望實我對眼講。<br />\n哼，肯答啦咩？俾我眼神溶化到啦咩？睇你都飛唔出我手指&hellip;<br />\n<br />\n「係Name，唔係lame。有鼻音嫁。」<br />\n仆乖呀，一係唔開口，一開口就拒絕我串我。你好嘢呀你，我決定令你愛上我，之後再狠狠咁飛咗你，到時你就會喊住咁求我...<br />\n「阿成，唔好走呀，求下你呀，阿成，我需要你呀。」。<br />\n咦？詩詩把聲係我腦海入面點解突然變得咁難聽嘅？<br />\n「阿成，唔好走呀，求下你呀，阿成，我需要你呀。」好似係周柏豪假音咁嘅聲。<br />\n突然我感覺到有人拍我膊頭。哈，估唔到詩詩原來唔鍾意講嘢，一嚟就玩身體接觸。<br />\nOK，咁我無理由唔掂返你呀？<br />\n<br />\n「傻女&hellip;」我掂返隻手，我嚇到講咗個鵰字出嚟。<br />\n詩詩唔知幾時行開咗，眼前嘅，係五隻波牛喺度。"},{"pid":"132945eb98c39f5da4a64dc3fb4152317aa3fcaa","tid":618275,"uid":110219,"like":0,"dislike":0,"score":0,"citedBy":0,"replyTime":"2018-05-08T09:24:03.000Z","msg":"「大佬，你咁變態嫁&hellip;男人手你都捉到咁實？」阿銘一邊講一邊好嫌棄咁抹手。<br />\n「詩詩呢？」我仲未回到神。<br />\n「詩詩就無啦，BB就有一個喺度」阿傑懶好笑。<br />\n「喂，咪搞笑啦，大佬，你今日放學唔好走住呀，求下你呀，我需要你呀！」阿康好緊張咁捉住我<br />\n「咩呀？唔去呀，你哋想打拳皇自己打飽佢。」我有啲唔耐煩。<br />\n「今次真係拳皇啦&hellip;我哋俾人等放學呀。」阿丘眼神空洞咁講。<br />\n呢五隻波牛，之前扮嘢扮做我細佬，到宜家真係認咗我做大佬。一直都無出過事，今次，係佢哋第一次話瀨嘢要我幫手。<br />\n<br />\n「咩料呀？」我急轉認真聲。<br />\n「之前我哋落球場踢波，阿丘囉，唔收腳，俾人過咗都成個飛埋去，仲要唔講SOR，對面咪燥囉。」阿銘扮無嘢咁講。<br />\n「吓？咁小事，踢波碰撞周不時有啦，唔撞得打乒乓波呀&hellip;」我俾阿明打斷。<br />\n「碰撞小事啦，最大鑊係阿丘喺人哋講嘢之前一拳打落人哋個鼻度呀嘛&hellip;」<br />\n「打鼻小事啦，最大鑊係個鼻個主人係大耳個親生細佬呀嘛」阿傑講。<br />\n「大耳親生細佬又點呀？我兄弟我唔通唔撐&hellip;」<br />\n我講到一半停咗，係因為大耳，唔係非一般古惑仔。計輩分，大耳高我三級，係「阿頂」級。如果高一級叫大佬，高兩級叫阿公，高三級就叫阿頂。大耳揸住架白色Mark X周圍飛，車牌2333，聽講2就係食「耳」音啦,3就聽講似隻耳仔形狀。計我話，擺明喺運輸處抽到跟住狗噏啦，懶型，收皮啦。<br />\n<br />\n不過，今次我呢班細佬，一係唔得罪人，一得罪就得罪個阿頂級細佬。<br />\n呢鑊，都唔知點拆好啦&hellip;"},{"pid":"9a3dcb6cc1443c5a1eea798baa40029be29dea15","tid":618275,"uid":110219,"like":0,"dislike":0,"score":0,"citedBy":0,"replyTime":"2018-05-08T10:04:25.000Z","msg":"「夾個高佬過嚟。」大耳指住阿丘。<br />\n無錯，雖然我有1米81，但阿丘有1米85，係全級最高嘅中四學生。<br />\n我伸手攔一攔。<br />\n「大耳哥，有嘢慢慢講。」我扮鎮定。<br />\n「哦，你知我叫大耳呀？咁更加唔使講啦，夾個高佬過嚟。」大耳無表情咁講。<br />\n「大耳哥，踢波衝撞吓難免有啦，不如咁啦，我叫個細同你細佬講返聲對唔住就..」<br />\n「其他嘢唔使講。叫高佬即刻行出嚟，俾我細佬打返拳個鼻先啦。」大耳打斷我。<br />\n<br />\n我望一望阿丘，阿丘點頭，示意佢願意找數。阿丘慢慢行到佢哋面前，大耳細佬一拳打落阿丘個鼻度。但大耳細佬瘦到村口啲唐狗咁，邊有力呀，所以阿丘乜事都無。<br />\n<br />\n「打完啦？咁宜家可以傾&hellip;」我即刻講。<br />\n「喂？無血嘅？幫我細佬打到有血出為止。」大耳講完向側邊向手下示意。<br />\n兩個黑TEE手下捉實阿丘，另一個手瓜粗過香港先生Rocky嘅人行去阿丘面前。<br />\n「旁，旁，旁」大隻佬拉哂弓起勢咁打。<br />\n眼見阿丘俾大隻佬一拳一拳咁打落個鼻度，打到第七拳，終於有兩行血喺阿丘個鼻流出。<br />\n我一嘢拉返阿丘返嚟。<br />\n<br />\n「滿意啦，有咩都還返哂啦？走！」我扶住暈暈哋嘅阿丘轉身走。<br />\n「企喺度。」大耳懶懶洋咁講。<br />\n「仲想點呢大耳哥？」我強顏歡笑。<br />\n「我話打完先再傾喎，都未傾，走咩呀？」大耳擺出一副玩嘢嘅嘴臉。<br />\n「大耳哥咁即係玩嘢啫？」我透一啖大氣講。<br />\n「就係要玩嘢，吹呀？打人呀嘛？咁惡呀嘛？」大耳開始目露凶光。<br />\n「大耳哥，人你就打咗啦，你仲想點呀？」我越嚟越燥。<br />\n「我想點呀？你叫高佬過嚟呀，我親身示範！」<br />\n喺呢個Moment，望住佢玩嘢嘅嘴臉，我忍唔住爆咗一句全場呆哂嘅說話。"},{"pid":"b5f2415525f0b2d306e2634e0568d94a46c9129c","tid":618275,"uid":44149,"like":0,"dislike":0,"score":0,"citedBy":0,"replyTime":"2018-05-08T10:18:27.000Z","msg":"加速<img src=\"/assets/faces/normal/kill.gif\" class=\"hkgmoji\" />"}]}