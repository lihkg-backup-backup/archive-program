{"tid":1427027,"cid":1,"subCid":0,"title":"夢要繼續發 ....... 滋黃的心聲，想你入黎聽一聽","createTime":"2019-08-07T04:44:07.000Z","updateTime":"2019-08-07T04:44:07.000Z","uid":251458,"like":0,"dislike":1,"uniUserReply":1,"replies":[{"pid":"e169a66e119a5e368025184eb986f5ad9046b270","tid":1427027,"uid":251458,"like":0,"dislike":0,"score":0,"citedBy":0,"replyTime":"2019-08-07T04:44:07.000Z","msg":"借朋友acct<br />\n<br />\n「放下裝備，繼續發夢」<br />\n<br />\n如果人可以用顏色去分，我應該屬於淺黃色。對於兩個月以來既運動，我大部份時候都只係睇新聞、上連登，直至8月5日先第一次參加集會，因為我感覺到件事差唔多完，相信好多人亦感受得到，我希望至少行出黎一次表達我既立場。<br />\n<br />\n但係，行出黎之後，我切身感受到唔可以就咁就完！所以我想提出「放下裝備，繼續發夢」，以下可能係長文，而且1999，而且未必樣樣啱聽，但希望大家可以睇到最後，或者直接睇最後。<br />\n<br />\n---<br />\n<br />\n先講下作為一個淺黃，我係點樣睇成件事。<br />\n<br />\n1. 政府好「高明」<br />\n<br />\n如果係一間企業，政府既PR簡直係垃圾，由開始到而家，關於「五大訴求」一個都唔肯做，其實只要撒回+成立獨立委員會，講真八成人都唔會再行出黎。不過政府唔係企業，佢深明香港係一個繁榮既社會，所以好多市民都趨向和平穩定，就算對遊行不聞不問，遲早都會鳥獸散。<br />\n<br />\n同時政府不斷宣傳示威者暴力，藉此正當化警察清場行動，正當化政府堅持不回應，企圖煽動大眾反對示威，從而挽回民望。明明不合理，但我身邊確實有唔少人認同要清場，警察只係執行職務。<br />\n<br />\n2. 香港傳媒只得返「蘋果」同埋「非蘋果」<br />\n<br />\nTVB、有線電視唔使講；因為我覺得蘋果既報導太偏激，所以我最常都係睇NOW，最初既時候係比較持平，但而家都已經......以市民自發記者會為例，如果大家比較林鄭記者會，會發現後者有好多關於林鄭描述示威者暴力既剪輯，前者只係剪輯左點解市民要自發記者會，但最重點關於近日行為既回應卻隻字不提。<br />\n<br />\n市民<br />\n<a href=\"http://news.now.com/home/local/player?newsId=358129\" data-sr-url=\"https://r.lihkg.com/link?u=http%3A%2F%2Fnews.now.com%2Fhome%2Flocal%2Fplayer%3FnewsId%3D358129&d=BEWB7xVw7%2BU8sFed0V75Z7%2F5csivkdzoxKq11rtKUO4%3D&h=c0c2e5a8\" data-ef-url=\"https://embed.lih.kg/frame?u=http%3A%2F%2Fnews.now.com%2Fhome%2Flocal%2Fplayer%3FnewsId%3D358129&h=5ff40d39\" data-auto-link target=\"_blank\">http://news.now.com/home/local/player?newsId=358129</a><br />\n林鄭<br />\n<a href=\"http://news.now.com/home/local/player?newsId=358006\" data-sr-url=\"https://r.lihkg.com/link?u=http%3A%2F%2Fnews.now.com%2Fhome%2Flocal%2Fplayer%3FnewsId%3D358006&d=BEWB7xVw7%2BU8sFed0V75Z7%2F5csivkdzoxKq11rtKUO4%3D&h=62628f7d\" data-ef-url=\"https://embed.lih.kg/frame?u=http%3A%2F%2Fnews.now.com%2Fhome%2Flocal%2Fplayer%3FnewsId%3D358006&h=b60b9daa\" data-auto-link target=\"_blank\">http://news.now.com/home/local/player?newsId=358006</a><br />\n<br />\n大家可能好不忿，好想將呢種不公義廣傳，但唔食蘋果既人，就算你餵到埋口都係唔會食。<br />\n<br />\n3. 示威者真係好暴力<br />\n<br />\n三罷當日我去到添馬公園，大部份人都冇裝備、冇口罩，係真正既和平集會，同新聞見到既場面截然不同。到4:30左右突然聽到槍聲，我唔明點解合法集會都要開槍，行到去較前線，除左見到催淚煙，仲見到速龍喺人群當中穿梭！呀唔係，原來只係整裝上陣既市民！能夠令現場既我都覺得有威脅，可想像坐喺「非蘋果」前既其餘人，見到一堆頭盔、一堆口罩、甚至一堆「民警」，除左「示威者好暴力」都唔會有其他感想，加上連日對警署、交通既破壞，就算稱為暴徙都合理。<br />\n<br />\n---<br />\n<br />\n唔知大家點睇，面對政府繼續強烈遣責卻無所為，就算我地繼續行動升級，都唔會對件事有正面影響，反而會比人感覺「唉！班暴徙又搞搞陣」，然後警察繼續暴力清場，更加多人被捕，最後我地仍然乜都做唔到，件事卻不了了之。<br />\n<br />\n我唔想咁樣！就算最後解散、最後政府乜都冇做，我唔想民意傾向漠視訴求既政府，我唔想有人係因為唔鍾意我地而投票比民建聯！<br />\n<br />\n如果要將聲音延續，我想繼續一齊發夢，但要「放下裝備」，要比傳媒影到，比大眾見到，口罩背後，我地只係一個普通人，同街坊無異，同親友無異，大家都係平凡既香港人。如果有人衝出去「襲警」、「辱警」，請制止佢，唔係要割席，反而勇武派已經做得夠多，唔可以再被人拉！我地亦唔可以比藉口警察暴力清場，到時放催淚彈只會影響警察形像。<br />\n<br />\n---<br />\n<br />\n關於未來行動，我有以下建議，大家可以集思廣益。<br />\n<br />\n1. 休息一陣，等大家回下氣，都緩和下社會負面情緒<br />\n2. 同時申請不反對通知書，籌備一次大集會<br />\n3. 大力宣傳和平集會，但唔好破壞社會安寧<br />\n4. 落力邀請親朋戚友，不論取態，黎睇下電視睇唔到既畫面<br />\n5. 放下裝備，一齊發夢<br />\n6. 要堅持留到最後，然後和平散去<br />\n<br />\n冇錯，呢個可能係呢次運動最後一次集會，係我地最後無聲既吶喊，政府會繼續愛理不理，但我地唔係暴徙，我地只係一群愛香港既人。<br />\n<br />\n#香港加油"}]}