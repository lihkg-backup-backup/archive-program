{"tid":1305295,"cid":5,"subCid":0,"title":"[文宣&辯論相關]破解文字洗腦技巧","createTime":"2019-07-10T22:06:58.000Z","updateTime":"2019-07-10T22:11:59.000Z","uid":49197,"like":4,"dislike":0,"uniUserReply":2,"replies":[{"pid":"68d59513e64f12f7d181ab46834672d277ca56b3","tid":1305295,"uid":49197,"like":0,"dislike":0,"score":0,"citedBy":0,"replyTime":"2019-07-10T22:06:58.000Z","msg":"呢一個月發覺原來得好少人注意到利用語言技巧掌握輿論既高地，而港共同中共政府就將呢套玩得幾成熟。<br />\n<br />\n運用呢種技巧除咗可以爭取行動既正當性，吸取中立人士支持，仲可以激勵忠實支持者既士氣。<br />\n<br />\n史上我所知第一個善用呢個技巧既人&hellip;&hellip;係孔子，佢既春秋筆法，一字一句將人人格謀殺同埋用文字將事件定性。<br />\n<br />\n另外&lt;&lt;1984&gt;&gt;都有講，極權政府將文字偷換/取代，逐漸消除同淡化某d對佢地不利既概念。<br />\n<br />\n以下係中共/港共比較常見既手法:<br />\n<br />\n1.將[泛民主派]寫成[非建制派or反對派]<br />\n眾所周知，[民主]係普世價值既一環，而香港人大多接受港英式教育同社會薰陶，所以對[民主]呢個概念多數係支持既，所以呢個詞喺香港政治上係正面既。<br />\n但邪惡勢力為咗爭奪政權既合法性同方便維穩，所以係唔會用呢個詞。<br />\n我記得以前媒體都仲係用[民主派/泛民主派]，但近幾年都統一轉曬口風(當然主要原因係習上台加強維穩，同埋媒體都被中資入股同收購)，轉用[非建制派/反對派]。<br />\n[建制派]，正常一個冇特定立場既人聽倒，緊係覺得偏向正面，建設wo,有句說話叫有破壞無建設，所以[建設]本身係有正面傾向，而[非建制派]，即係負面。<br />\n至於[反對派]，有句說話叫為反對而反對，所以[反對派]就係比人一種唔理性既感覺。<br />\n呢個拆解方法好多，想態度強硬d既話可以直接自稱[反獨裁派](其中一種)<br />\n<br />\n2.任何武力行為/人員都寫成暴力/暴亂/暴徒<br />\n暴，我100%肯定係負面字眼，同無道、殘忍同野蠻等概念掛勾，相信大家都聽過[暴君率眾妖害人]都知咩料，even[暴斃]都係對死者稍有不敬。中立黎講，可以用[武力]取代，當然[勇武]就更加正面。形容我方武力行為可以用[以武抗暴]同[勇武抗暴]；形容港共獨裁以致民眾武力反抗，可以指控對方[制度暴力]or[暴政]。呢part有機會再慢慢延伸。<br />\n<br />\n3.好鐘意用個亂字，例如暴亂/騷亂/叛亂/作亂/反中亂港<br />\n最簡單明白當中既貶義，就係[亂世]呢個詞，相對於[治世]同[盛世]，[亂世]好明顯係偏向負面，但無暴字咁極端，如果暴字係100%貶義，咁亂字大約係70-90%貶義。呢個字好難直接轉返正面，但我地可以指責係獨裁政權[作亂/亂象之始/亂自上作]，形容我方行為先至係[撥亂反正]。<br />\n<br />\n其他唸倒再講，亦歡迎大家提出意見<img src=\"/assets/faces/normal/bye.gif\" class=\"hkgmoji\" />"},{"pid":"47b45e166fdbb81298ebe367aeb965be4092e54a","tid":1305295,"uid":140326,"like":0,"dislike":0,"score":0,"citedBy":0,"replyTime":"2019-07-10T22:11:59.000Z","msg":"讚同！港共經常用文字抺黑和平示威<br />\n<br />\n我地而家和平示威就叫暴動，咁當年六七暴動算係咩？<br />\n<br />\n<a href=\"https://www.hkcnews.com/article/6160/六七暴動-消失的檔案-新界東北撥款-6163/當政治凌駕法律-重看「六七暴動」案例\" data-sr-url=\"https://r.lihkg.com/link?u=https%3A%2F%2Fwww.hkcnews.com%2Farticle%2F6160%2F%E5%85%AD%E4%B8%83%E6%9A%B4%E5%8B%95-%E6%B6%88%E5%A4%B1%E7%9A%84%E6%AA%94%E6%A1%88-%E6%96%B0%E7%95%8C%E6%9D%B1%E5%8C%97%E6%92%A5%E6%AC%BE-6163%2F%E7%95%B6%E6%94%BF%E6%B2%BB%E5%87%8C%E9%A7%95%E6%B3%95%E5%BE%8B-%E9%87%8D%E7%9C%8B%E3%80%8C%E5%85%AD%E4%B8%83%E6%9A%B4%E5%8B%95%E3%80%8D%E6%A1%88%E4%BE%8B&d=GTvhkYpGRy3WajvnblfJndfEBUFsnbtb5M0%2Bd5EIgxU%3D&h=f20521d7\" data-auto-link target=\"_blank\">https://www.hkcnews.com/article/6160/六七暴動-消失的檔案-新界東北撥款-6163/當政治凌駕法律-重看「六七暴動」案例</a>"}]}