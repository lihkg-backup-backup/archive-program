{"tid":1075005,"cid":1,"subCid":0,"title":"老老豆豆14年袋住先係咪更好？","createTime":"2019-03-23T19:16:35.000Z","updateTime":"2019-03-23T19:16:35.000Z","uid":235588,"like":3,"dislike":5,"uniUserReply":1,"replies":[{"pid":"9f7f881a9152d47376f0db7503c4a1b06583b39d","tid":1075005,"uid":235588,"like":0,"dislike":0,"score":0,"citedBy":0,"replyTime":"2019-03-23T19:16:35.000Z","msg":"依加香港人普遍過住好壓抑嘅生活。政治上，高鐵、大灣區、引渡法例、國歌法，民生上，買樓壓力、青年人精神壓力、退休安老、老店消失等問題，令身為香港人嘅我覺得好壓抑，感覺自己生於斯、長於斯，但無能為力，同時眼見身邊好多人個個只係返工享樂，用忙碌麻醉緊自己，過緊行屍走肉嘅生肉。今時今日，當我地連屌政府都廢時，我係到諗香港人係咪無左一種集體嘅進步價值？<br />\n<br />\n小弟成日聽一套講法：西方喺19,20世紀，因為科技進步，逐漸用科學取代神權，令到以往信天主教嘅人陷入價值真空狀態，從而令虛無主義思想萌牙。亦係咁，令到好多歐洲人失去賴以存活嘅價值而崩潰。<br />\n<br />\n我有陣時不禁將呢種情況，同14年雨傘後嘅香港人相比。如果睇返香港自97前，對中共爭取民主嘅藍圖，就睇得出雖然香港人遭遇當刻嘅失敗，但亦將寄望託付喺下一次選舉，令到佢地維持一個民主信念。由1997後，先後爭取0708、2012、1617雙普選，香港人依然對爭取民主有份堅持，相信未來一定有全民直選。<br />\n<br />\n但係14年個次就彷佛將呢種價值盼望完完全全毀滅，令到香港人知道即使有百幾萬嘅人參與過佔中，但都無用。咁令到香港人對民主信念真空，所以當依加有咩政治民生問題時，大家彷佛比2014前更加冷漠，又或者話係睇化左、麻木左。<br />\n<br />\n我明我咁講係車大炮同好無原則，但係我又會回想如果14年袋住先，起碼香港人清楚仲未有真正民主，起碼叫做仲係階段性勝利到，距離真正目標仲有距離。或者，當時袋住先係避免香港人價值真空嘅方法。<br />\n<br />\n我發覺自己好愛香港嘅文化、地方、人物，我不甘於香港嘅民主追求信念失落，令到好多人好似行屍走肉咁⋯⋯<img src=\"/assets/faces/normal/frown.gif\" class=\"hkgmoji\" /><img src=\"/assets/faces/normal/frown.gif\" class=\"hkgmoji\" />或者咁講，有無新嘅價值帶領香港人?"}]}