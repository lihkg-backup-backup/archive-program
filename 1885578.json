{"tid":1885578,"cid":5,"subCid":12,"title":"【操盤手札記】疫情為錢搬龍門 - 割柑人","createTime":"2020-02-18T11:31:35.000Z","updateTime":"2020-02-18T11:31:35.000Z","uid":25558,"like":0,"dislike":0,"uniUserReply":1,"replies":[{"pid":"8ed9f4d539e4569c8963b65d6d30ca9a3ffcdf23","tid":1885578,"uid":25558,"like":0,"dislike":0,"score":0,"citedBy":0,"replyTime":"2020-02-18T11:31:35.000Z","msg":"<a href=\"https://hk.finance.appledaily.com/finance/20200218/LX27372XNG5IQDJQYS454IE3PQ/\" data-sr-url=\"https://r.lihkg.com/link?u=https%3A%2F%2Fhk.finance.appledaily.com%2Ffinance%2F20200218%2FLX27372XNG5IQDJQYS454IE3PQ%2F&d=aTFRN7Q3AKWWv%2B0RVwuGmgVsaiM9baN%2FEtUhsAXiQ7E%3D&h=b4bc0f4f\" data-ef-url=\"https://embed.lih.kg/frame?u=https%3A%2F%2Fhk.finance.appledaily.com%2Ffinance%2F20200218%2FLX27372XNG5IQDJQYS454IE3PQ%2F&h=2c462bd3\" target=\"_blank\">https://hk.finance.appledaily.com/finance/20200218/LX27372XNG5IQDJQYS454IE3PQ/</a><br />\n<br />\n【操盤手札記】疫情為錢搬龍門 - 割柑人<br />\n<br />\n<img src=\"https://static.appledaily.hk/images/apple-photos/apple/20200218/large/1581954950_6287.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20200218%2Flarge%2F1581954950_6287.jpg&h=06d3f923&s={SIZE}\" /><br />\n武漢肺炎確診數字好神奇，衞健委一周內先後透過「檢測」同「診斷」修改「確診」定義，目的係為咗執靚盤數。 資料圖片<br />\n<br />\n十步殺一人，千里不留行！武漢肺炎爆發兩個月嚟，奪走1,775條人命，中國佔1,770人，香港、台灣、日本、菲律賓、法國各1人。中國死亡數字有幾真？外媒引述捷克氣象網站Windy數據，指武漢焚屍令二氧化硫超標，網民推算焚屍超過1.4萬！<br />\n<br />\n確診數字亦好神奇！湖北以外地區新增確診連跌13日，點解？<span style=\"color: orange;\">皆因衞健委2月6日修改標準，檢測陽性卻未發病不列確診</span>。<span style=\"color: gold;\">2月9日又改，喺湖北加入臨床診斷類別，即檢測陰性卻有肺炎；2月13日更將之歸入確診，令湖北單日新增近1.5萬宗確診！</span><br />\n<br />\n<span style=\"color: orange;\">衞健委一周兩度搬龍門，先後透過「檢測」同「診斷」修改「確診」定義，前者營造疫情趨緩假象，後者則營造病死率低假象</span>。按此計算，病死率為2.1%，低過按世衞數據計嘅2.9%，更低過早前喺預印期刊medRxiv發表嘅3.06%，盤數即刻靚晒。<br />\n<br />\n執靚盤數，為乜？為復工！習近平開晒聲，抗疫不忘經濟。而且，美國貿易代表署剛成立爭議解決辦事處，落實中美首階段貿易協議，上周六啟用。中國簽署貿協，目的係buy time，但兩年啃多2,000億美元美國貨，疫情雖未過，唔復工點啃？<br />\n<br />\n抗疫有晒劇本，金融市場跟黨走。周一，人行下調MLF利率，變相減息，帶動中港股市分別再升2.3%同0.5%。恒指收27959，成功回補第一個裂口，有望挑戰第二個裂口28700；不過，企穩28000關前，回吐壓力隨時再現，初步支持27600。<br />\n<br />\n阿里巴巴（9988）日前派季度成業表，收入同盈利都好過預期；不過，主席預告面對疫情，今季業績將受衝擊。有危就有機，阿里智能移動辦公平台釘釘（DingTalk），上周躍升App Store下載榜首，首超微信。阿里中線看好，可逢低吸納。<br />\n<br />\n割柑人<br />\n本欄逢周二刊出"}]}