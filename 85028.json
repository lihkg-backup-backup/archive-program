{"tid":85028,"cid":30,"subCid":0,"title":"一向無神論嘅我，竟然落法令男朋友回頭(唔關我事架)","createTime":"2017-01-18T04:11:36.000Z","updateTime":"2017-01-20T07:47:21.000Z","uid":34286,"like":2,"dislike":0,"uniUserReply":0,"replies":[{"pid":"bfd70656722cc4bb04cf4f6e8c25b16fadbf1530","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:11:36.000Z","msg":"呢件事應該算係我人生中嘅黑歷史，今日寫出黎當係了一個心結，我4月就結婚喇，從此呢個經歷會埋藏喺我心底，唔會再提起。<br />\n<br />\n我以前以為兩個人相愛到白頭係一件理所當然嘅事，我同未婚夫係大學同學，相愛6年基本上係模範既一對。但係我無諗過原來我最信任嘅人會背叛我，果種痛就好似跌落一個無底深潭。我更加無諗過我會去落佢法，靠鬼神去做佢番黎。確實佢依家同個出面個女人係斷左，對我亦好好，甚至係比以前更好。但係你問我係咪開心，我真係唔知。"},{"pid":"c383b5a0f039a87ecc374ae6519cd5cb4afb920a","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:11:49.000Z","msg":"回想起過去六年，我只可以話自己太天真太傻，將戒心放到最低，甚至係零。因為我係大頭蝦，我嘅所以密碼都會俾佢知道，相反佢既，我從來都唔過問。佢好好仔，高大細心，事業亦起步中，對我同對我屋企人更加係好好。以前朋友講笑話佢係筍盤，叫我睇緊啲，但係我真係當係講笑，我曾經覺得我地之間嘅感情係無人能夠理解。我地亦答應對方，一世都唔可以去judge對方嘅忠誠。<br />\n<br />\n可惜，一切承諾只係喺當刻有效，所有諾言都會被時間推番。"},{"pid":"8b32f324af2399c873dc93a0b7758eb207d0c904","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:12:02.000Z","msg":"多謝你。。其實借番黎既緣份我會好珍惜，亦會小心保護。。依家會多啲做善事。。我知道我係自私，但我真係好愛佢。。"},{"pid":"59132e52123da6b2c9abc7786de2dcd250f6abb7","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:12:24.000Z","msg":"Sis... 你感情係出左咩問題？其實我係過來人，唔走到最後一步，我真係唔建議。。依家有時我會質疑，究竟佢仲係咪佢，係咪唔做法，我地既緣份真係會從此了斷。。諗下諗下，會覺得自己係壞女人，好心寒。。"},{"pid":"846584aefb8b1235bfc5fac4d246adc66bc3b394","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:12:35.000Z","msg":"其實大家可以當故事聽下就算，每個人緣份深淺唔同，我有效果亦唔等於大家有效果<br />\n<br />\n繼續講，事情發生去年8月，佢係公司既中層，手下黎個兩個fresh grad trainee，一男一女。其實佢異性緣旺我一早知，只係我好信任佢，而果個女仔細佢咁多，我驚都驚佢其他女同事先。<br />\n<br />\n由於果時係佢果行嘅旺季，佢成日OT，不過係成team一齊O。有時我會等佢一齊晚飯，不過好多時都等到變宵夜。漸漸我開始喺佢口中提起呢個小妹妹，原來係我地同一間大學嘅師妹。有時會讚佢好勤力好抵得諗，肯捱肯做，比另外一個trainee男仔好好多。諗番我真係好岸居，果時我竟然仲讚埋一份，叫佢唔好留人做咁夜，始終係女仔，(苦笑)。<br />\n<br />\n而我同呢個女仔係有一面之緣，有次我等男朋友收工，佢同呢個女仔一齊落樓，大家有傾有笑。當男朋友介紹我嘅時候，係用朋友！無錯，佢話約左朋友食飯，即係我。。果時我真係一啲一啲感覺都無，我無諗到原來一切都係有徵兆，原來男人講大話係咁自然。"},{"pid":"876b7ec23ff9c6a40ad9f3c1749cfa77dd744859","tid":85028,"uid":10874,"like":0,"dislike":0,"score":0,"citedBy":0,"replyTime":"2017-01-18T04:12:52.000Z","msg":"玩到咁大<img src=\"/assets/faces/normal/clown.gif\" class=\"hkgmoji\" />"},{"pid":"41e13cecfc97df0711c6032df61f87c869cff3b0","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:12:58.000Z","msg":"唔好意思，尋晚去左佢度，唔方便打<br />\n<br />\n講下我點發現佢地吧，其實由發現到佢同我講分手，只係十日間嘅事，六年情，真係可以話玩完就玩完。<br />\n<br />\n佢手機嘅密碼我一向知，因為就係我地嘅紀念日。但係果晚食飯，我發現佢密碼改左，比著平時，我可能會直接問，可能真係女人係有直覺既，我睇到新密碼頭三個字，然後默默記住。果晚去左佢度，佢沖涼嘅時候，我開始撞佢蜜碼，撞左三四次，我登入到。我睇佢whatsapp，最頂係一個女仔樣嘅對話，名只有一個單字，係佢女下屬嘅英文名開頭。以前嘅對話記錄全部都del晒，最新嘅只有一句: B, 尋晚你舒服嗎？<br />\n<br />\n我睇到之後眼淚不斷不斷咁流，但係喊唔出聲。我放好佢部電話，坐喺佢張床度，我好想扮無事，但係眼淚係咁流係咁流。<br />\n<br />\n呢個時候佢沖完涼，我努力扮鎮定，但完全鎮定唔到。佢一拍我膊頭，問我咩事，我淨係識對住佢喊，喊到不停震，不停震。。"},{"pid":"27c3b16743046ff8ebc9aced62f8373ea7fdb21e","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:13:11.000Z","msg":"佢都無我辦法，然後佢睇左一睇自己電話，可能發現左個女仔發俾佢嘅whatsapp變左已讀。然後佢同我講，佢有啲事要處理，不如我走先。<br />\n<br />\n我果刻開始就好後悔，我喊住話我唔走，唔好叫我走，佢淨係話今晚唔適合見面，叫我冷靜，番屋企先。我唔肯走，大叫大喊，問佢點解叫我走，點解要咁對我。。<br />\n<br />\n最後我冷靜左小小，自尊心又作祟，話係你叫我走。。。唉，我一上車又後悔，我text佢，佢無睇亦無覆。。<br />\n<br />\n之後幾日，我嘅心情真係好複雜，我好嬲，無主動搵佢，但亦無再喊，表面好似好冷靜。我以為佢會好快搵番我，但係無。一日又一日咁過，去到第六七日，佢都係無搵我。<br />\n<br />\n好吧，我當自己認輸，我想心平氣和搵佢傾，解決件事。而我亦高估左自己，我以為我一搵佢，佢就會氹番我，好似以前鬧小矛盾咁。。。點知，一切都只係我自己嘅幻想。我扮平常咁問佢做緊咩，佢回左兩個字，番工。我再問忙唔忙呀，食左飯未，唔好餓親，不如今晚見個面？佢亦只回左我一個字，忙。<br />\n<br />\n我開始忍唔住，我喺公司但完全做唔到野，我衝左出公司門口打俾佢，我打俾佢，佢就cut線，我發左癲咁打，打到佢關機。我再打佢公司，迫佢聽電話，佢問我，可唔可以唔好再搵佢。<br />\n<br />\n真係好心痛，我問，究竟係指今日唔好再搵，定以後都唔好再搵。。佢話唔知，叫我唔好迫佢<br />\n<br />\n直至真係分手果一日，我每日都會關心下佢，發我地嘅合照俾佢，希望可以令佢諗起我地之間嘅回憶，但佢一律無回，或者只回emoji。。。"},{"pid":"37681ff96e54a117c77528bd9c98dc2a19d2de9a","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:13:27.000Z","msg":"打左兩次分手果日都無啦啦無左。。。講左大家比較有興趣嘅，我嘅做法之路<br />\n<br />\n我一共做左三個師傅，歷時三個月。第一個係泰國阿贊，我飛左去泰國做，對我身體做成反應，但係無效果。第二個係正統道家師傅，我俾錢去天津做左三場和合道場，只可以話個師傅算準左一啲事情嘅發生，但係對關係改善都係無用。最後一個係我快到放棄嘅時候，朋友介紹嘅大陸民間師傅，用嘅係陰法，其實唔係大家想像咁恐怖，到呢一刻我覺得係呢個法幫我做到佢番黎。<br />\n<br />\n其實我知道呢件唔係一件光彩嘅事，有得揀我一定想靠自己去復合，但係當我所有所有努力都盡晒，都一啲用都無嘅時候，呢條路係我最後最後嘅唯一選擇。我講出黎係了自己一個心結，唔係鼓勵大家去做。只係呢個經歷真係好難忘，我亦唔能夠同現實中嘅朋友分享，忍左好耐，想搵個地方宣洩下。<br />\n<br />\n我逐個逐個師傅去講，講下呢條不歸路"},{"pid":"2612ca8e8ca7bccdbed46b680adb8b430da78610","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:13:42.000Z","msg":"多謝你嘅祝福，我發誓我會好好珍惜佢，每一日都當最後一日咁去珍惜，好好過"},{"pid":"4b6d45e3119b130b8b0d38cc59287d7d13f18725","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:13:53.000Z","msg":"我答應左一世都唔再食牛肉<br />\n同埋要每年去放生"},{"pid":"82208527c3999f3a8d28e7228c622b69b2ac8b84","tid":85028,"uid":47647,"like":0,"dislike":0,"score":0,"citedBy":0,"replyTime":"2017-01-18T04:13:58.000Z","msg":"愛情降<img src=\"/assets/faces/normal/wonder.gif\" class=\"hkgmoji\" /> <br />\n泰國<img src=\"/assets/faces/normal/wonder.gif\" class=\"hkgmoji\" />"},{"pid":"ea27388f1ad28e868c70f96cb00ee52d86554976","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:14:05.000Z","msg":"我地同年，29"},{"pid":"2b6bda320f8ba811859fe270e02c064c5095642f","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:14:21.000Z","msg":"首先講下泰國情降，果時覺得人生好無意義，不斷上網搵一啲回心轉意嘅方法，然後就搵到有啲泰國佛牌，例如女大鬼，狐仙果類。但自己又有啲驚，但係真係覺得係最後一步，所以最後都係膽粗粗，去左旺角一間佛牌店。<br />\n<br />\n入到去，成間店密密麻麻好多泰國佛牌，尤其係地下一尊尊五顏六色嘅像，之後問店主係鬼仔，令到我感覺好窒息，有可能係心理作用，但係真係暈暈地。店主係一個中年男人，幾nice，佢聽完我嘅情況，推薦左一個骨灰女靈體俾我，我15 16，但係最後都要左，盛惠8000幾。店主話供白飯，鮮花，化妝品，&quot;姐姐&quot;就會搵我入我男朋友嘅夢，令佢每日都諗起我，唔會再搵小三。<br />\n<br />\n其實俾完錢之後我馬上後悔，因為真係好驚俾屋企人發現，於是我折返佛牌店，同老細講。佢聽完我個情況，話不如我直接個做強力嘅法事，一次見效，之後只要戴住聖物，就可以49日內令男朋友回頭。我問係咩法事，佢話係「情降」，如果係以前嘅我，我一定唔會相信，但係到左果一刻，覺得係一根救命草。<br />\n<br />\n店主問我想唔想親身去，因為果時真係唔想留喺香港，每個地方都有同佢嘅回憶，所以就一口話好。其實回頭諗番自己真係非常大膽，一個女仔跟人地去異地。<br />\n<br />\n最後我碌卡離開，一共30000，自己再另外負擔自己嘅機票。價錢的確係一個十分痴線嘅數子，係我個幾月人工。但係果一日，我俾錢嘅時候係無比無比咁開心，因為我覺得真係幫到我，我每日都想快啲出發，早一日出發，男朋友就早一日番黎。"},{"pid":"7d51af0a81541382768068a614a47d891aa158b7","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:14:35.000Z","msg":"多謝大家支持 T-T 其實我好多時寫寫下都會喊<br />\n<br />\n講下我去泰國做情降嘅事，果次親身去做嘅得我一個，另外仲有一啲，就係俾材料，然後中介帶過去俾師傅作法嘅。所謂材料，就係頭髮、指甲，或者對方著過嘅衣物。好抱著，我一樣都無。。。好失敗。(為左以防萬一，我復合之後都keep左佢頭髮，唉)<br />\n<br />\n果時我咩材料都無，問師傅點，師傅話我親身去就得，另外要做完之後再供一樣法物，當然，又係錢。<br />\n<br />\n阿師傅叫阿贊x玉，大家上網搵應該好易搵到。佢個壇好多好多像，同埋有好多好亂嘅白線，問翻譯，佢話果啲係做結界用嘅經線。等左一陣，終於到我，師傅示意叫我跪底，低頭。其實成個過程我好辛苦，大約跪左成四個鐘，唔旦止雙腿麻到不得了，個頭好痛，不斷耳鳴，好似飛機降落有氣壓咁，成個頭好漲。<br />\n<br />\n果時我覺得呢種就係所謂嘅有感應，覺得咁樣係好猛好勁，所以我做完之後，即使成身非常唔舒服，但係我都係好開心嘅，因為我覺得自己受少少苦根本唔算咩，佢會番黎一切都係值得。"},{"pid":"2c9d6cbef45139e7bc3e3d616b5c9c959d7736a0","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:14:45.000Z","msg":"當然結果係無用，如果唔係我都唔洗之後繼續我艱辛又痛苦嘅和合之路。<br />\n<br />\n不過呢個情降，對我真係做成反應，我可以同大家分享下。做完第一晚，我仲喺泰國，喺酒店訓果晚我就開始發夢，但係夢到嘅唔係我男朋友，而係我初戀男朋友。夢境內容係大概一啲拖下手仔咁。其實我無咩在意，但係好奇怪，到我番左香港，個情況都係咁。個情降話係49內會有效，超過49日就叫失敗。而其中30日以上，我晚晚都發夢，但係問題係，發黎發去都係一啲其他異性，好無厘頭，例如中學同學，中學老師，以前曖昧過嘅男同學等等，但係淨係夢到我男朋友一次！而晚晚都會有啲親熱行為，不過全部都係發乎情 止乎禮果種，即係無上床，但會錫下，擁抱。<br />\n<br />\n我果時精神狀態非常唔好，因為我以前一般好少發夢，依家夢黎夢去又唔係自己男朋友。我問佛牌店，佢都答唔到我，淨係話係好嘅反應，因為法已經喺我身上生效。"},{"pid":"1f0dd3f12596950370d0d18a1c427930d370c68a","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:15:08.000Z","msg":"要補番講下我地分手嘅事，如果唔係之後嘅事大家會好難理解。但係其實我唔係太想詳細回憶番，因為對我黎講真係太痛。<br />\n<br />\n大概就係佢不停避我，到我去佢公司樓下等佢，要佢講清楚，佢都唔肯落黎。最後我地連一面都無見，佢張所有野都喺一個19分鐘嘅電話入面交待晒。真係唔係好想回憶，大意就係佢厭了，唔想再一齊，佢搵到比我更適合嘅人，希望我放過佢。<br />\n<br />\n咩叫希望我放過佢？其實呢句係令我最難受嘅說話，一開始係佢追求我，6年關係入面我地相處得好和平，我亦好努力做好一個女朋友嘅角色，無數次我地傾起未來，結婚，買樓。但係到今時今日，佢一句叫我放過佢。"},{"pid":"6f8809ef4556e8f7c26346b3264924714daa1e2c","tid":85028,"uid":34286,"like":1,"dislike":0,"score":1,"citedBy":0,"replyTime":"2017-01-18T04:15:18.000Z","msg":"好多謝你T-T 真係好有人明白我<br />\n我知有好多人會話我自私，其實真正嘅愛係希望對方幸福<br />\n而我，真係自私，我只希望對方嘅幸福係由我俾佢嘅"},{"pid":"43018316abb26538f60d3b8814006684e1f13223","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:15:30.000Z","msg":"講番個情降，我日日好虔誠按聖物，幾乎日日都發怪夢，而師傅分咐，呢49日我係絕對唔可以主動搵對方。我好聽話，每日都好想搵，但每日都忍住，到忍唔住嘅時候，就開whatsapp睇佢online offline，其實佢一到夜晚就會不斷online，我估係同個女仔chat吧，到佢唔online嘅時候，我又會諗，係咪同緊個女仔一齊。<br />\n<br />\n結果，呢49日當然無任何事發生，我好嬲個中介浪費左我49日，因為我每日都係希望滿滿咁醒，好失落咁失眠直至入睡。個老細由一開始話我呢個case好易成功，去到過左一個月之後，話我呢啲情況一般都好難，當初只係幫我試試，問我洗唔洗再請多啲聖物，令佢地快啲分手。之後到到期，佢再張個責任推落我度，話係我唔專心，所以先會夢到其他男人。但我點唔專心？我全副心思都放落呢件事，呢個男人身上，每日都幻想佢番黎嘅情境。我會同佢講，唔緊要，番黎就好。最後佛牌店老細仲勸我搏多次，俾個7折我，即係21000，叫我去做多次！好過分！<br />\n<br />\n有姊妹pm我傾泰國佛牌，我奉勸大家一句，千期唔好！因為真係無用！喺我身上係活生生嘅例子，而且香港好多中介都係食水好深，唔成功只會叫你加錢再做再做！而且，我走上和合之路之後，對呢方面多左了解，明白點解情降對我一啲用都無。因為法不過海，有啲事，泰國嘅鬼神根本管唔到咁遠。<br />\n<br />\n打番呢段經歷出黎其實好奇妙，見證左我從一個無神論嘅人，慢慢變化。當然我係唔鼓勵大家迷信，只係有啲野，原來係真實存在。依家我初一十五都會食素，發誓從此唔再食牛肉，多謝上天俾我嘅一切。"},{"pid":"0a29723e1d656919603b41d69ffcd85f0751dbfa","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:16:06.000Z","msg":"泰國降頭一啲用都無，真係唔好浪費錢。我一共搵左三個師傅，最後可能真係感動左上天，俾多次機會我"},{"pid":"dbbe5a77db5eeec5e8a040502614d9a128f0cdb4","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:16:16.000Z","msg":"唔係呀，要交合果啲係神棍黎。。<br />\n和合係法事嘅一種，即係令男女感情好嘅意思"},{"pid":"139e552afeb90d644dddbb3e4ed9b384ded32afc","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:16:42.000Z","msg":"一開見到喺香討首頁有少少驚又有少少喜，好彩男朋友唔玩香討，身邊嘅朋友應該都唔會估到係我掛。。。多謝大家嘅支持，你地仲會PM鼓勵我，真係好多謝<br />\n<br />\n其實我男朋友唔係賤男，如果佢以前係對我唔好我都唔會千方百計想佢回頭，可能每個人都會有迷途嘅時候，只要佢依家好好對我，唔再搞三搞四，我就願意原諒佢。。<br />\n<br />\n---<br />\n<br />\n為左多謝大家嘅支持，我再分享多少少有關情降嘅事，然後先進入我搵第二個師傅嘅故事<br />\n<br />\n其實做左情降係有好多禁忌，唔同師傅唔同人會有少少唔同，但大同小異。首先係唔可以主動聯繫對方，呢個其實我一直諗唔通，但係我第三個師傅都叫我咁做。其實反正我搵佢佢都唔太理我，如果仲可以正常溝通，我仲點會做法，唉。<br />\n<br />\n另外，唔食得生肉，以見血為一個準則，即係食扒都要嗌全熟，唔可以食魚生。仲有一個，我覺得係個泰國佛牌店自己加嘅，就係唔可以問咁多。佢話係犯口戒，會令個情降失效，但係回頭諗，講真我覺得只係一個令我唔好問長問短嘅藉口。。<br />\n<br />\n其他我聽過一啲仲離譜，不過唔係我呢個情降師傅，包括唔可以過橋，連搭車都唔可以。。另外仲有唔可以喺衣架下面經過，唔可以俾人摸頭等等。。<br />\n<br />\n好啦我訓覺喇 good night <br />\n多謝大家做樹窿，聽我呻左咁多，之後再繼續講"},{"pid":"297c5ee8d56c3a879a025e4627596a66bbea0e63","tid":85028,"uid":34286,"like":0,"dislike":0,"score":0,"citedBy":0,"replyTime":"2017-01-18T04:18:13.000Z","msg":"Updated到呢度為止<br />\n<br />\nsource: discuss"},{"pid":"791d09125896bb35afc5a46aee744a17bc6620b9","tid":85028,"uid":9256,"like":0,"dislike":0,"score":0,"citedBy":0,"replyTime":"2017-01-18T04:18:14.000Z","msg":"故？"},{"pid":"419b918cb6747bfec070c61f79ee7df2e073a4ac","tid":85028,"uid":51698,"like":0,"dislike":0,"score":0,"citedBy":0,"replyTime":"2017-01-18T04:18:50.000Z","msg":"見你自己回自己仲以為係精神病<img src=\"/assets/faces/normal/sosad.gif\" class=\"hkgmoji\" />"}]}