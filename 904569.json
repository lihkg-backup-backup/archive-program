{"tid":904569,"cid":12,"subCid":0,"title":"(新手上路) 靈魂轉移師 Law of closure (唔好以為好奇幻)","createTime":"2018-11-16T12:36:08.000Z","updateTime":"2019-03-21T12:42:20.000Z","uid":222474,"like":3,"dislike":8,"uniUserReply":6,"replies":[{"pid":"24c3e1b0b1097fb269b3cecdc62c549bea16ff67","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-16T12:36:08.000Z","msg":"新手上路<br />\n不喜勿⋯⋯插到咁盡，請多多指教。<br />\n<br />\n(1)<br />\n靈魂轉移師係我屋企既家族生意，我已經係顧家靈轉師第23代傳人。雖然係家族生意，但唔係話只要係姓顧就一定可以做，祖先為左保證顧家靈轉術既質素，每個顧家子孫係正式成為一位靈魂轉移師之前都要實習2年，之後要係師父既監督下獨立完成5個case當最後考試，考試合格先可以成為一個靈魂轉移師，相反如果失敗，就證明自己無天分，只可以做一個普通既顧家子孫。我宜家仲係實習生，岩岩完成2年實習，今日準備同師父一起去接我第一考試case。<br />\n<br />\n所謂好既開始已經係成功既一半，所以我特登提早半個鐘到約定「藍葉cafe」等，整頓既興奮又緊張既情緒。藍葉係我平日好鍾意留連既地方，但其實依度無論食物同飲品都好一般，亦因為咁再加上無搞咩＃隱世小店＃紫薯＃邪惡芝士＃文青必到＃少女心大爆發既噱頭宣傳，所以無論咩日子咩時間黎都無咩人，好靜，只會聽到場內播既80、90年代既粵語流行曲。係依方面，我好欣賞老闆唔隨波逐流既堅持，但其實老闆脾氣生人勿近般差，員工流失率極高，平均做一星期就會頂唔順辭職，以我所知，做得最長既都係捱唔過一個月，所以就算我日日就算係度打躉比伙記認到，都唔駛擔心長遠要同佢打交道。好多時黎caf&eacute;就係想出黎自己一個靜下，唔想遇到任何識得自己既人，亦唔想應酬佢地既寒喧問暖，我需要一d只係屬於自己既時間同空間。好彩老闆成日係廚房，所以只要避開開鋪同關鋪時間，基本上藍葉就係我避世既地方。<br />\n<br />\n「呀叔，你係邊呀？我已經到左藍葉啦。」<br />\n「五分鐘後到，唔駛怕wo，客人好少準時到。我今朝4點先瞓，麻煩幫我叫定杯espresso，唔該顧嵐，我最愛既徒弟，錫晒你。」<br />\n<br />\n呀叔就係我既靈轉師父，但佢一d師父架子都無， 座右銘係：「人生苦短，及時行樂」，所以跟住佢實習一d都唔辛苦，每日跟佢只係接見2、3 個case，剩餘時間都係我自己做準備，而佢就繼續佢既遊戲人間。雖然佢今年已經49歲，但完全無人向中年既迹象，身形無發福，頭髮依然烏黑濃密。佢眼睛長而細，好似荷蘭豆，單眼皮，但烱烱有神，配合高廷既鼻同細薄既嘴，的確好眉清目秀，有足夠條件比佢繼續做佢既花花公子，每個月換一個女朋友。呀叔無講大話，五分鐘後真係出現係藍葉，今日既佢無gel到頭，只著左一件白色無print t-shirt 同薄荷綠色四腳骨牛仔褲，依身隨意既打扮令本身保養得宜既佢更後生，坐埋我身邊，相信其他人會誤以為佢係我男朋友多過係我老豆。<br />\n<br />\n「依度d 咖啡真係保持到佢一路難飲既水準。」<br />\n「難飲你又叫我幫你叫」<br />\n「我飲咖啡，唔係因為我鍾意，而係我需要。唔好講依樣住，今日約左既林小姐個背景係點？」<br />\n「34歲，小學老師，今日係想了解下靈轉。」<br />\n「好，咁依個係你第一個考試case，我只會坐係到聽架姐，唔會幫你手架，記住我地唔係社工，唔係心理學家， 唔會輔導client。」<br />\n<br />\n待續"},{"pid":"9b710c6d5f83897dd9137327ce2e982f9f690a88","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-16T14:50:33.000Z","msg":"召集鍾意mindfuck既朋友<img src=\"/assets/faces/lm2/lick.gif\" class=\"hkgmoji\" /> <br />\n之後劇情應該會係mindfuck, 除非唔係<img src=\"/assets/faces/fs/shocking.gif\" class=\"hkgmoji\" /> <br />\n(每日更新)"},{"pid":"97524f3fef1041dec81e203432a584e6ffff06f2","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-17T07:31:19.000Z","msg":"(2)<br />\n話音未落，一位身形瘦削，著住深綠色連身短裙既女子推開藍葉既玻璃門，掛係藍葉門口既風鈴發出清脆既聲音。佢一踏進門口就四處張望，應該係林小姐，我舉手向佢示意。<br />\n「林小姐，你好。我係顧嵐，依位係我師父，顧一安，但今日係會由我負責你既case。要唔要叫杯野杯先？」<br />\n「唔駛啦，可以開始。」<br />\n「好既，咁我地今日出黎係詳細講解一次咩係靈魂轉移，個過程係點，同埋當中會有咩風險，了解之後林小姐先決定做唔做」<br />\n「明白。」<br />\n<br />\n林小姐既眼神堅定得令到我更緊張，同佢對話既短短時間，佢眼光未移開過我既眼睛，全程都好用力咁盯住我。一般人對於靈轉都係零認識，所以每每第一次見面都係戰戰競競，唔難係佢地眼神中見到佢地既恐懼同對未知既不安。可是，林小姐既堅定眼神唔係黎自佢對於靈轉既信心，而係佢無論如何都想活下去既堅持。<br />\n<br />\n「係我地靈轉既角度，一個完整既人要有靈魂、軀殼同記憶，而靈魂同記憶係分開，靈魂其實係一個實體，就好似大眾所流傳一樣，人死前同死後既差別就係靈魂既重量。相反，記憶只係一組意念，要輸入先會存在係靈魂裡面，但一旦靈魂脫離身軀殼，記憶就會自動歸零。簡單黎講，軀殼就好似一部電腦，靈魂就好似一個遊戲程式，記憶就係儲存係遊戲程式裡面既遊戲進度。如果一開始將遊戲程度安裝係電腦A, 遊戲進度只係存在係電腦A 既遊戲程式裡面。如果將遊戲程式重新安裝在電腦B 裡面，所有遊戲進度會消失，要重新寫入。我地靈移師既工作除左將靈魂由一個軀殼轉移到另一個軀殼外，仲要將原有既記憶寫入新既軀殼裡面。所以係進行靈轉之前，我地需要一份你既記憶副本。」<br />\n「記憶副本？」<br />\n「 記憶副本最簡單就係日記，訊息既對話紀錄，Facebook status，一切有記錄你思想同行為既文字或語音檔案，越多越好。但可惜係靈轉既技術都係只限於寫入依兩種檔案，所以任何影像同相都無用，除非你可以將佢地轉化為文字。記憶副本可以話係靈轉中最重要既元素，記憶係用黎define一個人既工具，你既性格、你既行為、你既思想都係基於你既記憶。如果無左記憶副本，靈轉後既你就唔係再係你。」<br />\n「如果⋯⋯我⋯⋯無⋯⋯寫⋯⋯日記既習慣呢？」<br />\n<br />\n林小姐既眼神頓時失色，面色慘白，手足無措，好似係被困係沙漠裡面，以為發現水源，非常雀躍，點知只係海巿辱樓，突然跌進無助既深淵。見到林小姐咁我先發覺自己講解既失誤，因為每個人黎搵靈轉師既客人都係走到人生既掘頭路，走到絕望，失去左理智同常識，所以先會相信我地靈轉師既存在，相信依種係常人眼中如此荒謬既職業可以比到佢地命應該絕既人生既一絲希望。可想而知，佢地既心靈係如此既脆弱，只要我地稍不留神，少少既口誤都會立刻奪去佢地既最後一點光，再次將佢地推向黑洞。呀叔狠狠咁瞪住我示意要立刻糾正口誤。<br />\n<br />\n「先前我講個d日記等等都係記憶副本既例子，我地都知道唔係個個人都會有寫日記習慣，就算有都未必夠完整，因為我地寫日記，只會記低我地想記得既事，但記憶唔只係一面倒我地願意記憶既野，有時候對我地影響最深遠既往往係我地最唔想記起同忽略左唔起眼既細節。所以為左安全起見，每一位同意做靈轉既客人都要接受一個詳細既訪問，以便我地編寫你地每一個人既記憶副本。」<br />\n聽完我既解釋之後，林小姐既雙眸終於回復少少神彩，我先鬆一口氣。<br />\n「最後，係林小姐考慮做唔做靈轉之前，我地有負責任比你知道， 因為靈轉既一d限制，係靈轉之後會有個適應期，即係靈魂、記憶副本同新既軀殻既磨合期。係適應期既時候，你可能會對自己有種陌生感，有機會會排斥新軀殻，因為係記憶副本裡面我地會記錄埋你做靈移，所以導致依種負作用，但如果你係過渡期有忍受唔到既陌生感，你可以黎搵我地，我地可以幫你刪除靈移依段記憶，咁樣陌生感就會消除，靈魂同肉體之間就唔會互相排斥。當然亦有客人從一開始就選擇放棄靈轉既記憶，但依個決定係要視乎靈轉既原因同之後既計劃。」<br />\n「我⋯⋯」<br />\n<br />\n林小姐進入沈思，藍葉既唱片機原來播梗陳奕迅既我的快樂時代⋯⋯<br />\n讓我對這世界好奇<br />\n讓我信自己的真理<br />\n讓我有個永遠假期<br />\n讓我渴睡也可嬉戲<br />\n<br />\n唔係話要鼓吹自殺，但其實係依家依個世代活著有咩意義呢，唔係，應該有咩誘因令到人有活下去既欲望呢？幼稚園已經要贏在起跑線，開始學十八般武藝；到左小學又要操TSA，繼續學十八般武藝加補習； 捱到中學，岩岩開始對唔知學黎做咩既十八般武藝日久生情啦，又要為左爭大學學位而放棄集中火力備戰公開試。好啦，終於升上大學，以為可以抖下啦，又要搵intern整靚張cv將來搵工。出到社會，又有另一套遊戲規則要跟，玩鬥快買樓同結婚生仔。即係呢，如果投胎轉世會好似報名參加旅行團呢，我肯定會同孟婆講<br />\n「孟婆，大家去旅行都係求開心姐，依個團咁chur，去黎做咩，唔呀，我唔去呀。」<br />\n「抵玩囉，咁耐以黎邊有團可以去咁耐，又可以做咁多野呀。 」<br />\n我諗投胎個時真係鬼迷心竅比呀孟婆sell到我去依個團，我又唔會話中途退團唔玩既，既然都比左團費落就睇下可以有幾差囉，但我又唔會好似林小姐咁癲，都就黎捱完個旅行團啦，你竟然話要encore?!<br />\n<br />\n過左幾秒後，我打斷林小姐既沈思。<br />\n「唔駛急住今日決定，今日出黎見面都係希望比林小姐好好了解下靈轉姐。最後，肉體方面就簡單得多，我地會用空人，即靈魂已經脫離軀殻既植物人，醫院裡有一個隱藏部門係專門放置一d無親屬或者親屬已經簽字放棄照理既植物人，因為現時安樂死仲未立法再加上人道理由，醫院都一定要用最基本既醫療設備維持佢地既生命直到佢地停止心跳同呼吸為止。我地會選一個同你外形差唔多既空人，然後交比相熟既整容醫生將你既容貌百分百複製落空人到，但放心其實世界上同我地相似既人比比皆是，人都係自以為特別既生物，我地人類查實同其他動物一樣同同類都係如此既相似，只係因為我地覺得自己既食物鏈中最頂層，認定自己係主角，所以先會附於自己獨特性，但可能係貓貓狗狗眼中， 我地人類都係一樣⋯⋯」<br />\n呀叔清一清喉嚨，提醒我已經離左題。<br />\n「唔好意思，我既講解都差唔多啦，唔知林小姐有無咩問題？」<br />\n「唔，顧小姐你講解得好清楚，但我想問下如果決定做最快可以幾時做同埋之後會點？」<br />\n「通常我地會比客人兩個星期冷靜期考慮，如果之後決定做就要先比二萬五做按金，跟住就會同你約時間做記憶副本，再之後我同師父大約要準備一個月左右，準備好會通知你再約時間做靈轉，做之前要比埋尾數五萬元，然後靈轉過程約兩個星期。睇返師父既行程，最快可以一個月後先有空檔。」<br />\n「咁兩星期之後... 我打比你？」<br />\n「唔駛擔心，我會打比你問。仲有無其他問題或者唔清楚既事？」<br />\n「無啦，唔該」<br />\n「咁兩個星期後我再聯絡你。」<br />\n<br />\n係林小姐離開藍葉後呀叔即刻端起一個嚴肅師父樣，一個我跟佢兩年都無見過既樣，比我知道我頭先一定犯下大錯。我開始心虛唔敢直望呀叔。<br />\n<br />\n待續"},{"pid":"675e580b7aeee8616ff5243f6ef27cf3fa593b8a","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-17T10:45:40.000Z","msg":"埋黎睇下啦喂<img src=\"/assets/faces/lm2/bye.gif\" class=\"hkgmoji\" />"},{"pid":"ea3b304fe0f04a73dbca6b236dc0fce1edd65a1f","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-18T04:18:08.000Z","msg":"(3)<br />\n「顧嵐，我係見case之前提醒過你d咩？」<br />\n「我地唔可以輔導客人，但我無呀...應該.....無......我有咩？」<br />\n「記唔記得頭先林小姐比你到口啞啞呀？我地係唔會係第一咨詢問客人做靈轉既原因同之後既計劃，除非個客主動同我地講。依個係一個好大既錯誤，就等如心臟科醫生唔會問病人點解會做搭橋手術，之後有咩計劃。你想得到d 咩答案？如果你比人問你為左咩要長命d，你會有咩感覺？客人黎搵我地就因為佢地有需要，背後既原因同佢地之後既計劃我地唔需要了解。」<br />\n「咁關於靈轉記憶個度點算？」<br />\n「如果林小姐之後回覆話要做靈轉，係做記憶副本個日既自自然然會講。同埋要刪除靈轉記憶既要求多數都係等客人提出，如果佢地唔提出，我地就唔好問。我唔想好似你咁間接刺激佢地諗點解要繼續活著，活著又可以點。想活下去只係人面對死亡既自然反射，無解釋。你跟左我唔只兩年啦，睇過咁多個cases 都應該知。顧嵐，你做多5個case就要成為一個獨當一面既靈轉師架啦，要時時刻刻提醒自己唔好過分注重細節。」<br />\n呀叔雖然成日一副玩世不恭既樣，但需要認真既時候，就會即係收起，應該話係揭開佢花花公子既面具，回復返嚴肅既師父樣。因為我一直以黎表現都算唔錯，幾乎都無見過面具下既呀叔。記得，我岩岩正式拜完呀叔為師，成為靈轉實習生，呀順既反應係：「估唔到依個花花公子都會收徒弟，但小心比佢教壞，做唔成靈轉師。佢成世人除左話要做靈轉師個刻認真之外，成日都玩玩下。」但經過今日，我知道呀叔內心既好關心我依個徒弟，而佢都係一個好師父。<br />\n<br />\n「呀叔，程朗話佢寫陳俊皓既記憶副本時遇到d問題，叫我地下晝去佢屋企搵佢。」<br />\n「你個朗朗真係麻煩，想見你就見你啦，成日都搵公事做藉口，以前我做報社總編既時候，我帶住佢入行，由咩都唔識教到佢青出於藍，全行都知佢枝筆最勁架啦，有咩會寫唔到呀。呀叔我好通氣既，唔做電燈膽，唔阻住你地拍拖，培養感情。」<br />\n「呀叔，你亂講d 咩呀！幾時同你講我鍾意佢，同佢拍拖？佢就想！」<br />\n<br />\n呀叔佢笑而不語，明顯係睇穿左我既少女心事，我感覺到我雙顩宜家應該又紅又燙，有時候，我真係希望呀叔可以正經d， 唔好每次都拆穿依個蠢材程朗既一舉一動同睇穿我既心思，都唔明點解，明明程朗由大學時期已經開始跟住呀叔，由美國跟到香港，跟左咁耐一d才子風流都學唔到？仲一舊正經木頭，枉佢係呀叔最得意既徒弟。<br />\n<br />\n最後係我既堅持下，我同呀叔簡單食完個晏後就立刻起程去程朗屋企。程朗屋企係近上環海皮既唐樓，佢既屋企人係香港回歸之前已經移民左去好多華人聚集既溫哥華，宜家得返佢一個人係香港。自從呀叔係七年前辭去總編一職轉為做靈轉師後既一年，程朗都跟住辭職轉做全職自由工作者，幫幾份報紙寫下專欄，同埋幫我地寫記憶副本。因為自己一個住，為左方便，佢索性將屋企裝修為工作室加屋企，前鋪後居，名正言順可以足不出戶做一個工作狂。平時要做記憶副本既時候，我地都會直接帶客人到依到做訪問。<br />\n<br />\n「程朗，知你肯定未食晏，買左外賣比你，四寶飯，凍檸茶走甜走冰。」<br />\n「唔該顧嵐，成朝掛住陳俊皓個case都唔記得左未食野。師父，你都黎左呀。 」程朗驚訝咁講。<br />\n「我老人家原本唔想黎架，費事阻住你班後生啦，但呀嵐堅持拉我黎架，話唔黎就師徒親戚都無得做。傻妹拉住我做咩姐，我既意思係你遲下都要自立門戶架啦，唔可以下下靠我依個老野既。你諗左去邊呀？」呀叔一邊講，我就一邊狠狠咁盯住佢。<br />\n<br />\n呀叔玩我玩得不亦樂乎，程朗佢應該餓到肚皮貼背脊，好專心咁狼吞虎嚥個飯盒無理會到我地兩師徒既對話。我開始興幸程朗係個種只能夠一心一意做一件事既人。我行到程朗既工作枱前，電腦螢幕只顯示住 一個錄音檔同一個文字檔，文字檔除左改左文件名做陳俊皓之外，空白一片，但枱面上佈滿凌亂既陳俊皓既訪問筆錄。<br />\n<br />\n「又話忙左成朝既，一隻字都未打。少何喎⋯⋯你都會偷懶。但星期日要架啦。」<br />\n<br />\n程朗岩岩食完最後一啖飯，一邊飲住檸檬茶一邊行過黎工作枱前，佢無行去我身旁較鬆動既位而選擇停左係我背後。我同佢之間距離好近，可以聞到佢身上既檸檬茶味，酸中帶淡淡甜味。我全身變得好僵硬，但又唔敢移開，如果宜家拎轉身我既額頭應該會掂到佢下巴稀疏既鬚根，內心好好奇究竟會係點既觸感。係我考慮擰唔擰轉身之際，程朗已經行開左，坐返上佢既大班椅到，轉向師父同我既方向。<br />\n<br />\n「唔係呀，我成朝反覆聽個日既錄音同睇筆錄好多次，都覺得陳俊皓既記憶好怪，雖然童年到中學既記憶都好正常，但當佢一講到佢父母離婚之後既人生就比到我一種好唔協調既感覺，同埋佢成個訪問既用詞都好怪，粗俗得黎又好努力咁嘗試文雅 。仲有，正常人既記憶應該係越近既越清楚，越遠既越朦糊架嘛，但佢既記憶自父母離異依個時間點之後就好似無左時間造成既差別，無論幾耐之前同幾近期既記憶都無分別，一樣咁清楚。」<br />\n「個日做訪問既時候，我都有咁既感覺。我有諗過陳俊皓係唔係有寫日記既習慣，但如果有就應該會交比我地做參考，唔駛咁麻煩背晒自己日記呀⋯⋯師父你覺得呢？」<br />\n「我覺得佢係想『重生』。」師父冷靜咁回答，意思係其實佢一早就知客人既意圖，但點解佢唔同我地講呢？"},{"pid":"9a400734322755b0d2fa51767fc3eeae2e21946f","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-18T06:50:08.000Z","msg":"Helloooo 有無人？<img src=\"/assets/faces/lomoji/08.png\" class=\"hkgmoji\" />"},{"pid":"deafae018e5f19f354e601cba7a75a5335845dae","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-18T12:38:34.000Z","msg":"推<img src=\"/assets/faces/lm2/nosee.gif\" class=\"hkgmoji\" />"},{"pid":"feacb40d3ec9fe9110be5390a5cabeddd21f2ff4","tid":904569,"uid":222474,"like":1,"dislike":0,"score":1,"citedBy":0,"replyTime":"2018-11-19T10:10:47.000Z","msg":"(4)<br />\n<br />\n自我踏足靈轉界以黎，「重生」對我黎就都只係理論同傳說。重生就係做靈轉時轉移既唔係自己原有既記憶而係編寫出黎既記憶，借由改變記憶而改變人生。但靈魂同記憶有好微妙既關係，靈魂離開肉體後雖然所有記憶會歸零，但靈魂會對此記憶有左偏好。如果下次輸入既記憶同所建立既偏好唔同，靈魂就會強烈排斥新建既記憶，同時會刺激到靈魂自動編寫一d 乎合偏好既記憶碎片黎填滿新記憶同原有記憶既差距。但記憶碎片唔同正常記憶，係非常侵略性，會突然偷襲平靜既你，擾亂你既思緒，令人逐漸分唔清楚夢境同現實，所以同時間你會開始唔識醒。記憶碎片會越黎越完整，當佢完全佔領靈魂之後，靈魂就會自由脫離肉體，成為鬼魂。唔同靈魂，鬼魂係離開肉體之後仲有黎自記憶碎片既記憶， 遊走係人間投唔到胎，即係俗世所稱既遊魂野鬼。就係因為依個風險，顧家靈轉師轉到第十代以後都無左幫人「重生」。<br />\n<br />\n「師父，既然你一早就知，又唔係做記憶副本個日就推左陳俊皓既委托？」<br />\n<br />\n師父無視我走左去左工作室角落聽電話。我同程朗一面無奈，你眼望我眼，互相對望左幾秒中之後就連望開，程朗望返去電腦螢幕到，而我係佢張工作枱到拎起筆錄重新再睇多次。<br />\n<br />\n「等埋我，我宜家即刻黎！程朗，陳俊皓既記憶副本你照樣起貨比我，星期日要。顧嵐，你留係到幫呀朗手，師父我今日就閃人先啦～」<br />\n「咪住呀師父！」<br />\n「咪住呀呀叔！」<br />\n「獨自去偷歡，我謝絕你監管&hellip;」<br />\n<br />\n待續"},{"pid":"8c0029c1a000b25e7f6f5ee32746743a3263ad71","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-19T13:16:29.000Z","msg":"Hello darkness my old friend<img src=\"/assets/faces/fs/fozen_smile.gif\" class=\"hkgmoji\" />"},{"pid":"34346822d5fe265064c33409e6f85c1e7ab4e5ed","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-20T07:14:09.000Z","msg":"推下先"},{"pid":"5524aa2e3d4215855eeae627b4d341f0a62c159d","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-20T07:25:42.000Z","msg":"如果你排版再好啲就好<img src=\"/assets/faces/normal/smile.gif\" class=\"hkgmoji\" />"},{"pid":"f9e7a58abf4dee972f2309b08cd08f567d776b05","tid":904569,"uid":222474,"like":0,"dislike":0,"score":0,"quote":{"pid":"34346822d5fe265064c33409e6f85c1e7ab4e5ed","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-20T07:14:09.000Z","msg":"推下先"},"citedBy":1,"replyTime":"2018-11-20T12:06:04.000Z","msg":"多謝支持<img src=\"/assets/faces/normal/smile.gif\" class=\"hkgmoji\" /> <img src=\"/assets/faces/normal/smile.gif\" class=\"hkgmoji\" />"},{"pid":"f638999e2d6b78629b7e4703348d828f81332622","tid":904569,"uid":201303,"like":0,"dislike":0,"score":0,"quote":{"pid":"f9e7a58abf4dee972f2309b08cd08f567d776b05","tid":904569,"uid":222474,"like":0,"dislike":0,"score":0,"quote":{"pid":"34346822d5fe265064c33409e6f85c1e7ab4e5ed","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-20T07:14:09.000Z","msg":"推下先"},"citedBy":1,"replyTime":"2018-11-20T12:06:04.000Z","msg":"多謝支持<img src=\"/assets/faces/normal/smile.gif\" class=\"hkgmoji\" /> <img src=\"/assets/faces/normal/smile.gif\" class=\"hkgmoji\" />"},"citedBy":0,"replyTime":"2018-11-20T12:06:31.000Z","msg":"等文中"},{"pid":"bd6d99ffc9dc1a3ea989c20365dea8fc4968fcb3","tid":904569,"uid":222474,"like":0,"dislike":0,"score":0,"quote":{"pid":"5524aa2e3d4215855eeae627b4d341f0a62c159d","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-20T07:25:42.000Z","msg":"如果你排版再好啲就好<img src=\"/assets/faces/normal/smile.gif\" class=\"hkgmoji\" />"},"citedBy":0,"replyTime":"2018-11-20T12:08:17.000Z","msg":"係唔係太密呀？ 我都留意到其他人個D 多數都係疏d, 段落無咁大段，基本上都係兩三句就一段。"},{"pid":"060be760e6bb176f0c19ab590eb36c8ae14ec156","tid":904569,"uid":201303,"like":0,"dislike":0,"score":0,"citedBy":0,"replyTime":"2018-11-20T12:09:35.000Z","msg":"超密<img src=\"https://na.cx/i/0H191q8.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F0H191q8.png&h=8e11c31e&s={SIZE}\" />"},{"pid":"409dddf562a22c312959fca9500be6a9d4695170","tid":904569,"uid":201303,"like":0,"dislike":0,"score":0,"citedBy":0,"replyTime":"2018-11-20T12:09:57.000Z","msg":"睇到好辛苦 <img src=\"/assets/faces/normal/smile.gif\" class=\"hkgmoji\" />"},{"pid":"1107aef0660923604f48a327d9fc65677091ca2e","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-20T12:27:15.000Z","msg":"(5)<br />\n呀叔繼續漠視我地，邊唱邊行出門口。<br />\n<br />\n隨著呀叔既古龍水味散去之後，屋裡又出現返頭先聞到既檸檬茶既甜。屋內一片安靜，只係聽到電腦處理器既風扇聲。<br />\n<br />\n「umm..咁我唔阻你趕工啦，你加油呀。」<br />\n<br />\n我離開工作枱，準備行向門口。坐係大班椅上既程朗擰轉頭面向我。<br />\n<br />\n「留低... 陪.... 師父唔係叫你留低幫我手做記副本架咩？顧嵐你唔係想偷懶嘛？」<br />\n<br />\n「但你有無野比我做呀？」<br />\n<br />\n「講張家輝話齋：『你宜家無，但你將來會有。』，總之你坐住係梳化到候命，我前幾日去買書局買左d新書，你無聊就睇下啦。」<br />\n<br />\n程朗講完就擰返去工作枱，望住電腦螢幕開始打字。<br />\n<br />\n基本上每個星期都係上演差唔多既戲碼。近依半年呀叔越黎越懶，有時只係叫我上黎同程朗交涉跟住自己去左玩，好似上星期咁，有三日我都係程朗屋企渡過。<br />\n<br />\n程朗書櫃上既書我都差唔多睇過晒，但d書究竟好唔好睇我唔知道，我只係知道認真做野既程朗好好睇。<br />\n<br />\n程朗係一個不折不扣既工作狂，不修邊幅，唔剃鬚唔襯衫，最鍾意著既係宅男衣著排行榜榜首既格仔裇衫，但其實只要稍為打扮一下就會變文質彬彬既書生樣。 <br />\n<br />\n或者佢本身都知道依一點，但覺得佢既才華已經足夠佢生活，唔駛再花心絲同時間去發展佢既外在美。無論如何，我都係鍾意不修邊幅既佢，佢既好只要我清楚就夠啦。<br />\n<br />\n雖然近依幾個月我同程朗獨處既時間長左，但關係依然留係依種比曖昧更淡既狀態。其實我一d都唔介意，我宜家唔係真係咁急於想將關係變濃。<br />\n<br />\n我有一個好壞既習慣，亦都可能賀爾蒙作出既正常反應，每次拍親拖都會變左另一個人，上次人地鍾意聽Mr. Children，就開始鍾意聽Mr. Children，前次某某鍾意聽Bruno Mars，就跟住聽Bruno Mars，但明明自己只係會聽廣東歌，最鍾意張學友。<br />\n<br />\n最慘既係個時仲未有串流音樂，一分手就要用史上最唔user-friendly既iTunes黎清過晒我部iPod Classic既歌庫。<br />\n<br />\n唉，情為何物？如果當愛情係一個專題研究既話，每拍一次拖就係一次sampling，咁其實拜金港女唔應該比眾人鄙視話佢唔尊重愛情呀，只係佢對於愛情既研究方法比較少見姐。<br />\n<br />\n一般人就做開qualitative study，透過進行定時既單對單既interview方式黎抽取數據，而拜金港女就做方便分析同埋比較客觀既quantative study令佢睇到愛情另一個面向。<br />\n<br />\n但無論用咩研究方法都好，到目前為止，所有研究人員對於愛情都係無共識，研究結果係inconclusive。<br />\n<br />\n雖然話愛情世界裡面無分對與錯，但點解家下會有「性教育」教人點樣安全做愛，而無「愛教育」黎教人點樣安全談情說愛呢？<br />\n<br />\n雖然安全性愛好重要，可以預防意外懷孕又可以預防性病，但另一方面， 安全戀愛都唔應該比人忽視，話晒為情自殺既人年中都唔少⋯⋯ <br />\n<br />\n點都好，宜家，我仲想聽多陣張學友，可能只係因為我未知道佢鍾意聽咩歌，但係依一刻我未想知道住。<br />\n<br />\n待續"},{"pid":"d88c58a9f282af9b9d08371e21cc8bbdaf363bc2","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-21T01:26:01.000Z","msg":"咁睇舒服好多<img src=\"/assets/faces/normal/angel.gif\" class=\"hkgmoji\" />"},{"pid":"7a540dfa0d5464829414b5b6c7473bb7389df126","tid":904569,"uid":222474,"like":0,"dislike":0,"score":0,"quote":{"pid":"d88c58a9f282af9b9d08371e21cc8bbdaf363bc2","tid":904569,"uid":201303,"like":0,"dislike":0,"score":0,"citedBy":1,"replyTime":"2018-11-21T01:26:01.000Z","msg":"咁睇舒服好多<img src=\"/assets/faces/normal/angel.gif\" class=\"hkgmoji\" />"},"citedBy":0,"replyTime":"2018-11-21T04:30:31.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"81870a42aa977174adc8540d9e80fbb1b76e88df","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-21T13:07:30.000Z","msg":"(6)<br />\n<div style=\"text-align: center;\">&quot;<em>⋯⋯(語氣慢得黎唔太自然)Year 9既有一日，爸爸媽媽同我講佢地要離婚，而法庭已經判左我跟媽媽。從此之後，爸爸就係我既人生中消失。<br />\n<br />\n因為媽媽只有小學程度又無工作經驗，所以可以搵到一份文員工做已經要燒炮仗慶祝啦（停左下，清一清左喉嚨） 。雖然每個月都有爸爸既贍養費再加上媽媽文員既收入，生活都算過得去，但都係負擔唔起國際學校既學費，所以無幾耐我要轉去xx中學。<br />\n<br />\n（越講越慢）因為國際學校同普通本地中學既&ldquo;時市揼(system)&rdquo;同 &ldquo;卡er we橋林(curriculum)&rdquo;唔同，所以我被逼要重讀中三。當時，知道要轉校既時候我真係嬲我爸爸嬲到（稍停，之後語速加快）怒髮衝冠，唔明佢點解唔肯幫我交埋學費。<br />\n<br />\n（語速越黎越快）明明係有個做生意既疊水老豆，點解個官要判我跟又無Call Lee (Quality)又無蚊Lee (Money) 既老母，就係因為佢係我老母？<br />\n<br />\n你老母搞到我要轉校。老豆唔再甩我老母，離婚，我明白。但我係佢個仔黎架，就算我係跟老母，但點可以咁忍心不聞不問完全唔理我呀（過分激動？）。<br />\n<br />\n（吞左啖口水，突然冷靜左黎）好彩轉左去新中學之後，d同學同呀sir摵時（miss）都對我好好，我好快就適應左啦。後來我終於知道爸爸對我不瞅不睬既原因啦。父母離婚，（又開始激動起黎）原來係因為老母勾佬。<br />\n<br />\n老母當年同老豆結婚，係因為佢條仔要去美國深造，所以散左，（更加激動）係佢最傷心欲絕既時候老豆出現係佢身邊，做左佢水泡。係結左婚之後幾年，佢撞返佢當年條仔。<br />\n<br />\n估唔到個契家佬仲等梗佢，但因為老母岩岩有左我，話唔想我同親生老豆分開，所以一直以黎都係同佢個契家佬寫信轉情，（突然放慢）但一切都係柏&hellip;圖&hellip;拉式（拍拉圖式）絕對無越線。<br />\n<br />\n但始終都係紅杏出牆，比綠帽我老豆戴，（突然大聲）你老母⋯⋯<br />\n<br />\n（深呼吸左一下）係Year 8個年既新年大掃除，原本好生意忙既爸爸突然個日無事，所以早返左屋企，老母同佢契家佬（強調）既情信比工人執屋既時候執左出黎，比爸爸見到，咁就東窗事發啦。咁大頂綠帽兜頭比爸爸戴，係男人都忍唔到啦！<br />\n<br />\n（語調開始無起伏，低頭，開始講得細聲）老豆好堅決要飛起老母。因為睇返第一封信既日子咁岩係我出世個年，所以老豆懷疑我係便宜仔。佢肯繼續比贍養費只係比面香港法律，但因為我已經跟左我老母，所以法律上佢係唔駛再孭我上身。<br />\n<br />\n但話事話，原來個奸夫就係老母做文員個時個老細 鶯cle (Uncle) Tam（冷笑），咁就解釋到點解老母得個小學畢業都可以搵到份唔錯既工。<br />\n<br />\n（好似突然醒起d事，插袋）好彩，呀鶯 cle T&hellip;am，係鶯 cle Tam對我視如&hellip;己出，係我轉校無耐，佢就做老襯同呀媽結婚，仲帶埋我移民去美國&hellip;&hellip;      </em>&quot;</div><br />\n<br />\n「你睇完覺得點？」<br />\n<br />\n「之前你做筆錄唔會寫咁多remark架喎，你唔記得左你係唔可以寫你對client反應既主觀感受落去個筆錄度？」<br />\n<br />\n「我梗係記得，但係今次成個訪問過程陳俊皓比我既感覺太唔自然，所以我先寫低以防萬一，點知師父其實一早察覺有問題⋯⋯但點解仲要我地做落去？」<br />\n<br />\n「我都唔知，但我相信呀叔咁做一定有佢既理由。」<br />\n<br />\n「你真係咁信師父？」<br />\n<br />\n「係，呀叔係我世界上最最最信任既人。」<br />\n<br />\n「⋯⋯不如講返個筆錄。」<br />\n<br />\n程朗欲言由止，拉一拉佢衫領之後繼續講。<br />\n<br />\n「陳俊皓佢好似好刻意記起去用d文雅既用詞，同好努力咁扮斯文。 同埋佢係佢父母離婚之後既記憶都好怪，佢中三人仔，同時間要經歷父母離婚，轉校同搬屋咁多轉變應該心情上有多起起伏伏，但比我感覺佢表達得好生硬，同埋應該唔止幾行字就寫得晒架。<br />\n<br />\n而且，佢個段時間既記憶佔最大部分竟然父母離婚既緣由？ 佢應該唔會知得咁清楚架，尤其佢跟既一方係出軌個個。你想唔想像到父母同佢地既小朋友咁完整咁解釋：『拿媽咪就係咁呃你呀爸架啦。』， 呀爸個方面已經同佢失聯更加唔會話到比佢聽。<br />\n<br />\n更矛盾既係佢講佢媽咪出軌個度咁激動，明顯係佢宜家仲係好嬲，但聽佢之後講，過左美國之後佢地兩母子同繼父關係不知幾好⋯⋯」<br />\n<br />\n我邊點頭認同邊爭取係程朗思考個幾秒空白出聲。<br />\n「當時問佢既時候都覺得佢既記憶有d唔協調，估唔到宜家睇返會覺得根本唔合理，中間係唔係少左d野呢？」 <br />\n<br />\n「當時我見你已經試盡旁敲側擊，但佢唔似係想係刻意隱瞞任何記憶 。」程朗托住佢下巴，眉頭深鎖。<br />\n<br />\n「但諗深一層，佢d記憶就有d唔合理都唔出奇呀，呀叔都話佢想『重生』，咁作出黎既記憶唔多唔少都會怪怪地架啦，佢又唔係大作家。」<br />\n<br />\n「奇怪在既然都要重生，點解仲要保留住呀媽婚外情然後比呀爸發現之後離婚依d 狗血記憶？既然都要寫過d 新記憶植入，點解唔作d 開心d既呢？」"},{"pid":"0ea13f1a81b3df40fe99e16881724f1096dfe860","tid":904569,"uid":201303,"like":0,"dislike":0,"score":0,"citedBy":0,"replyTime":"2018-11-23T02:56:18.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"12badeb02f5c1c1f9fee1e9b7fcf0e51f451247c","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-23T13:03:22.000Z","msg":"唔好意思，琴日病左，所以無更新。<br />\n(7)<br />\n難得終於可以追到程朗既思考節奏，同到佢傾到公事，我個肚好唔爭氣咁咕咕打鼓，我感覺到全身既血迅間入去雙頰。<br />\n<br />\n「原來已經八點啦。掛住做野都無睇時間，係唔係餓親你？不如⋯⋯」程朗抬頭望一望個鐘。<br />\n<br />\n「不如我地一齊去食飯？」我鼓起勇氣去講，原來只係我自作聰明。<br />\n<br />\n「唔好意思呀，我仲有d野想做，下次我地一齊去食XX burger，你話想食好耐。我送你落去搭車呀。」程朗正伸手去拎鎖匙，尷尬咁講。<br />\n<br />\n唔知幾時開給程朗就有送我落去樓下搭車既習慣，每一次都會陪我等到有小巴黎。本來依個係我每次黎佢屋企傾公事最期待既時刻，但今日除外。<br />\n<br />\n「唔駛啦⋯⋯我今日約左朋友食飯，我自己行去搭地鐵得啦。」<br />\n<br />\n顧嵐出左門之後，程朗拎起電話<br />\n<br />\n「喂，Nelson，我係程朗呀，唔該可唔可以幫我查個人？」<br />\n<div style=\"text-align: center;\">-----------------------------------------------------------</div><br />\n<br />\n<div style=\"text-align: center;\">找不到靠近理由<br />\n也只能開不了口<br />\n靜靜的我守在窗口<br />\n享受這寂寞<br />\n</div><br />\n<br />\n其實我點會唔知道其實你係無約到同朋友食飯呀，我都想同你食飯，但我真係好怕同你係工作以外既地方相處。<br />\n<br />\n唉，點解傾閑計咁難⋯⋯雖然我曾經係一個記者，宜家又係一個文字工作者，一個基本上每日都寫文章既人，但竟然唔識傾閑計，好突兀呢。<br />\n<br />\n實際上， 記者或文字工作者同識唔識傾閑計好似無咩直接既邏輯關係，因為無論做訪問同寫文都有一個特定既主題同方向，你會知道要問咩，要講咩，要寫咩。<br />\n<br />\n但傾閑計係完全相反，無限制無定向，令我好無所適從。當然你可以做主動個方提出一個話題，雖然頭先講傾閑計係無限制無定向，但你點都無可能無端端搬出話『你覺得清朝滅亡既真正原因係咩』，即係等同男朋友問女朋友要去邊度食飯一樣，而佢答是旦，個個「是旦」 永遠都唔係「是旦」。<br />\n<br />\n面對顧嵐，除左公事，我真係唔知要可以傾d咩。一般虛寒問暖其實唔駛問，只要細心觀察下，或者睇下Facebook 同Instagram都會知。再講，人地唔同你講既，可能就係覺得你無需要知， 如果我仲要問好似好八掛咁；唔想比你知既野， 如果我仲問落去又好似好強人所難。<br />\n<br />\n無營養既話題我又唔想講。太有深度既話題我又怕嚇親佢。因為我唔合理地覺得作為記者同揸筆搵食既人有咁既煩惱好有衝突，所以一直以來都唔好意思同人講，其他人見我講口埋口都公事都以為我係工作狂，其實我只係一個唔識傾計既白痴仔。<br />\n<br />\n為左克服我依個缺撼同埋聚集好似我咁既可憐蟲一齊互相扶持，我係一年前建立左個group，每個星期都有聚會。雖然我終於可以同人傾公事以外話題，但點知&hellip;物以類聚，我地同一類人聚埋一齊傾既話題，基本都係平時你搭lift撞到識得既人都唔會講到既閑計。<br />\n<br />\n好似上個星期咁，我地無端端討論「萬一咁唔好彩做左人地既強姦目標，有咩方法可以係電光火石之間可以避過一劫呢？」<br />\n<br />\n「我會扮到其實我已經性飢渴左好耐，比佢更主動，主動到嚇窒佢。」<br />\n<br />\n「如果我係個女受害者，我會即刻扮男人聲，跟住同佢講我係變性人，但無完全做完成套手術，仲有地方未清乾淨。總之，講d會令到佢好turn off既野」<br />\n<br />\n「如果咁樣真係有效，可以做一個database，收集分別令男女性turn off既情景，開放比公眾參考。」<br />\n<br />\n結果我個group變成一個mindfuck同學會。Mindfuck同學會成員唔多，目前為止包括我在內有四個人，我地互相除左大家既名之外，咩都唔知。<br />\n<br />\n我當然無用真名，我相信其他人都無。不過唔緊要，我地係mindfuck同學會，以一個唔存在既身份開展一d唔應該存在既對話。<br />\n<br />\n「南少，次次你都咁早既，不愧為我地mindfuck同學會既主席。」<br />\n<br />\n「我得閒姐。」<br />\n<br />\n「呀西同呀北次次都例遲，既然都要等成一個鐘，不如我地食住等啦。」<br />\n<br />\n同我傾梗計既係呀東，每次見佢打扮都非常別出心裁，但又唔可以話著到佢好好睇，只令人睇得出佢有花時間打扮過。佢有一把磁性但唔低沉既聲線，再加上佢唔長唔短既木村拓哉髮型，我到今時今日都唔知佢係男定女。<br />\n<br />\n呀東係我地同學會第一個成員，其實佢當初加入既原因都係見到個group好似好得意，唔信會有人唔識傾計，所以抱住好奇既心態入黎玩下。宜家個同學會可以繼續落去都係全靠呀東帶動，佢先係mindfuck同學會既靈魂，唔係我依個主席。<br />\n<br />\n「你好，請問係唔係陳浩南？搞個個唔識同人傾計個group」<br />\n<br />\n「係呀，叫我呀南得架啦。」<br />\n<br />\n「南少，叫我呀東呀。」<br />\n<br />\n「你好，呀東。」<br />\n<br />\n「原來你唔係啞架？」<br />\n<br />\n「我係唔識同人傾計。我係講到野架。」<br />\n<br />\n「話時話，你點會叫自己陳浩南架，仲以為你好似鄭伊健咁靚仔。」<br />\n<br />\n「唔叫陳浩南，點會吸引到你黎跟我呀。」<br />\n<br />\n「原來識講笑既。我呢？好明顯唔係你個類人，我簡直係你既相反，我太多野講啦，有時仲去到口不擇言既地步，上網睇到你個post 話陳浩南召集唔識傾計既人，我見幾得意，想黎八掛下，順便睇下可唔可以近朱者赤，令到我少野講d 。不過話時話，做人真係煩，少野講又比人話，多野講又比人話。」<br />\n<br />\n「唔出奇，太宰治都話：『生而為人，我很抱歉。』人，人性，比獸性可能仲恐怖。我地既人生仲可以點唔煩？我地既存在就係一個錯誤。唔好意思，無限上綱左。」<br />\n<br />\n「講到咁錯你又唔自殺？」<br />\n<br />\n「因為，講到底我都只係一個平凡既人。」<br />\n<br />\n待續"},{"pid":"15458170be42ad88d96797f788831e801b508467","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-24T12:25:44.000Z","msg":"（8）<br />\n<br />\n岩岩要點菜既時候，呀西同呀北岩岩趕到。<br />\n<br />\n「大家有無睇過『我的10352號』？」一如以往，呀東開左個話題。<br />\n<br />\n「咩黎架？個名咁怪既，唔好話比我聽係韓劇。」<br />\n<br />\n「梗係唔係啦，一套好舊既卡通片黎架。」<br />\n<br />\n我地異口同聲發出同一個先下挫而上揚既聲音。<br />\n<br />\n「唔係呀，聽我講埋先啦，『我的10352號』係一套科幻卡通片黎架，佢係講係未來如果AI真係先進到好似真人咁，我地個世界會變成點。宜家都有史上第一個有公民身份既機械人Sophia，真係唔排除遲下機械人會同真人無分別。」<br />\n<br />\n「機械人好似真人咁？你講梗叮噹呀？」<br />\n<br />\n「南少，玩野下嘛？套卡通片係話個主角身為人類同人類做唔到朋友，反而同機械人先有共同語言，傾得埋，結果由細到大都係同機械人玩，比人類排斥。到大個左之後，佢愛上左個機械人10352，然後捲入種種問題。」<br />\n<br />\n「後半部分我唔知啦，前半部分仲唔係講梗大雄。」<br />\n<br />\n「可能係多啦a夢新傳呢，後半部分未大雄同多啦a夢變hehe囉！」<br />\n<br />\n「咁重口味既野都係卡通片比小朋友睇？」呀西呀北同我七嘴八舌咁討論。<br />\n<br />\n「香港放個個呢係刪剪版，真係剪到好似叮噹咁，但如果你搵返日本無刪剪版真係好好睇，唔係好長架炸無記錯得12集 。我岩岩黎之前去左買套碟，拎比你地睇下，南少你係主席，你睇先。」呀東好唔容易先插到嘴。<br />\n<br />\n我接過套碟，望望碟套背後，個作者名咁怪既，小林熙遙，都唔似日本人會改既名既。熙遙⋯⋯熙遙⋯⋯個名咁熟既，係邊度見過呢？<br />\n<br />\n<div style=\"text-align: center;\">_________________________________________</div><br />\n<br />\n「顧嵐，今晚煮左你最鍾意食既南瓜，食多d。」<br />\n<br />\n「呀順，如果比你任意改寫你既記憶，你會唔會keep 住d 唔開心既記憶呀？例... 如：媽咪個部份。」<br />\n<br />\n呀順好似無咩反應，繼續慢慢咁將軟淋淋好難夾既南瓜優雅咁夾起，然後放入飯碗。我已經好幾年無係呀順面前提起呀媽，即係我已經叫左呀順做呀順幾年。<br />\n<br />\n係我十五六歲既時候呀媽證實患有肺癌，因為知道家族有依靈轉技術，根本無擔心過呀媽會有日係我既生命中消失，只變成腦海裡面既一個記憶。<br />\n<br />\n直到呀媽病情惡化到要長期瞓係床到，我先開始奇怪點解呀順無幫呀媽安排靈轉，雖然佢自己唔係靈轉師，但佢應該可以聯絡其他靈轉師幫手。到呀媽去世之前既一刻，我都天真咁相信呀順會安排靈轉。<br />\n<br />\n係我十七歲暑假既有一日，呀媽永遠咁離開左我。我好嬲呀順點解唔幫呀媽靈轉，唔通佢唔想佢老婆長命d 咩？唔通佢唔想佢個女係一個健全既屋企裡面成長咩？明明有方法，點解都可以無動於衷任由最親既人離開世上？<br />\n<br />\n當年既我就算好憎呀順都做唔到d 咩，因為我生活上仲要依賴佢，所以我唔敢離家出走，但我有足足三個月無同佢講野，已經係我能力以內對佢既無情最大既抗議。<br />\n<br />\n可是，我無可能永遠都唔同佢講野架嘛。當時，我決定唔再認佢做我既呀爸，一到十八歲就離開出走。<br />\n<br />\n既然都決定同佢斷絕父女關係，咁就唔可以叫佢呀爸，我就開始叫佢呀順。慢慢潛移默化地，我真係覺得呀順只係呀順，唔係我既呀爸，慢慢咁，我對佢既憎恨都開始變淡，所以過左十八歲我都無走到，唔知點解無左個種好似當年咁非走不可既衝動。<br />\n<br />\n「你咁多年黎都唔提慧琛既事，做咩無端端今日提起。」<br />\n<br />\n「因為今日返工有個客，明明要改寫記憶，但仲刻意保留d 唔開心既記憶，我唔太明，但我怕係我自己既偏見，所以想知道呀順你有咩睇法 。」<br />\n<br />\n呀順「唔」左一聲，起身去廚房斟左杯清水，返到黎之後佢答：<br />\n<br />\n「就算我可以改寫我既記憶，我都會繼續保留住有關慧琛既記憶。雖然佢既離去對我地黎講係好痛苦，但佢係生命裡最美好既一部分，我唔願意為左解除失去佢既痛苦而刪除我同佢既記憶，無左佢，就無今日既我。」<br />\n<br />\n呀順既語氣比我感覺比佢杯水更淡。<br />\n<br />\n「你既然講到媽咪咁珍貴，點解你當初唔肯幫媽咪做靈轉延長佢既生命呀？」<br />\n<br />\n一觸碰到舊既傷口，我又不自覺激動起來。呀順無即時答我，繼續幽幽咁食埋佢碗中既飯同餸，或者佢想借住食飯既時候黎思考點回答我既問題。"},{"pid":"75121c27b42bf2a80f237247f486e4c67bc80164","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-25T13:26:19.000Z","msg":"（9）<br />\n「因為&hellip;&hellip;我唔想破壞自然定律，既然天註定慧琛既命數係到此為止，就應該順應天意。」呀順答既時候充滿猶疑。<br />\n<br />\n單憑呀順既語調，真係好難感覺到佢對於呀媽既愛。佢邊回應我，邊開始收拾碗筷。有時候我真係覺得有人偷左呀順既情緒。<br />\n<br />\n無論面對咩事佢面上都係無表情，非常從容，語調平平，感覺上佢只係借用呀順依個身份黎過活，無論發生咩事都可以坦然接受，好似唔會影響到佢本身咁。<br />\n<br />\n面對住一場唔會吵得起既架，我都懶得留係舞台做獨腳戲，我快手快腳收起自己既碗筷去廚房洗。<br />\n<br />\n我返到自己間房，大字型攤係床到，明明今日都唔係發生好多事，點解個腦好似好攰咁既？<br />\n<br />\n心口左右有股鬱悶突然湧上黎，我好怕依種感覺，想喊又喊唔出，但心口入面好似打左個結咁，好想解開佢，但唔知點解。<br />\n<br />\n好彩我既私家零食櫃到仲有一包薯包比我轉移下焦點。依包已經係今個星期既第三包。<br />\n<br />\n科學家成日都話醫生亂開抗生素比病人，遲早會令病毒出現抗藥性，令到抗生素對佢無效。咁我家下成日食薯片，唔知我身體幾時會對薯片出現抗體，唔會再出暗瘡同變肥呢？<br />\n<br />\n我伸拎電話睇下聽日既booking，聽日要去醫院做靈轉，好彩無新case開。我伸一伸懶腰，個腦又不自覺繼續咀嚼呀順個句唔想破壞自然定律，為阻止佢去再諗，我決定聽歌 。<br />\n<div style=\"text-align: center;\">___________________________________________________</div><br />\n顧一順洗完自己既碗之後，都無留係客廳，享受天倫樂係一件已經離佢好遠既事。佢入房之後打開窗，聽到顧嵐房間傳黎既音樂。<br />\n<br />\n<div style=\"text-align: center;\">月半彎　倚於深宵　晚風輕飄<br />\n一張俏臉泛著半點的醉意<br />\n夜已醉了　夜已醉倒了<br />\n讓它安靜到天曉</div><br />\n<br />\n顧一順用鎖匙打開床頭櫃，入面有本簿同好多包唔同牌子既煙，佢拎出本記事簿同搵出一包新既幼卡出黎。<br />\n<br />\n唔知幾時開始，王慧琛身上除左薑花味之外，仲有依一陣味。顧一順都係近幾年先知，原來個陣味，就係依隻薄荷煙味。<br />\n<br />\n佢點起一支幼卡，然後將煙放係碟度。<br />\n<br />\n顧一順間房面向維多利亞港，望出窗外可以勉強見到文化中心，係一個好好既坐向。明明只要打開窗就可以享受到陣陣海風，冬暖夏涼。<br />\n<br />\n偏偏顧一順就要將窗既位置移到房間天花頂角，仲要縮到只有原有既三分之一大細，然後將原本係窗既位同牆既位變成一塊落地大玻璃。<br />\n<br />\n雖然咁設計仲可以望到海景，但係聽唔到海風聲，又聞唔到海水咸。<br />\n<br />\n顧一順每晚都會望住塊落地大玻璃望到出神。聽住月半彎播左超多5次，佢心諗： 顧嵐應該又聽聽下歌瞓著左。<br />\n<br />\n<div style=\"text-align: center;\">我記得　與妳一起　我心高飛<br />\n會急促跳動說真需要妳</div><br />\n<br />\n顧一順又諗起第一次見王慧琛既情形。"},{"pid":"05fbc76fcbb213abb18fdfce7a56dbbf02954d12","tid":904569,"uid":201303,"like":0,"dislike":0,"score":0,"citedBy":0,"replyTime":"2018-11-26T06:13:58.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"f3b927f59435a9a18cafd7694a13e5f6031858b2","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-26T14:11:22.000Z","msg":"（10）<br />\n「老豆，茶呀。」<br />\n<br />\n「話左你幾多次，返工既時候，我就係你事頭，叫我師傅。」<br />\n<br />\n「係，知道師傅。」<br />\n<br />\n「晏晝有咩預約呀？」<br />\n<br />\n「二點半，有位史小姐預約左做查詢。師傳我可唔可以負責依個客？」<br />\n<br />\n「但你仲有半年先學滿師，不如等到第二次諮詢先。」<br />\n<br />\n「師傳，你係唔係質疑我既能力？」<br />\n<br />\n企係度顧一順用一個充滿自信，非常接近自大既眼神望住坐係大班椅既顧家材。一種可以震攝到遇人無數既顧家材既眼神。<br />\n<br />\n顧家材無即時回應。<br />\n<br />\n「如果係顧一安提出既話，你應該二話不說就答應。算啦，師傳你當我無提過。」依個唔係以退為進既撒嬌，係一個認真既控訴。<br />\n<br />\n「一順，你係我遇過最有天份做靈轉既人，你一定會成為一個出色既靈轉師，只係時間既問題，唔好咁急進。」<br />\n<br />\n「係既，師傳。」一個無語氣既回應。<br />\n<br />\n「好啦，好啦，唔好再講啦。客人就黎。」顧家材自行打圓場黎掩飾佢根本睇唔穿兒子既心思，佢既盤算。<br />\n<br />\n師傅轉去左洗手間。話無耐門鐘就響啦。顧一順即刻去開門。一開門就聞到一陣薑花味，門外企住一位著住及膝白色連身裙既女仔。<br />\n<br />\n佢戴住一頂闊邊草帽同太陽眼鏡，完全遮住佢個樣，估計唔到佢既年齡。<br />\n<br />\n「唔該，我姓史，約左今日二點半」。佢聲線爽朗，但聽得出佢故意壓低佢既聲音，真係奇怪。<br />\n<br />\n「史小姐，你好，依邊呀唔該。今日出面好熱呀呵？要唔要飲d咩？我地雪櫃有可樂、忌廉梳打⋯⋯」<br />\n<br />\n「我要忌廉梳打！唔係⋯⋯比杯水我得啦。」<br />\n<br />\n史小姐原先興奮咁要忌廉梳打，但唔知點解突然改變主意要清水一杯，仲要將聲音再壓低一度。<br />\n<br />\n師傅岩岩係洗手間行出黎，行返去工作枱到。<br />\n<br />\n「師傅依位係史小姐，史小姐依位係顧師傅，顧家材。」<br />\n<br />\n做完介紹之後，顧一順就行去廚房斟水比史小姐，都未行出去就聽到師傅動肝火大鬧史小姐。<br />\n<br />\n「𡃁妹，咪再扮野啦！你唔係黎靈轉既，你係黎做咩？」<br />\n<br />\n「扯，咁快就比你識穿都唔好玩既。」<br />\n<br />\n史小姐除下帽同太陽眼鏡。佢稚氣既樣終於露出黎，同佢塗上既薑花香水真係合襯。<br />\n<br />\n「𡃁妹，依度唔係比你玩既地方，你要玩就落disco玩，唔好上黎依度搞亂檔！」<br />\n<br />\n「我唔係上黎玩架，我係聽我朋友講你依度會幫人做靈魂轉移，想知道係咩野我先假扮客人上黎架，信我呀我真係對靈魂轉移好有興趣，可唔可以話我知成個過程係點架？」<br />\n<br />\n「你係⋯⋯記者？豈有此理！」<br />\n<br />\n「唔係呀，唔係呀，我仲係學生黎架，我比你睇下我張學生證呀，我係香港大學既學生。」<br />\n<br />\n「原來你真名係叫王，慧，琛，你仲係大學生添？人做大學生，你做大學生，人地花時間，做大事。<br />\n<br />\n你呢？係到扮鬼扮馬黎上依到搞呀叔我依檔生意！豈由此理！我地納稅人既錢唔係供你地讀屎片架，你可唔可以為社會、為國家做d有意義既事呀？」<br />\n<br />\n顧家材激動到面紅臉赤，令到佢反應咁大既始乎唔係單單王慧琛假扮客人。佢飲一大啖放係枱上既茶，總算慢慢冷靜落黎。<br />\n<br />\n「你始終做左錯事，一定要罰你，但呀叔我好好人既，我比你戴罪立功，我要你黎依度做打雜做一個月，我會出糧比你，順便好好教育教育你。依家放梗暑假係唔係？費事你周圍做攪屎棍。」<br />\n<br />\n「無問題！多謝顧師傅！」王慧琛將眼光放落到枱上一本殘舊不堪既黑色筆記到。<br />\n<br />\n「邊個話要做你師傅？我地顧家靈轉術絕不外傳，你只係黎做打雜，叫我事頭！依位係我個徒弟同乞衣仔顧一順，有咩問題就問佢啦。」顧家材立即既筆記收入書枱既櫃桶。<br />\n<br />\n王慧琛行到顧一順面前，薑花既味道直衝顧一順既腦門，迷得佢一陣陣。佢手仲揸住原先斟比「史小姐」既清水。<br />\n<br />\n「顧一順，我都係想要返忌廉梳打呀。」<br />\n<br />\n「𡃁妹！你係黎做打雜架！仲想叫我個仔服侍你？」<br />\n<br />\n「老豆，唔緊要啦。」<br />\n<br />\n「叫我師傅！！」<br />\n<br />\n「老豆，唔緊要啦。史小姐，廚房係依邊，跟我黎。」顧一順既目光只係跟住王慧琛，根本聽唔到顧家材既咆哮。<br />\n<br />\n「其實我叫王慧琛。」<br />\n<br />\n顧家材從未見過顧一順如此失態，不得不佩服自己剛才既當機立斷，一定要將王慧琛放係自己眼內。"},{"pid":"11d880bf45004f1a5d57fcf1e92f068c5d88ffab","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-28T12:45:38.000Z","msg":"(11)<br />\n<br />\n「顧嵐，咁早既？」 <br />\n<br />\n「唔好意思，咁早你黎搵你。你無瞓過呀？」程朗仲著梗琴日個件格仔恤衫，戴住兩個大眼袋。<br />\n<br />\n「係呀，仲未諗唔到點寫陳俊皓既記憶副本。你咁早黎搵我無事呀嘛？」程朗尷尬咁笑左一笑。<br />\n<br />\n「無⋯⋯記憶副本⋯⋯星期日就要⋯⋯呀叔叫我黎催下你姐。」我講左個連自己都說服唔到既大話，不禁跟住程朗尷尬咁一齊笑。<br />\n<br />\n「我算係有d頭緒架啦，叫師傳唔駛擔心。」程朗打左喊路。<br />\n<br />\n「哦，咁就好⋯⋯umm⋯⋯你係唔係要瞓啦？唔好意思阻住你。」<br />\n<br />\n「ohh 唔阻，我未飲回魂啡姐，你要唔要飲d咩？」程朗行左入廚房，係廚房繼續同我對話。<br />\n<br />\n「我其實連早餐都未食，你屋企有無咩野食呀？」<br />\n<br />\n「杯麵加蘋果汁，ok 唔ok?」<br />\n<br />\n「好呀，唔該晒。程朗呀，可唔可以問你條問題？」<br />\n<br />\n「可以呀，隨便問。」背景既煲水聲掩蓋左我地部分既對話，比到我一份安心。<br />\n<br />\n「如果你有個親人有絕症，你會唔會幫佢做靈轉？定你會因為唔想破壞自然定律， 所以唔做？」<br />\n<br />\n「我覺得唔輪到我做決定，我唔可以想當然覺得佢想繼續活落去，我會問當時人既意願。」<br />\n<br />\n程朗既回應就好似對我既當頭棒喝，明明自己對住林小姐就咁清醒，對自己既親人就亂鑽牛角尖鑽左咁多年。<br />\n<br />\n咁係唔係即係，係媽咪唔想活落去？佢唔會唔捨得我架咩？究竟呀順有無諗過幫媽咪做靈轉？<br />\n<br />\n「無事呀嘛，顧嵐？唔係你既屋企人有咩事？」程朗拎住我既杯麵同蘋果汁行出廚房。<br />\n<br />\n「無事，呀叔同呀順都好健康。程朗呀，你未食早餐架呵？唔好意思，我依家突然間唔想食野，個杯麵不如你食左去。時間都差唔多啦，我要去瑪麗啦。」我把聲有d沙啞，我行去門口，想盡快行出依個門口。<br />\n<br />\n「顧嵐，我送你呀。」<br />\n<br />\n「唔駛麻煩，我自己走得啦，我會call Dr. Ko黎接我。」我特登繼續背對程朗。<br />\n<br />\n「一d都唔麻煩wo，還掂我都想落樓買份報紙。」<br />\n「我都話唔駛落！⋯⋯唔好意思，可能琴晚瞓著唔係咁好，有d躁。」我忍唔住大聲喝程朗，跟住我就打開門走左。<br />\n<br />\n待續<br />\n<br />\n（晏d再post 多篇黎補返琴日無post）"},{"pid":"52b417fdc098c80f18915bfa7d0b18808a782c97","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-28T13:19:45.000Z","msg":"「Hey Dr. Ko,  0730 ok?」<br />\n「OK」<br />\n「See you then <img src=\"/assets/faces/normal/biggrin.gif\" class=\"hkgmoji\" />」<br />\n「☺」<br />\n<br />\n好彩高伊生咁早就起身。唔駛10分鐘佢架車就到。<br />\n<br />\n「Dr. Ko 早晨！瑪麗醫院呀唔該。」<br />\n<br />\n「早晨，今日好早喎。今日好忙呀？ 」<br />\n<br />\n「都唔算&hellip;其實係我預早姐。」<br />\n<br />\n「哦⋯⋯咩事呀？聽你把聲似岩岩喊完，同男朋友仔嗌咬黎呀？」<br />\n<br />\n「咪亂講啦，我都無男朋友。」<br />\n<br />\n「咁係唔係又係因為你呀媽既事？」高伊生留意到今日顧嵐等車既時候，背後唔遠既地方一個著住紅色格仔恤衫既男仔陪佢一齊等，而平時個個格仔衫男仔係企係顧嵐既側邊，但係佢無打算追問落去。<br />\n<br />\n「之前我都同你講過我媽咪既事，其實我係因為佢先決定做靈轉師。」<br />\n<br />\n「我記得，你因為嬲呀順無幫你呀媽做靈轉，所以先立志做靈轉師黎彌補依個遺撼。」我好鍾意同高伊生傾計既原因係佢真係會記得我同佢講過既細節。<br />\n<br />\n「但琴晚，同呀順傾計，呀順提到佢當年唔救呀媽係因為要順應自然定律，依句令我好在意。就連程朗都話要尊重當時人既意願。<br />\n<br />\n咁即係算點姐？咁多年黎，係我枉左小人，嬲錯左呀順？其實媽咪佢對人生根本無留戀？」我望住倒後鏡裡面既高伊生，佢無即刻答到我問題，諗左好一陣。<br />\n<br />\n「原來當年係咁既一會事。」<br />\n<br />\n「你講咩話？」我呻住鼻涕，清唔楚高伊生既喃喃自話。<br />\n<br />\n「無，我話依d都係呀順既一面之詞姐。你有無問過你呀叔？」高伊生摸一摸佢既鬍鬚。<br />\n<br />\n「次次問佢，佢都話佢當時仲係美國未返黎，所以唔太清楚。」 <br />\n<br />\n「我覺得，都過左咁多年，逝者已矣，來者可追。呀順可能係你眼中無盡到丈夫既責任，留住老婆既性命。<br />\n<br />\n但你唔可以抹殺，佢都有可能係一個好尊重老婆既丈夫，唯一就係佢無幫你好好留住你媽咪。你係有一切理由去嬲佢成世，但你都可以選擇去原諒佢、體諒佢。」<br />\n<br />\n「Dr. Ko，如果你係我，你會點？」<br />\n<br />\n<div style=\"text-align: center;\">__________________________</div><br />\n<br />\n「點解你唔阻止你大哥去搵童楚賢？佢咁樣同送死有咩分別？」<br />\n<br />\n「我只不過係尊重佢既個人意願⋯⋯」拍既一聲，一個手掌印印左係顧一順既面到。<br />\n<br />\n顧一順抬頭望一望，輕輕用手抹去嘴角既血，但一d怒氣都無。佢個雙無感情既死魚眼，因為王慧琛而出現光彩，王慧琛一走連光彩都帶走埋。<br />\n<br />\n<div style=\"text-align: center;\">________________________</div><br />\n<br />\n「Dr. Ko？Dr. Ko？」<br />\n<br />\n高伊生突然間掐入深思。 <br />\n<br />\n無論四季，高伊生都係著住西裝，仲要打埋煲呔。佢應該係繼曾蔭權之後，最有煲呔情義結既人。但其實有無人話過佢知，佢依種中年發福既啤梨身型，再加上佢面上既林子祥鬚，打起煲呔上黎真係好摟打？<br />\n<br />\n不過我諗佢知，但以佢我行我素既性格又點會介意。高伊生係一個好奇怪既司機，除左佢一身別樹一格既衣著外，佢係唔接受walk in 客，一定要事先預約，但我係例外。<br />\n <br />\n當年，呀媽往生之後既一排我都唔想返屋企，日日都係街到留連，見巴士就上咁遊車河。有一次，搭到八達通都無晒錢，到左總站唯有落車，原來已經坐左去大埔。<br />\n<br />\n其實個時仲未好夜，但個時唔知點解覺得好驚，成個身都震晒，明明個時仲係暑假，連立秋都未到。<br />\n<br />\n我坐係街邊到休息一下，街到個個人都好似好開心咁，細既有父母陪，大既有朋友、有情人，我呢？慢慢眼框裝滿淚水，就係個個時候，手提響，呀順打黎，我唔駛你幫，當時既我咁諗，順便關埋電話。<br />\n<br />\n眼淚唔爭氣咁係眼框溢出黎，我即刻用手擦走，唔想比途人見到，我又唔係同父母走失左既三歲細路。有架的士駛埋我身邊，我起身避開。的士慢慢停係我面前，司機位車窗徐徐落下。<br />\n <br />\n「呀女，上車先喊啦。」<br />\n <br />\n可能所有力氣都用黎控制淚水既關係，個腦處理唔到一般唔好同陌生人傾計既常識，更遑論上陌生人既車。我就迷迷糊糊咁上左高伊生既的士。好彩高伊生唔係孌童姐。<br />\n <br />\n「唔好意思，可能今日太早開工，都怪你啦衰女。」<br />\n<br />\n「頭先你係唔係諗起d咩？」<br />\n<br />\n「你係要去瑪麗醫院呀呵？介唔介意我兜另一條路呀？宜家行梗個條一過左八點就會好塞車。」<br />\n<br />\n一直以黎我都覺得高伊生向我刻意隱暪d野，但可能佢覺得唔應該向佢既客人透露太多佢既私隱，所以每次佢突然轉話題我都唔會追問落去，可能就係因為咁樣我成為佢最寵愛既客人，可以享用唔駛提前24小時向佢預約既優待。<br />\n<br />\n待續"},{"pid":"a7cd00966fcaa6eac352f10f173595ef65685de1","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-29T15:03:50.000Z","msg":"(12)<br />\n <br />\n雖然已經黎過醫院好多次，但依然習慣唔到醫院既依種氛圍，係唔係因為個陣漂白水味呢？我諗未必，我諗係因為依到d 人無論係職員同病人同死氣沉沉。<br />\n<br />\n個氣氛仲衰過去紅墈殯儀館，起碼個度d 人會用喊黎發洩，但係依度個個都忍住忍住，好似漏煤氣咁，其實在場既都聞到味架啦，只差d 火花引爆佢姐。<br />\n<br />\n但問題係次次爆都係小小咁爆，似嬲非嬲咁，好似女人發小姐脾氣咁，問佢係唔係嬲，又話無嬲，但又對你黑面。<br />\n<br />\n基本上醫院入面就聚集住成班比唔知咩野激親既港女，即係對住佢講咩，做咩，都衰架啦。<br />\n<br />\n仲記得我第一次黎醫院既時候就領教過，話說個日呀叔又例遲，所以叫我自己去X 座搵Dr. Ho。我盪失左路，走左好耐終於見到個護士，開心咁行向佢面前。<br />\n<br />\n「姑娘唔該。」<br />\n<br />\n佢無理到我，繼續行。可能我叫得太細聲佢聽唔到。<br />\n<br />\n「姑。娘。唔該你。」<br />\n<br />\n佢終於停低左，佢沉重既眼皮突然變得輕盈，眼神亦頓然回復，狠狠咁啤住我。<br />\n<br />\n「係。唔知道咩。事。呢？」<br />\n<br />\n佢應該係用佢當完夜間僅餘既精力黎壓抑住比我阻住收工既怒火。<br />\n<br />\n係個日，我見識到真正既熊貓眼。見到佢既黑眼圈，我心裡偷偷向佢道歉，阻住佢收工。<br />\n<br />\n「唔好意思, 請問去X 座應該點行？我要搵Dr. Ho 」<br />\n<br />\n「邊一科既Dr. Ho ？」<br />\n<br />\n「ummm我都唔太清楚。」<br />\n<br />\n「依度無X 座架喎，你又講唔出要搵邊個何醫生，咁我幫唔到你，你不如查清楚先黎啦。」<br />\n<br />\n「好... 咁唔該你，唔好意思 。」<br />\n<br />\n之後個護士就唸唸有詞咁走左。到之後我先知道X座係一個秘密部門，所以係醫院水牌到根本唔會有佢存在。（本故事純屬虛構）<br />\n<br />\n而Dr. Ho 原來係整容外科，但佢唔係under 醫院既管理範圍，所以就算當日我答得出，結果都唔會有咩分別。 <br />\n<br />\n「顧嵐，張豔琪既記憶副本呢？」<br />\n<br />\n「呀叔呀，我想試下做記憶輸入，得唔得？」<br />\n<br />\n「好，還掂依個case又唔係好複雜，難得你肯主動講要試，我諗兩日應該搞得掂。你有同顧一順講你今日唔返屋企呵？」<br />\n<br />\n「講左啦，長氣。」<br />\n<br />\n「好。」<br />\n<br />\n呀叔打開醫院清潔雜物房既門，有個清潔工人係入面，佢非常纖瘦，但又具有所有女性都渴望擁有既玲瓏浮凸。<br />\n<br />\n佢一身古銅色，應該係佢練得一副好身材既副產品。從佢既背面係真係睇唔出歲月對佢做成咩傷害，但佢一擰轉面，睇到佢鼻樑中間頂住副紫色既粗框眼鏡，應該係老花眼鏡吧。<br />\n<br />\n時間呀時間，點解要對一個女人咩殘忍？明明已經咁努力留住歲月，但一副老花眼鏡就令到依個女人既所有努力變成徒然。<br />\n<br />\n「何蓮卿，你都有今日啦，終於要帶老花眼鏡。」<br />\n<br />\nDr. Ho 抬頭見到呀叔，連忙除下眼鏡。<br />\n<br />\n「Anthony你都會咁早呀，不過又係既，年紀到咁上下就瞓好少就夠。我就唔同啦，今日係瞓到唔知醒，無時間戴con 。嵐嵐你要好好扶住你師父，你知架啦老人家跌親都好大手尾架。」<br />\n<br />\nDr. Ho 一邊講，一邊行去最入面個雜物架背後用鎖匙打開暗門，門出面係一條闊大既走廊，走廊連接住既只有四間房，第一間係病房，專門放置無人要既「空人」，第二間係實驗室，第三間係Dr. Ho既辦公室，而最後一間就係員工休息室。<br />\n<br />\n「你地坐係到等等先，我去換返套衫，著住依套衫多一秒都覺得會生多條皺紋。」<br />\n<br />\n「你換唔換都會生架啦。」<br />\n<br />\nDr. Ho無理到呀叔，氣沖沖急步拎住自己d衫咁走出辦公室。<br />\n<br />\n我都唔係好明，明明Dr. Ho個樣都唔差，我諗佢後生既時候應該係好似一朵血紅色玫瑰咁豔麗動人，但平時每對住靚女都口花花既呀叔竟然每次同Dr. Ho講野都好似誓要令到對方怒髮衝冠為止。<br />\n<br />\n不過，我其實都幾開心呀叔咁樣對佢，因為我都唔係好鍾意佢。打從第一次見佢開始，我都覺得佢好假，聽佢講野，就好似去左睇百老匯舞台劇咁，為左令觀眾睇清楚，演員一定要用比較誇張既演技。我對佢既形容只有兩個字，虛偽。<br />\n<br />\n待續"},{"pid":"4ee36d695cdc14b119a89f7de5951c8b259638a4","tid":904569,"uid":222474,"like":0,"dislike":0,"score":0,"citedBy":0,"replyTime":"2018-11-30T13:12:51.000Z","msg":"(13)<br />\n<br />\n唔駛五分鐘，Dr. Ho 就換返一套符合佢風格既裝束，超貼身既黑色緞布短裙，心形deep V 開口，偏偏所有細緻位都設計係心口附近，真係唔知係唔係設計師有意無意為男人製造可以正大光明「研究」女人胸部既借口。<br />\n<br />\nDr. Ho 既胸部又圓渾又堅廷的確撐得起依條裙既deep V 設計，雙乳之間擁有合理既距離，明顯睇得出唔係由nude bra 加膠紙偽造出黎既假像。貼身既剪裁無曝露佢任何缺點，反而更加特出佢既完美身形。<br />\n<br />\n作為女人，我都覺得如果有人可以如此完美咁著到依條裙，仔細鑑賞成條裙著上身既效果，係對設計師既尊重同對著既人既基本禮貌。<br />\n<br />\n呀叔應該係平日享盡「天下美食佳餚」，如今對住Dr. Ho卻如此吝嗇自己既眼光，繼續埋頭苦讀張豔琪既記憶副本。見到自己努力既白費，Dr. Ho無奈咁著返起白袍。<br />\n<br />\n「張豔琪既新身體已經移左去實驗室，健康情況正常。你地約左佢幾點上黎做靈轉？」<br />\n<br />\n「聽日朝早10點開始，計埋今日用黎準備，應該會用兩日做記憶輸入，一個星期記憶沉澱，十日後可以交返實驗室比你。但今次會又顧嵐黎做，我只係旁邊睇住。」<br />\n<br />\n「好呀。咁你同客人討論過佢既舊身體點處理未？」<br />\n<br />\n「佢話可以捐比醫院。」<br />\n<br />\n「太好啦！你地見到佢幫我多謝佢。咁實驗室就交比你地啦，鎖匙係依度，聽日九點九係實驗室門口見。」<br />\n<br />\n呀叔全程都無抬起頭望過Dr.Ho一眼，一直低頭望住張豔琪既文件。。<br />\n<br />\n係記憶輸入前，我同呀叔都會早一日黎醫院係休息室準備。<br />\n<br />\n其實做記憶輸入既程序一d都唔複雜，只要Dr. Ho 幫客人結束左生命之後，客人既靈魂就會自動離開肉體。而人既靈魂就好似電壓一樣會流去最近既地面，即係0電壓既地方。<br />\n<br />\n對於靈魂，佢既「地面」就係空人。空人唔同死人，空人係活身體無靈魂，死人係死身體無靈魂。<br />\n<br />\nDr.Ho既工作就係向客人注射鎮靜劑令佢地進入安眠狀態，然後再注射藥物令佢地心臟停頓。係事前，空人已經放係一張有量重功能既床度，只要空人既重量上升，然後數字穩定之後，我地就知靈魂成功轉移，可以開始記憶輸入。<br />\n<br />\n所謂既「記憶輸入」就係將客人既記憶副本讀返比佢地聽。齋聽好似好容易咁，其實好巧功夫。因為輸入記憶既時候一定要流暢，如果甩甩咳咳既話有機會造成「失真記憶」，增加客人係靈轉適應期既陌生感，增加日後客人精神錯亂既風險。<br />\n<br />\n另外，我地對記憶副本既演譯方法都會影響到客人既記憶，雖然唔會嚴重到令到客人精神錯亂，但會令到客人記憶扭曲，都會間接影響客人靈轉後既生活。<br />\n<br />\n因為記憶關連我地既性格、情緒同行為，所以記憶扭曲都會導致性格、情緒同行為既改變。<br />\n<br />\n聽講有個case係客人靈轉後突然覺得唔再愛佢老公，要即刻同佢離婚。我地靈轉師追求既唔係用靈轉改善客人既人生，而係踏雪無痕。<br />\n<br />\n每個師父對於記憶輸入既演譯都有唔同既方法，有d就提倡「以客為本」，就係盡量了解客人，做記憶副本訪問既時候要鉅細無遺咁記錄低客人對每一段記憶既情緒，然後係做記憶輸入既時候將自己代入客人既身份黎演譯佢地既記憶副本。<br />\n<br />\n但呀叔深信用文字同語言係無可能表現到記憶既全部，等如我地永遠都唔可以同一個無食過蘋果既人100%形容到蘋果既味道同質感，但我地可以輕而易舉咁同一個食過蘋果既人100%形容到蘋果既味道同質感。<br />\n<br />\n記憶當中就係有一個咁既「    」部分，你唔可以憑空製造出黎，因為佢本質係空白，但「    」部分必須存在，記憶先會完整。由於記憶既本質所限，佢無實體，只係一個意念，所以技術上我地無可能將完完整整既記憶由一個軀殻轉移到另一個軀殻。<br />\n<br />\n正如我地無可能知道最完全最真實既歷史，因為歷史係勝利者透過文字筆錄而不斷流傳，但咁樣呈現出黎既歷史可能已經同真實有差距，所以唔同年代既歷史學家要反覆驗證歷史。<br />\n<br />\n依個就係人類往往無法克服文字同思緒既距離，文字同思緒從來都唔係好似水同水蒸氣擁有相同化學成分但唔同物理性質既關係。<br />\n<br />\n文字同思緒係本質上唔同既野，所以唔同既人睇同一篇文章會有唔同既體會。因為每個人記憶中既「    」部分會影響到佢地對同樣文字既理解。<br />\n<br />\n同樣地，呀叔相信就算我地得到客人既記憶副本都唔代表得到佢地既完整記憶。佢覺得如果我地代入客人既身份去演譯佢地既記憶副本，我地會不自覺地用左自己既記憶去了解佢地既記憶，我地自己本身既「    」會污染到佢地既記憶。<br />\n<br />\n呀叔提倡既，係靈轉師係記憶輸入既時候盡量壓抑自己既所有情感，進而減低靈轉師本身「    」既部分對客人記憶既污染。<br />\n<br />\n係靈轉24小時前，我地要淨念，即係關自己係Dr. Ho專門為我地而設既員工休息室，其實只係一間咩都無既空房。<br />\n<br />\n飲既只可以係清水，食既只可以無味道既麵包/飯/麵，目的係將自己同外界隔離，除去自己既情感，除去自己既雜念，務求令自己係記憶輸入既時候係無情緒、無思想。<br />\n<br />\n「張豔琪個case你有無咩問題要問呀？無就聽朝見架啦。」<br />\n<br />\n「無。」<br />\n<br />\n「咁將你既電話熄左去，手表都比埋我 。拿，將你d野放係依個櫃到。間房入面鐘呀，衫呀，野食呀咩都有架啦，廁所同沖涼房都係入面，總之聽日之前唔可以出黎。」<br />\n<br />\n「好既，咁呀叔你今日會唔會留係度？」<br />\n<br />\n「我梗係要啦，我都要淨念定，萬一你聽日衰左，我都可以隨時準備好執你手尾。」<br />\n<br />\n「呀叔對我一d信心都無，唉。」<br />\n<br />\n「唔講啦，係時候開始啦。聽日見啦。」<br />\n<br />\n我都係第一次入到黎休息室，之前次次都係到靈轉當日先黎會合呀叔，今日先知原來係休息室入面仲間開左兩間房。真係不愧係用黎淨念，咩都白色，最簡單既。我換好衫，係一套白色麻質鬆身上衣同褲，坐係白色坐墊度開始淨念。"},{"pid":"38c475881472f72c9894450a6683018866079a91","tid":904569,"uid":92376,"like":0,"dislike":0,"score":0,"citedBy":1,"replyTime":"2018-12-01T11:00:20.000Z","msg":"呢個故行文風格同我以前果種都幾相似<br />\n連登仔唔知係咪唔太buy呢種<br />\n但我支持你<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},{"pid":"1d6560c042fbb11c241b5d63bd58808d16110503","tid":904569,"uid":222474,"like":0,"dislike":0,"score":0,"quote":{"pid":"38c475881472f72c9894450a6683018866079a91","tid":904569,"uid":92376,"like":0,"dislike":0,"score":0,"citedBy":1,"replyTime":"2018-12-01T11:00:20.000Z","msg":"呢個故行文風格同我以前果種都幾相似<br />\n連登仔唔知係咪唔太buy呢種<br />\n但我支持你<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},"citedBy":1,"replyTime":"2018-12-01T14:21:53.000Z","msg":"多謝支持<img src=\"/assets/faces/normal/hoho.gif\" class=\"hkgmoji\" />  知道多一個人睇，又更加有動力post<img src=\"/assets/faces/big/agree.gif\" class=\"hkgmoji\" /> <br />\n巴打之前寫過咩故？<br />\n可能節奏比較慢，內容唔太主流掛？<br />\n不過我相信小眾都會有小眾既市場既<img src=\"/assets/faces/lm2/smile.gif\" class=\"hkgmoji\" />"},{"pid":"9acf44330148eca2df6ca3abf0a382909df2dc41","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-01T14:27:47.000Z","msg":"(14)<br />\n「顧一順，顧一順！依邊呀，你既右手邊呀，蠢材。」<br />\n<br />\n馬路邊既鐵欄上坐左一個長頭髮既女仔，佢戴住大頭箍，著住純白t-shirt、工人褲，揹住個bold袋，食住唧唧冰。<br />\n<br />\n佢就係王慧琛。佢唔係好似九十年代李嘉欣個種普羅大眾一眼望落去都會話靚個種五官美，但佢個種靚係比較似吳倩蓮個種氣質美，個樣比較有爭議性，意見好兩極化，一係就覺得佢好靚，一係就覺得佢好醜。<br />\n<br />\n顧一順就係從一開始就完全為王慧琛著迷，佢既一顰一笑係顧一順既眼中都係咁可愛。顧一順著住黑色裇衫，裇衫攝左入寶藍色牛仔褲入面，係另一邊馬路碎步跑過黎。<br />\n<br />\n「唔好意思呀，收工遲左，你等左好耐呀？今日個客有d麻煩，做記憶副本既時候，問極都問唔出具體既答案。」<br />\n<br />\n「好彩今日professor遲放人本小姐先唔駛等你咁耐炸，但我唔理呀五分鐘都係等， 晚餐我要食墨丸牛丸河，你請！」<br />\n<br />\n「好啦，好啦。但同你講過幾多次，唔好叫我全名，叫我呀順就得啦。」<br />\n<br />\n「好呀，顧一順。得啦，呀順。」<br />\n <br />\n王慧琛係一個好古靈精怪既女仔，係暑假既時候，佢見到顧一順師父靈轉既廣告，覺得好得意，然後就扮客人上左既顧一順師父既公司做第一次咨詢。<br />\n<br />\n到後來當然比師父睇穿，為左懲罰佢，就叫左佢上黎公司一個月做打雜，就咁就開始同顧一順成為好朋友。<br />\n<br />\n「呀順，你真係好想做靈轉師呀？」<br />\n<br />\n「係，我只要做多兩個case，合格就可以自立門戶，唔駛再屈居於老豆之下。 」<br />\n<br />\n「但你點解咁想做既？」<br />\n<br />\n「我相信每個人天生都有一種天份，而我既天份就係靈轉。」<br />\n<br />\n「但係，你唔覺得靈轉係破壞自然定律咩？生老病死，明明係人生既必經階段，點可以用方法咁逃避？況且，如果人生無限期，我地依刻依個moment算係d咩？」<br />\n<br />\n本來顧一順有多到可以寫論文既論點黎反駁，但見到王慧琛認真既樣令到顧一順思路短路，一個反駁既論據都講唔出。<br />\n<br />\n店內侍應突然闖進佢地既「二人國度」粗魯咁放底一碗魚蛋河、一碗雙丸河同一碟新鮮炸起魚皮。<br />\n<br />\n碗內既湯雖然翻騰唔少，係幾粒肉丸上濺起唔少浪花，但所有既浪花都有秩序咁留起碗內。<br />\n<br />\n係王慧琛眼前依碗熱騰騰香噴噴既雙丸河無打斷佢既演說，顧一順有見及此都唔敢起筷，只好偷偷吞下一啖口水，繼續默默做佢既聽眾。<br />\n<br />\n「呀順，你有無聽過一個故事？<br />\n<br />\n話說天神要創造唔同既動物。<br />\n<br />\n創造牛既時候，天神決定比五十年命比牛，但牛既生命只有兩個選擇，一係就每日幫手耕田，一係就每日比牛奶人類飲。牛聽到自己要咁辛苦就同天神講：『條命咁辛苦，三十年都夠我捱啦，我讓返廿年出黎比你。』。<br />\n<br />\n創造馬騮既時候，天神就決定比二十年命馬騮，要求佢每日為人帶黎歡樂。馬騮聽到又話：『做小丑咁辛苦，十年就夠啦，淨返既十年豪比你呀天神。』<br />\n<br />\n到創造狗既時候，天神決定比二十五年命比佢，每日要佢幫主人看門口，淨係識得吠。狗聽到即刻話：『咁無聊，天神我還返十年比你，我唔要咁長命。』。<br />\n<br />\n創造人類既時候， 原本只係比人類二十歲命，係依二十年命裡面，人類只需要每日吃喝玩樂。但偏偏人類唔咁心係自己既最精彩既時候死，就求天神比自己長命d ，所以天神就比左牛，馬騮同狗唔要既命人類。<br />\n<br />\n結果人係用完自己既廿年玩樂之後，就要好似牛咁辛勞賺錢養家，老左就要做馬騮戲逗兒孫開心，到最後臨死就好似看門狗咁留守屋企 (故事來源：<a href=\"http://news.ltn.com.tw/news/life/breakingnews/1091021\" data-sr-url=\"https://r.lihkg.com/link?u=http%3A%2F%2Fnews.ltn.com.tw%2Fnews%2Flife%2Fbreakingnews%2F1091021&d=z7xT0V1dL%2FVsevp7Spa5leargVTjPUnXFlgjsLUvQ6w%3D&h=4c53974e\" data-ef-url=\"https://embed.lih.kg/frame?u=http%3A%2F%2Fnews.ltn.com.tw%2Fnews%2Flife%2Fbreakingnews%2F1091021&h=9d01114e\" data-auto-link target=\"_blank\">http://news.ltn.com.tw/news/life/breakingnews/1091021</a> ，我知道係content farm 類故仔，大家忍下)。所以我覺得呢⋯⋯」"},{"pid":"2ac9b60602d01bbf18721b88a364af4997f37e05","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-02T07:26:07.000Z","msg":"(15)<br />\n「慧琛呀，不如食野先，d河粉浸淋晒啦。」<br />\n<br />\n「都好，嘩，頭先無留意到，d炸魚皮好香呀！老闆今日換左新油呀？」<br />\n<br />\n「靚女黎食喎，緊係要換d新油招呼你啦！」<br />\n<br />\n「我都叫靚女，老闆你近排生意好差呀？」<br />\n<br />\n「十八無醜婦。」<br />\n<br />\n「嘩嘩嘩，老闆，你知唔知年齡係女人永遠既秘密，你咁樣公開我既秘密，今餐一定要你請啦。」 <br />\n<br />\n「大大個男朋友係到仲要屈我買單？我次次幫你買單即係唔比面你男朋友姐。靚仔，今餐唔同你爭呀。」<br />\n<br />\n老闆就咁四兩撥千斤輕易逃脫。生意人不愧係生意人，果然八面玲瓏對住咩人都傾到計。<br />\n<br />\n「你幾時同依度既老闆咁熟架？」<br />\n<br />\n「依間河粉店開係大學附近，我天地堂既時候成日都係到打躉，食下食下坐下坐下就熟左。做咩呀你妒忌呀男。朋。友？」<br />\n<br />\n「乜你女仔人家做得咁隨便架。」<br />\n<br />\n顧一順雙耳通紅，低頭繼續食佢既魚蛋河。顧一順一直都搵梗一個適當既場合同王慧琛表明心意。<br />\n<br />\n好矛盾地，顧一順實在諗唔到一個佢會接受自己既理由，但顧一順對住面前依一個完全無法掌握既女人，真係金屬面對磁石咁，不受控制咁被吸引住逃走唔到，所以無論結果係會令到自己頭破血流都好，都係忍唔住想打開依個潘朵拉既盒子。<br />\n<br />\n<br />\n食完晚飯之後，佢地去左皇后碼頭吹海風。海風吹起王慧琛飄逸長髮，企係佢身後既顧一順聞到陣陣花香既洗髮水味，非常享受。<br />\n<br />\n王慧琛覺得好狼狽，連忙用橡筋紮起一條高馬尾，露出頸後一帶既雪白細緻既肌膚，好不性感。<br />\n<br />\n之後，佢擰返轉身面向顧一順。顧一順面對面望住王慧琛覺得有d唔好意思，要剋制自己唔好望住對方，但唔望住佢又唔知望邊度好，好唔自在。<br />\n<br />\n「頭先⋯⋯個故事之後你想講d咩？」<br />\n<br />\n「噢，我係想話睇完個故事後，我決定唔貪牛、馬騮同狗既命，只用返人類本身有既命數。但補返我用左黎讀書既時間，我決定二十五歲就告別我既人生！」<br />\n<br />\n「你認真架？」<br />\n<br />\n「認真。對住王慧琛依個人生廿五年之後，唔多唔少都應該會開始覺得厭倦，唔想再做人類，可能到個陣時我會想體驗其他既人生呢？投胎做下狗，做下貓，做下老鼠。<br />\n<br />\n我諗，學似個個寓言話齋過左廿歲之後，玩樂既quota已經用晒，要開始負上各種責任。再加上，外貌同身體機能開始走下坡。<br />\n<br />\n到個時開始，我既人生會開始出現種種既接受同妥協，接受自己個樣唔會永遠年輕貌美，無論做幾多保養點都鬥唔過時間；要慢慢學識接受人生既種種遺撼，向現實妥協⋯⋯<br />\n<br />\n我唔想坐係到慢慢等到我既人生變成『食之無味，棄之可惜』，我想好似做花既標本咁，就係人生最精彩既時候將時間停止住。<br />\n<br />\n既然我對於王慧琛既人生有絕對話事權，我就要決定埋自己既生死，比我可以永遠年輕任性！」<br />\n<br />\n顧一順聽完之後當場呆左一兩秒，好困惑王慧琛點解可以用個咁輕鬆既語氣講d咁嚴肅既事。之後佢雙手捉緊王慧琛膀頭，四目相對。 <br />\n<br />\n「王慧琛！王慧琛！嫁比我，比我顧一順成為你繼續做王慧琛既理由，繼續任性落去。」<br />\n<br />\n「好呀，怕你呀！」<br />\n<br />\n王慧琛好從容咁答應左，好似一切都係佢計算之內咁。<br />\n<br />\n「慧琛，你想係個袋度擰咩出黎？」顧一順一邊廂已經接近昏厥狀態，另一邊廂既不解就讚嘆眼前既依個女人點解可以係被求婚之後既下一秒，就立刻諗到要做其他。<br />\n<br />\n王慧琛係佢個bold袋度擰出本記事簿同枝筆。<br />\n<br />\n「既然你話你會成為我繼續做王慧琛既理由，咁我從今日起就要記低我同你發生既每一件事，等每次我想放棄做王慧琛既時候就可以睇返。」<br />\n<br />\n王慧琛抬頭望住顧一順，唔知係唔係顧一順既錯覺，佢好似見到王慧琛既雙頰透出淡淡既紅色，展露出嬌羞既笑容。<br />\n<br />\n待續"},{"pid":"2a371792531accfcd2e32b7caae34bd527494fb6","tid":904569,"uid":92376,"like":0,"dislike":0,"score":0,"quote":{"pid":"1d6560c042fbb11c241b5d63bd58808d16110503","tid":904569,"uid":222474,"like":0,"dislike":0,"score":0,"quote":{"pid":"38c475881472f72c9894450a6683018866079a91","tid":904569,"uid":92376,"like":0,"dislike":0,"score":0,"citedBy":1,"replyTime":"2018-12-01T11:00:20.000Z","msg":"呢個故行文風格同我以前果種都幾相似<br />\n連登仔唔知係咪唔太buy呢種<br />\n但我支持你<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},"citedBy":1,"replyTime":"2018-12-01T14:21:53.000Z","msg":"多謝支持<img src=\"/assets/faces/normal/hoho.gif\" class=\"hkgmoji\" />  知道多一個人睇，又更加有動力post<img src=\"/assets/faces/big/agree.gif\" class=\"hkgmoji\" /> <br />\n巴打之前寫過咩故？<br />\n可能節奏比較慢，內容唔太主流掛？<br />\n不過我相信小眾都會有小眾既市場既<img src=\"/assets/faces/lm2/smile.gif\" class=\"hkgmoji\" />"},"citedBy":0,"replyTime":"2018-12-02T09:18:14.000Z","msg":"加油 相信自己寫既野就得<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/good.gif\" class=\"hkgmoji\" />"},{"pid":"965302c9e9e87047e3e89ff727fdb97205b46843","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-03T12:01:51.000Z","msg":"(16)<br />\n<br />\n「太郎，老師話你唔肯同其他同學做朋友喎，可唔可以話比媽媽聽點解呀？」<br />\n<br />\n「我都唔知，太郎純粹唔想。佢地講既野，玩既野我都無興趣，所以我寧願自己一個。」<br />\n<br />\n「太郎，咁樣唔得架喎，人係群體既動物，唔可以無朋友，無朋友會好孤獨架喎。」<br />\n<br />\n「媽媽，咩係孤獨？」<br />\n<br />\n「ummm，孤獨⋯⋯孤獨即係自己一個，覺得唔開心囉。」<br />\n<br />\n「咁媽媽，如果我同我d同學一齊玩。當其他人玩得好開心，但得我一個人玩得唔開心，咁依個係唔係叫孤獨呀？」<br />\n<br />\n「太郎，總之記得媽媽既說話，做人一定要合群。」<br />\n<br />\n係太郎問媽媽另一個問題之前，門鐘響起，彷彿係及時黎拯救太郎媽媽跌入另一個沒完沒了既提問。<br />\n<br />\n「你好，田中太太，我叫Annie，依個係我既仔，Sam，我地岩岩搬黎。依度係小小心意，請以後多多指教。」Annie遞一盒包裝非常精緻既西餅。<br />\n<br />\n「真係太客氣啦，Annie小姐。太郎過黎⋯⋯依個係我個仔太郎。入黎坐，我岩岩今日買左d新既茶葉，好香架，正好可以黎西餅。」<br />\n<br />\n「咁恭敬不如從命啦。」<br />\n<br />\nSam 好主動咁行到太郎身邊，輕輕咁拍拍太郎膊頭。Sam 既手好似金屬咁又凍又硬，太郎不主覺咁打左個冷震。<br />\n<br />\n「你好，我叫Sam，請以後多多指教。唔好意思，係唔係凍親你？因為就黎夏天，母親幫我換左季，金屬殻係夏天較容易散熱 。」<br />\n<br />\n「嘩！所以Sam你係機械人？」<br />\n<br />\n「係呀，但我媽咪係人類黎的。因為係佢製造我出黎，所以佢係我的母親。」<br />\n<br />\n「點解Sam你講野咁怪既？」<br />\n<br />\n「因為我年紀仲小，我既資料庫仲未有足夠資料庫完全模仿到人類日常會話既口語，我既資料庫現時有的都係依靠書本，所以我現在說話會有時口語有時書面語。<br />\n<br />\n只要接觸越多人類收集得越多口語既數據，我就說話越來越正常。」<br />\n<br />\n「Sam你講d野好深呀，我都唔係好明。」<br />\n<br />\n「太郎，對不起，我既電腦仲未學到根據對方年齡黎選擇語言深淺。你想玩些什麼？我陪你玩呀。」<br />\n<br />\n「陪我砌lego呀！宜家d同學個個都係用3D printer黎整玩具，好無聊。」<br />\n<br />\n「⋯⋯」<br />\n<br />\n「Sam!」<br />\n<br />\n「不好意思，我岩岩查梗咩係lego，依款玩具太舊，我既RAM，即係working memory無佢既資料。好呀，砌lego好似好好玩咁。」<br />\n<br />\n「媽媽，我可唔可以帶Sam入去我間房玩呀？」<br />\n<br />\n「好呀，陣間媽媽會送點心入去你間房。」<br />\n<br />\n「田中太太，你屋企咁復古既，我仲以為依個每家每戶都有家務機械人。唔好意思，我係唔係講得太直？」<br />\n<br />\n「唔緊要，你都係講梗事實姐。<br />\n<br />\n因為我都係比較懷念以前未有機械人之前既生活，咩都依賴機械人，好似人與人之間既交流少左咁。<br />\n<br />\n不過好似因為我咁既諗法影響埋太郎，令佢融入唔到依個時代，識唔到朋友。」<br />\n<br />\n「我覺得你唔駛覺得內疚，每個社會都應該有唔同想法既人。<br />\n<br />\n作為發明家， 我既發明受到大眾歡迎，我梗係開心，但好似你咁既小眾，你既存在就好似制衡我地咁，以免我地過左火，咁樣社會發展先會平衡同持續。」<br />\n<br />\n「太郎，你想砌d咩呀？」太郎同Sam兩個小朋友盤膝坐係地下，唔仔細觀察真係唔會知其中一個小朋友其實係機械人。<br />\n<br />\n「既然兩個人，我想砌d難d既野。我知啦！我想砌爸爸房間入面既模型，好靚架，我帶你去睇下。」太郎興奮到企左起，仲想拉埋Sam起身，但發覺原來Sam比想像中重就放棄左。<br />\n<br />\n太郎帶Sam入去太郎爸爸既房，書櫃既最頂放住一個荔園，1:100既lego模型。<br />\n<br />\n「依個模型係我爸爸細個個時同爺爺一齊去香港旅行既時候買架，依個地方叫荔園，係唔係好靚呢？但聽爸爸講依個地方已經唔存在啦，真係可惜。」<br />\n<br />\n「嘩，真的很漂亮 。」<br />\n<br />\n「等我拎落黎，我拎到我間房我地慢慢照住砌呀。」<br />\n<br />\n「太郎等等，根據我的分析，由我黎拎個模型落黎會比較安全d，而且你又未必夠高。」<br />\n<br />\n「咩分析話？我唔明。邊個話我唔夠高？我全班最高架。依個係我爸爸既模型，你唔掂得，只有我可以掂。」太郎邊講邊嘗試用腳尖站立，盡量令自己睇起上黎更高，跟住用腳尖行向書櫃度，伸手拎個個lego模型。<br />\n<br />\n「唔係呀太郎，聽我說，停手，停手。」太郎原本想儘快行去阻止太郎，可惜佢唔可以一邊郁動一邊伸長自己既手腳，所以唯有企係原地伸長自己雙手，嘗試拉住太郎雙手。<br />\n<br />\n「唔制，我唔制⋯⋯」<br />\n<br />\n太郎同Sam係搶拎模型期間，其中一個人既手踭唔小心撞跌左個模型，係任何人反應到之前，個模型已經落到地面，散到七零八落。<br />\n<br />\n「Sam都係怪你！宜家點算？到爸爸返到黎，實比佢鬧。」<br />\n<br />\n「太郎，唔駛擔心，我地砌返未得囉？你不記得了嗎？我是機械人的架嘛，砌野對我來說無難度。」<br />\n<br />\n「真架？太好啦！咁你快d砌返好啦，爸爸就返黎啦。」<br />\n<br />\n「好，好，好，但是⋯⋯但是⋯⋯」<br />\n<br />\n「但係d咩呀？」太郎有d唔耐煩。<br />\n<br />\n「我頭先只是看到個模型既正面同側面，但睇唔到背面。」<br />\n<br />\n「你係機械人黎架嘛，你用你既電腦畫返出黎未得囉？」<br />\n<br />\n「但是⋯⋯我既3D推算比較差。」<br />\n<br />\n「乜機械人數學都會差架咩？」<br />\n<br />\n「最近母親花左太多錢買新機殻給我，無錢買最新零件黎更新我的3D推算系統。同埋誰會預計到一個9歲小朋友機械人會需要這些功能？」<br />\n<br />\n房間外面轉黎太郎媽媽既聲<br />\n<br />\n「太郎，你同Sam要飲咩呀？」<br />\n<br />\n「橙汁呀，唔該媽媽。咁點算呀？唔可以比媽媽知道架。」太郎細細聲咁同Sam講。<br />\n<br />\n「冷靜，冷靜。我地深呼吸，吸氣，呼氣。」Sam雙手向外伸直，大啖吸氣。<br />\n<br />\n「你係度做咩呀Sam？」<br />\n<br />\n「不好意思，預設系統。Um，我有個辦法，唔知你鍾唔鍾意。」<br />\n<br />\n「咩辦法都得。」<br />\n<br />\n「我可以用3D printer print到個背面出黎，因為如果只係print個整體，我既3D推算不用精準到計算每塊lego既位置，只要計算到大約面積就行，我部電腦仲應付到。」<br />\n<br />\n「但係⋯⋯唔⋯⋯算啦⋯⋯好啦⋯⋯好啦⋯⋯3D printer 係書枱度。」太郎心裡面十萬個唔願意想大聲吶喊出黎，但因為想逃過比父母既責罵唯有用力忍住，不禁偏起嘴黎。<br />\n<br />\n係太郎媽媽入黎既前一刻，太郎同Sam總算將模型回復「原狀」。<br />\n<br />\n「Sam全靠你炸。以後多多指教。」太郎向Sam伸出佢細小既手。<br />\n<div style=\"text-align: center;\">_________________________</div><br />\n<br />\n套卡通片原來都幾舊下，成十幾廿年前，d畫質唔似宜家個種高清細緻。小林熙遙，我肯定我係唔知邊度聽過依個名。我係電腦搜尋打小林熙遙，搜尋結果竟然係陳俊皓既記憶副本。"},{"pid":"fe95e565af150f4c63bfe032d7104a90d7f1b486","tid":904569,"uid":92376,"like":0,"dislike":0,"score":0,"citedBy":0,"replyTime":"2018-12-03T12:03:46.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"c1707fa40d1c18d38534cdef48cf9e9e0badfce7","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-04T12:19:23.000Z","msg":"(17)<br />\n<br />\n「喂，顧嵐，我係程朗，有無時間上黎我studio？我想同你傾下陳俊皓單case。」<br />\n<br />\n「吓，我岩岩先收工返屋企，你又要我開工，我唔係你呀工作狂！」<br />\n<br />\n「唔好意思，我唔知你岩岩收工，咁算啦，唔駛理我。」<br />\n<br />\n「開笑姐，駛唔駛我叫埋呀叔黎呀？佢應該未返到屋企。」<br />\n<br />\n「唔好叫師父！我地兩個傾得啦。」<br />\n<br />\n「哦，好呀。我諗住係藍葉買埋外賣上黎食，你想食咩？」<br />\n<br />\n「你話事呀。」<br />\n<br />\n「咁半個鐘頭後見啦。」<br />\n<br />\n「唔，掰掰。」<br />\n<div style=\"text-align: center;\">_______________________</div><br />\n「伙記，唔該要兩個焗豬扒飯，兩個都要炒底呀。」<br />\n<br />\n「要等十五分鐘，可以呀呵？」<br />\n<br />\n「無問題。」<br />\n<br />\n又轉左伙記，又破新紀錄，三日，唔知今次依個新伙記可以捱到幾耐呢？廚房個邊又傳黎老闆個把雄厚既聲，應該係多年黎每日對住油煙而變得咁粗啞。<br />\n<br />\n「我都話無偷到收銀機d錢！夠啦。我唔要再留係度。」<br />\n<br />\n「你唔鍾意未走囉，門係個度。但你唔好唔記得藍葉係我架，唔好以為等我死左，可以歸你，我隨時叫律師改平安紙都得架。」<br />\n<br />\n「你估我好稀罕依間死人爛鬼餐廳，d野食又難食，你又懶有原則唔肯搞gimmick呃d死港女黎打卡。如果間鋪唔係買既，神早執左啦，我忍你依個老而不咁耐都係為左依間鋪炸。」<br />\n<br />\n「你走！你走！我當無生過你依個仔。」<br />\n<br />\n「哈哈，其實我一路以黎都無當過你係我老豆架啦。呀媽走個日你去邊呀？你連出現都無出現到呀！」<br />\n<br />\n「你個衰仔呀，咁咒樣呀媽，呀媽幾時有走到？！」<br />\n<br />\n「不知所謂。」<br />\n<br />\n我原先仲以為老闆係度自言自語，兩個把聲真係一模一樣，從來都唔知道老闆個仔都係度做。當仲驚歎梗依個大發現既時候，老闆個仔就由廚房衝左出黎。<br />\n<br />\n佢唔算高都唔算矮，但佢個頭好唔合理地大，佢雙眼又大又圓，但唔好以為佢好靚仔，加埋佢又粗又厚既唇同少少爆牙，真係似足一條金魚。<br />\n<br />\n佢目怒兇光，望住左我，喺度唯一既客人，係因為我不經意偷聽到佢地兩父子既對話定係純粹想遷怒比任何一個佢視線範圍內既人？<br />\n<br />\n點都好，我個兩個焗豬扒飯幾時焗好呀？比我快d脫離依個地方啦。<br />\n<br />\n好彩，老闆個仔無係藍葉內長留，好快就揸住佢泊係店外既綿羊仔走左。<br />\n<br />\n出面岩岩落起雨黎，開頭只係微微細雨，好似銀針咁，你唔會太介意佢地既存在，但轉眼間，銀針變成荷蘭豆，雨聲越黎越響。<br />\n<br />\n原本我都幾鍾意聽雨聲，但係我無帶遮既情況下越黎越大既雨聲令到我有d煩躁。<br />\n<br />\n老闆竟然無追出黎，依然留係個廚房到，但一粒聲都無再出過，至少我係外面聽唔到。<br />\n<br />\n門口掛住既風鈴聲叮叮噹噹咁響，肯定有人開門入黎，唔通老闆個仔返黎？我立即擰轉身睇，完全出乎我預期。<br />\n<br />\n待續"},{"pid":"a8d2b944539551280657a4632837eef65cfcb24e","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-07T12:12:47.000Z","msg":"前兩日忙得滯，所以無更新<img src=\"/assets/faces/lm2/adore.gif\" class=\"hkgmoji\" />  唔好意思，雖然唔知仲有無人追梗故<br />\n<br />\n(18)<br />\n呀叔成身濕溚溚咁行左入黎，我從來未見過咁狼狽既佢，令人錯覺佢打扮比平時老土。佢眼尾都無睄下我就行去入廚房，但大約十分鐘左右佢又好匆忙咁走左。<br />\n<br />\n當我係度納悶呀叔既「來也匆匆，去也匆匆」，風鈴聲又再響，但今次唔係老闆個仔，都唔係呀叔，係程朗。<br />\n<br />\n程朗雖然有帶遮都膊頭都濕晒，外面一定好大風大雨，大風到我既胃液都被翻起幾層浪花。<br />\n<br />\n「嗨⋯⋯點解你會黎既？」<br />\n<br />\n「見無端端落咁大雨，以你性格一定無帶遮，所以未黎接你囉。」<br />\n<br />\n「唔⋯⋯唔該你喎。」<br />\n<br />\n「我費事d飯濕晒姐。」<br />\n<br />\n「既然係咁，不如改做堂食啦，咁你d飯未一定唔會濕囉。伙記唔該，頭先個兩個焗豬轉堂食得唔得呀？」<br />\n<br />\n「靚女叫到一定無問題。」<br />\n<br />\n「唔該你。」<br />\n<br />\n「顧嵐，你嬲呀？我講笑炸。」<br />\n<br />\n見到程朗緊張到額頭出晒汗，我忍唔住笑左出黎，佢依個樣真係好得意，好似小朋友唔小心做錯事驚比大人鬧既樣。<br />\n<br />\n「無嬲呀，我邊有咁小氣。但你睇下出面咁大雨，食埋先走啦，費事d飯⋯⋯同我地濕晒啦。頭先你話想傾陳俊皓單case既，做咩？」<br />\n<br />\n「你記唔記得陳俊皓話過自己細頭好鍾意睇卡通片既，仲指明話最鍾意小林熙遙既我的10352既。」<br />\n<br />\n「我記得，但有咩問題呀？」<br />\n<br />\n「咁岩最近有個fd又介紹我睇依套卡通片，我先無意中發現我的10352係香港首播既時候，陳俊皓已經跟左佢呀媽移民左去美國，十幾廿年前都仲未有得上網睇片或者bt下載，佢邊有可能睇到我的10352姐。」<br />\n<br />\n「你意思既係佢講梗大話？我地一早都知佢講大話架啦，你唔記得呀叔話佢想『重生』呀嘛。」<br />\n<br />\n「我既意思係，佢既然無移民去美國，點解要咁大費周章作故仔話自己去左先？仲要作成十幾年既係美國既記憶喎。你都聽過佢點講返個時既記憶架，一d都唔假架喎，無可能係憑空作到出黎。」<br />\n<br />\n「咁即係話d記憶應該係真既，只不過唔係佢既⋯⋯」<br />\n<br />\n我同程朗異口同聲咁講：「佢係用梗其他人既記憶！」<br />\n<br />\n我地互相凝視對方，完全無閃避既意途。<br />\n<br />\n程朗既眼袋又深又大，肯定為依個case煩惱左好多晚，佢戴住既細黑金屬方框眼鏡更加突顯佢既黑眼圈。<br />\n<br />\n但佢今日竟然將佢既鬚根剃得咁乾淨，已經好耐無見過佢無鬚既樣，令到我心噗通噗通咁跳，希望唔會大聲到佢都聽到。<br />\n<br />\n佢雙顩微微泛紅，真係好可愛，雖然咁樣形容一個男人真係好怪，但平時永遠都睇唔出佢既心，但少少既臉紅就出賣左佢努力裝作冷靜既佢。<br />\n<br />\n依種成熟既大男孩面紅既反差真係除左可愛，我諗唔到其他更貼切既形容詞。<br />\n<br />\n我感覺到佢既目光仍然停留係我塊面度，好彩依度未至於非常燈火通明，我既享受又害怕依種時刻，一方面真係可遇不可求，另一方面又覺得尷尬到恨不得快d結束。<br />\n<br />\n程朗呀，程朗，出下聲啦。<br />\n<br />\n我見到佢個嘴開始微微張開，係依個時候，有人黎端上兩個焗豬扒飯打斷左依個令人又愛又恨既時刻。<br />\n<br />\n「兩個焗豬。」<br />\n<br />\n「嘩，好肚餓，終於有得食啦！」我努力壓抑住我既失望，假裝我真係好似個好耐無食過飽飯既非洲兒童見到熱辣辣、香噴噴既野食咁。<br />\n<br />\n「程朗呀，點解你今晚唔比我呀叔黎既？」<br />\n<br />\n「我覺得，其實師父係知道架，佢只係唔肯講，所以我決定私下查。」<br />\n<br />\n「但星期日就要交貨比呀叔，跟住就會同陳俊皓安排靈轉啦啵，查得切咩？」<br />\n<br />\n「我已經拜託左我以前報社既同事幫我查下陳俊皓，應該好快就會有消息。」<br />\n<br />\n「但查到又可以點？知道左又可以點？你都話呀叔其實係有事隱暪，就算知道左都阻止唔到依場靈轉。」<br />\n<br />\n「到目前為止，我無諗過要阻止依場靈轉，只係覺得有地方值得懷疑，所以要查。我未諗過查到可以點呀，但之後要點做都要睇下我地查到d 咩先可以決定，但首要既係，一定要將事搞清楚。」<br />\n<br />\n我好似見到以前同呀叔跑新聞既程朗，一個我從來無見過既程朗。雖然今晚我係有d失望，但我諗我只會越黎越鍾意佢。<br />\n<br />\n「唉都食完個飯仲落梗雨。程朗你有無帶多把遮比我呀？」<br />\n<br />\n「無呀，我只係得個一把遮姐。」程朗眼仔碌碌，指向放左係門口遮桶既黑色直遮。<br />\n<br />\n「但你仲有無關於個個case既野要傾？無既話你返屋企先，我等雨停先返屋企。」<br />\n<br />\n「我諗你等通宵都等唔會啦，宜家已經黃色暴雨，新聞仲話可能會轉紅色，甚至黑色。小姐你同哥哥仔都係早d 走啦，費事陣間想走都想唔到。」伙記神出鬼出，無端端搭嘴。<br />\n<br />\n「顧嵐，佢講得岩架，宜家應該走啦。我送你返屋企。」<br />\n<br />\n待續"},{"pid":"bb40fde74753e9a4f3b6e6edc63dbb684cd9ed3b","tid":904569,"uid":92376,"like":0,"dislike":0,"score":0,"citedBy":0,"replyTime":"2018-12-07T12:41:07.000Z","msg":"追返先<img src=\"/assets/faces/normal/agree.gif\" class=\"hkgmoji\" />"},{"pid":"a3ee50f138d824f3e0f2b16bee7f20cdf3edfb0b","tid":904569,"uid":46927,"like":0,"dislike":0,"score":0,"citedBy":0,"replyTime":"2018-12-07T19:02:40.000Z","msg":"支持<img src=\"/assets/faces/normal/good.gif\" class=\"hkgmoji\" />"},{"pid":"a1b0dee8bd3a740f0280878cb1938bd81a5e1334","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-08T15:29:27.000Z","msg":"(19)<br />\n<br />\n地鐵既窗度有我同程朗既倒影，可能係又夜又落雨既關係，依個車廂裡面只係得我地兩個人，我地兩個平排坐，窗裡面既我地都係平排坐。<br />\n<br />\n程朗明明高我成個頭有多，係窗裡面我地都係一樣高。<br />\n<br />\n因為我地兩個身高既差距，頭先擔遮既時候，搵唔到一個雙贏方案，我就真係無咩點濕到，但程朗真係濕到同無擔遮無分別，佢既自然捲頭髮仲滴梗水。<br />\n<br />\n唔知道⋯⋯窗裡面既程朗會唔會無咁濕呢？窗裡面既自己慢慢將頭捱向程朗既膊頭，真係無咁濕，帶住雨水味同程朗獨有既檸檬茶味。<br />\n<br />\n佢既膊頭比我想像中好枕，本身以為佢一副弱不禁風既書生樣應該係皮包骨，原來佢都有練d肌肉。<br />\n<br />\n窗裡面既自己繼續好自然咁翹住程朗既手臂，緊緊咁攬住比想像中強壯既手臂，好似生怕窗裡面既程朗會逃走咁。窗裡面既我地就好似一對情侶咁。<br />\n<br />\n點解窗裡面既世界好似咁美好咁？一切都如此平靜、如意，就好似Harry Potter入面既the Mirror of Erised咁。<br />\n<br />\n究竟窗裡面既自己係唔係真係只係我既倒影？窗裡面既程朗係唔係只係程朗既倒影？<br />\n<br />\n點望都覺得窗裡面既自己同我既本身有d唔同，好似開心d、幸運d、滿意d。我決定閉埋雙眼，唔比窗裡面既自己係真正既我面前炫耀自己有幾幸福。<br />\n<div style=\"text-align: center;\">________________________</div><br />\n今晚唔係停電，但依幢唐樓一d燈光都無，所有人都出左去慶祝一年既終結，除左301依個單位，似有若無既燈光，如果平日你真係會以為301依戶既人出左街，但係今日幾暗淡既燈光係漆黑既晚上都會非常耀眼。<br />\n<br />\n咩係浪漫？唔係鮮花、燭光晚餐同音樂，係睇唔清，聽唔清，無過去、無未來既愛情。<br />\n<br />\nIf you want to hang out, you&rsquo;ve gotta take her out, cocaine<br />\n<br />\n一對男女懶洋洋咁坐係客廳既梳化到，女既躺係男既懷裡。<br />\n<br />\n「今日除夕夜你竟然黎陪我，唔陪佢，你唔怕佢嬲呀？」 男方一直用手指梳理女方既長髮，每一梳都散發出陣陣花香。<br />\n<br />\n「佢？點會嬲？無論我幾任性都好佢都會唔離開我。唔好話我啦，你今日又黎到陪我？唔怕佢嬲呀？」女方用手指挑逗男方既下巴。<br />\n<br />\n「我紀錄良好嘛，就算佢真係嬲，都唔會嬲得好耐。」<br />\n<br />\n「唔講⋯⋯都唔知你係個。乖。乖。仔喎⋯⋯」<br />\n<br />\n「乖乖仔都會想有放假既時候。」男方捉住女方調皮既手指<br />\n<br />\n「咁我呢？我係唔係一個壞女人？」<br />\n<br />\n「你都無傷害到人，點會壞呢？」<br />\n<br />\n「你即係話我地宜家做既事好道德？」<br />\n<br />\n「你唔講，我唔講，無人知，無人受到傷害，無人評價道唔道德。」<br />\n<br />\n「我同你都會知。」<br />\n<br />\n「但當局者迷。」<br />\n<br />\n係依個時候，聽到維港放除夕煙花聲，意味住已經過左12點。男女同時望向窗外煙花，然後望返對方既面，同時間講：「新年快樂。」 <br />\n<br />\n男方低下頭彎下腰深吻女方。佢既吻非常溫柔，真係好似佢自稱一樣，係乖乖仔，但佢係一個好有經驗，技巧豐富既乖乖仔，一開始蜻蜒點水， 一步步咁攻陷女方既防守⋯⋯ <br />\n<br />\nDon&rsquo;t forget this fact, you can&rsquo;t get it back; cocaine. <br />\n<br />\n待續"},{"pid":"186ef161d53347506536a8b316b8a5ecf42d32db","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-09T14:20:16.000Z","msg":"(20)<br />\n「安哥 ，依個就係我由細玩到大既老死，王慧琛。全心理學系第一，連教授都稱佢為百年難得一遇既人材。」曾嘉文帶王慧琛去顧一安辦公枱面前。<br />\n<br />\n「王慧琛，王慧琛！拿，你宜家信我個前輩係靚仔啦，但話時話真係從未試過有人好似你咁，望佢到咁入神。 不過你唔好對佢打咩主意，人地一早就名草有主。」曾嘉文拍一拍王慧琛膀頭。<br />\n<br />\n「王慧琛你好，好多謝你今日抽時間黎幫我地手。曾文嘉應該同你講過，我地今期雜誌既主題係聖誕節男女攻守戰，我想加d心理學理論豐富內容。<br />\n<br />\n其實我大致上都做左功課寫好，但始終我係外行人，所以想搵個有心學理背景既人幫我睇一睇我有無寫錯。」顧一安露出既招牌笑容，向王慧琛伸出手，準備握手。<br />\n<br />\n「你地雜誌賣得好差咩？連請一個心理學家做顧問都出唔起錢。」王慧琛完全無理會到顧一安伸左出黎既手，自行係枱度拎起顧一安既稿開始睇。<br />\n<br />\n「唔好意思呀安哥，王慧琛份人講野係比較⋯⋯率直。」曾嘉文連忙幫佢既老死道歉。<br />\n<br />\n「率直好，我都想有依種人坦白講我知究竟我份稿寫成d。」顧一安一d都無嬲，反而用欣賞既目光抬頭望住係到認真審閱自己份稿既王慧琛。<br />\n<br />\n「雖然我知道你地雜誌社可能budget唔多，但點我都唔會幫你地做免費勞工。」王慧琛隨手枝筆開始係份稿到做修改。<br />\n<br />\n「一餐飯。」<br />\n<br />\n「但地點我揀。」<br />\n<br />\n「𡃁妹你都幾唔客氣。」<br />\n<br />\n「睇你個樣都唔係大我好多姐，唔該你係叫返我王慧琛。」<br />\n<br />\n<div style=\"text-align: center;\">___________________________<br />\n</div><br />\n王慧琛個頭挨係顧一安係膀頭到，佢地兩個坐係床度。<br />\n<br />\n「諗返起第一次見你，真係從未見過咁串既女人。」顧一安輕撫住王慧琛既手臂。<br />\n<br />\n「應該話從來無女人對你咁串姐。但如果我唔咁串，又點會吸引到你？」王慧琛將頭髮撥晒去一邊膀頭。<br />\n<br />\n「哈，原來你又只係另一個垂涎我外貌同肉體既人。」顧一安好自滿既講。<br />\n<br />\n王慧琛望住顧一安既側面敷衍咁笑左一笑。<br />\n<br />\n<div style=\"text-align: center;\">_____________________<br />\n</div><br />\n<br />\n何蓮卿歸住佢疲倦既身軀仍然堅持去跑步，唔係因為佢係一個運動狂，而係佢知道除左學歷同性格外，外貌同身材更係女人重要既資本：<br />\n<br />\n「你有再好既學歷或再好既性格都好，你無一個吸引人既包裝，無人會有興趣去了解你究竟有幾好。只有一個人除外，顧一安，我就算著住我既戰衣，佢一眼都懶得望，連一眼都唔係施捨比我。無論我點變，我諗我都係永遠得唔到佢。」<br />\n<br />\n霍傲謙坐係一架黑色林寶堅尼裡面，咬住pentel P205 既筆頭，金睛火眼咁留意住車外情況，等梗遠處慢跑梗過黎既何蓮卿。<br />\n<br />\n待續"},{"pid":"c0bc23f63975a31c1643f8b217f7923d94db4dd2","tid":904569,"uid":222474,"like":0,"dislike":0,"score":0,"citedBy":1,"replyTime":"2018-12-10T12:56:46.000Z","msg":"唔好意思又要停故，唔想為急住出故要寫殘個故，要2-3日左右整一整理。<img src=\"/assets/faces/lm2/silly.gif\" class=\"hkgmoji\" />  <br />\n<br />\n放心肯定會出完成個故，因為其實個故本身已經寫好，但我邊出邊改左d情節。"},{"pid":"c784f158a7cc763d4823fa2dddc492d9b47fa942","tid":904569,"uid":92376,"like":0,"dislike":0,"score":0,"quote":{"pid":"c0bc23f63975a31c1643f8b217f7923d94db4dd2","tid":904569,"uid":222474,"like":0,"dislike":0,"score":0,"citedBy":1,"replyTime":"2018-12-10T12:56:46.000Z","msg":"唔好意思又要停故，唔想為急住出故要寫殘個故，要2-3日左右整一整理。<img src=\"/assets/faces/lm2/silly.gif\" class=\"hkgmoji\" />  <br />\n<br />\n放心肯定會出完成個故，因為其實個故本身已經寫好，但我邊出邊改左d情節。"},"citedBy":1,"replyTime":"2018-12-11T05:51:44.000Z","msg":"等你呀巴打<img src=\"/assets/faces/normal/agree.gif\" class=\"hkgmoji\" /> <br />\n我尋晚都漏夜更新左一篇<br />\n啱傾既一齊交流下<img src=\"/assets/faces/normal/biggrin.gif\" class=\"hkgmoji\" /> <br />\n寫作係一件樂事<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},{"pid":"825811758321511c1bccbde9d5f1b8c74ca6764e","tid":904569,"uid":222474,"like":0,"dislike":0,"score":0,"quote":{"pid":"c784f158a7cc763d4823fa2dddc492d9b47fa942","tid":904569,"uid":92376,"like":0,"dislike":0,"score":0,"quote":{"pid":"c0bc23f63975a31c1643f8b217f7923d94db4dd2","tid":904569,"uid":222474,"like":0,"dislike":0,"score":0,"citedBy":1,"replyTime":"2018-12-10T12:56:46.000Z","msg":"唔好意思又要停故，唔想為急住出故要寫殘個故，要2-3日左右整一整理。<img src=\"/assets/faces/lm2/silly.gif\" class=\"hkgmoji\" />  <br />\n<br />\n放心肯定會出完成個故，因為其實個故本身已經寫好，但我邊出邊改左d情節。"},"citedBy":1,"replyTime":"2018-12-11T05:51:44.000Z","msg":"等你呀巴打<img src=\"/assets/faces/normal/agree.gif\" class=\"hkgmoji\" /> <br />\n我尋晚都漏夜更新左一篇<br />\n啱傾既一齊交流下<img src=\"/assets/faces/normal/biggrin.gif\" class=\"hkgmoji\" /> <br />\n寫作係一件樂事<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},"citedBy":0,"replyTime":"2018-12-11T11:22:15.000Z","msg":"<img src=\"/assets/faces/normal/hoho.gif\" class=\"hkgmoji\" /> 大家加油"},{"pid":"08c1be6af08b6ef2f07cb510610936951ee1ab05","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-14T12:15:58.000Z","msg":"（21）<br />\n<br />\n「嗨，一個人呀？」<br />\n<br />\n「Fuck off。」<br />\n<br />\n何蓮卿繼續跑步，無理到依個無謂既男人，但估唔到佢會死纏難打。<br />\n<br />\n「你再跟住我我就報警。」<br />\n<br />\n「一個好似你咁靚既女人，Friday Night要自己一個係中環海傍跑步已經夠慘架啦，我想像唔到如果佢為左我依個無謂人去警署，仲落成晚口供會係有幾慘同可惜？」<br />\n<br />\n依個人唔似係容易三言兩語可以打發走，何蓮卿唯有停低。<br />\n<br />\n「講，你究竟想點？」<br />\n<br />\n「既然咁近老蘭，就上去飲返杯。」<br />\n<br />\n佢一邊講一邊用手指滑過何蓮卿既臉。女方立即反應退後一步。仔細睇睇原來依個無謂人都幾英俊有型，非典型既型男樣，濃眉大眼，高延既鼻，薄薄既嘴，真係有幾分似金城武。<br />\n<br />\n雖然佢只係簡單著灰色T-shirt同牛仔褲，但佢手上戴住帶Patek Philippe 5016，而唔係近依十幾年黎周街都睇到既Rolex，佢唔係一般既無聊人。<br />\n<br />\n依個翻版有錢金城武隨便係蘭桂坊走一轉，不，半轉，都已經會有獵物上釣，有必要黎依度黎難為何蓮卿依一個弱質女流，係無聊得滯定想證明自己？<br />\n<br />\n何蓮卿覺得遊戲好似開始得好玩，忍唔住嘴角微微上揚。<br />\n<br />\n「你咁樣笑即係你終於諗清楚啦？」佢繼續輕撫住何蓮卿塊面，女方伸手捉住佢既手，佢有d驚訝。<br />\n<br />\n「我今晚真係好攰，一係過幾日呀。你比我電話我，我會打比你。」何蓮卿輕輕將佢拉近自己，係佢耳邊講。<br />\n<br />\n「我點知你會唔會呃住我先？」<br />\n<br />\n「你係唔係信我唔過先⋯⋯？」何蓮卿係佢耳邊輕輕吹左一下。<br />\n<br />\n「好，就信住你先，唔好諗住可以呃到我，我會搵到你。」佢用雙手將何蓮卿推開，然後想係女方既armband到拎出佢既手提。<br />\n<br />\n「咪住，我無話比我電話號碼你喎。你電話幾多？」何蓮卿將手提拎左出黎。<br />\n<br />\n「90121452，咁你至少話我聽你個名。」<br />\n<br />\n「Linda。你呢？」<br />\n<br />\n「叫我霍傲謙。」又傲又謙，真係一個自相矛盾既名。<br />\n<br />\n「霍傲謙先生，咁無其他事既話，就聽日見啦，我想繼續跑步。」<br />\n<br />\n霍傲謙放開左何蓮卿，女方繼續跑向添馬公園，遠遠見到男方上左一架黑色林寶堅尼，上車無耐就揸走左。<br />\n<br />\n待續"},{"pid":"40bc4213d089de167e408cddd0f0979fe7b4be82","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-15T14:40:34.000Z","msg":"(22)<br />\n天花既風扇吱吱咁叫，任由佢叫得幾大聲都係將熱風吹黎吹去。幸好，房間裡面既兩張碌架床岩岩好可以擋住把風扇。<br />\n<br />\n兩個細路女坐係碌架床同書枱之間既一條狹窄既走廊，佢地既額頭仍然不斷霧出汗珠。<br />\n<br />\n雖然人人都話小朋友個個都好似天使咁可愛，但總係會有某幾個小天使唔知點解就係唔受天神既寵幸，個樣生出黎比較唔得人鍾意。而好唔好彩，李芳芳就係一個自細失寵既天使。<br />\n<br />\n「文文，你聽日就要走啦，你會唔會唔記得我架？」李芳芳強忍住淚水。<br />\n<br />\n「唔會，我保證一定唔會。」曾嘉文用手擦一下汗，露出佢充滿陽光既笑容。<br />\n<br />\n「芝芝、玉嫦、思思之前都係咁講，但結果呢？佢地走左咁耐，一封信都寄無過黎。佢地一定識到d新朋友，唔記得左我地啦。」<br />\n<br />\n「咁我地身為佢地既朋友更應該戥佢地開心，佢地可以順利展開佢地新既生活。」<br />\n<br />\n「即係你遲下識左新朋友之後，你都會忘記我依個舊生活既朋友啦？」李芳芳無低頭但用眼角瞄住地下佢地既影子。<br />\n<br />\n「我同你又點同呢？我地永遠都會係好朋友，我地之前講過要一齊入大學架嘛！」曾嘉文係佢個褲袋裡面拎出一枝啡色鉛芯筆，放係李芳芳手上。<br />\n<br />\n當年鉛芯筆係一般小學生眼中仲係一樣遙不可及奢侈品。<br />\n<br />\n「依枝未係上年你考全級第一院長送俾你既禮物？你平時連用都唔捨得用，重咩俾我？我唔收得依份禮物架！」李芳芳將鉛芯筆推返去曾嘉文手裡面。<br />\n<br />\n「你幫我保管住枝筆先。我已經將我最珍貴既寶物交左俾你，咁未保證我唔會記得你囉！你要幫我好好保管呀，如果佢花左既話唯你是問。」曾嘉文將筆送返去李芳芳度。<br />\n<br />\n<div style=\"text-align: center;\">---------------------</div><br />\n<br />\n「家姐，家姐，家姐你係邊？」<br />\n<br />\n李芳芳企係窗前觀賞落梗既滂沱大雨，心諗唔怪之得琴晚又熱又焗。佢聽到細佬既呼叫聲，立刻擰轉頭。<br />\n<br />\n「細佬，我係度呀！」<br />\n<br />\n「家姐，原來你一直都係房度，我搵左你好耐呀！文文姐姐既爸爸媽媽黎左接佢啦，你仲唔去同佢講掰掰？」<br />\n<br />\n「細佬呀，你要唔要呀？送俾你呀，如果你唔要就幫家姐擲左去。」李芳芳答非所問，係褲袋到拎出個枝啡色鉛芯筆。<br />\n<br />\n「嘩！姐姐，枝筆好靚喎，你真係送俾我呀，姐姐你係全世界最好既姐姐！」<br />\n<br />\n李芳芳將頭擰返轉，繼續望住窗外既雨，好似係要望到雨停咁。<br />\n<br />\n待續"},{"pid":"242555d99e1c067052d7d687af9c1a2661f13b9c","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-18T15:39:42.000Z","msg":"(23)<br />\n<br />\n「我請在場各人見證，我丁文迪願以你程晴為我合法妻子。」<br />\n<br />\n「我請在場各人見證，我程晴願以你丁文迪為我合法丈夫。」<br />\n<br />\n唔少賓客都為依對新人鼓掌表示祝福，唯獨坐係教堂第一排既女方家屬表現得異常冷靜，打扮亦極之撲素。<br />\n<br />\n男既無著西裝打呔，女既無化妝 ，好似單單肯出現係新娘既婚禮到已經耗盡佢地所有力氣。<br />\n<br />\n新娘完全無受到家人既冷漠影響，繼續沉醉係自己幸福之中，無一刻唔係笑到見牙唔見眼。<br />\n<br />\n依個就係我既家姐，今日係佢第7定第8次結婚，由香港嫁到加拿大，再由加拿大嫁返黎香港，自稱永遠忠於自己，唔會俾自己受任何委倔既佢，一發現老公有同佢唔夾既地方，就會即刻離婚，佢既座右銘係「勉強無幸福」。<br />\n<br />\n搵工都係一樣，返工既時候受少少苦就會即刻辭工。難得就係，家姐佢可以持住自己天生麗質，永遠唔駛煩惱無人追、無人娶，仲要越嫁越好，加上每次離婚都可以分到另一半既部份身家，所以都比d親戚朋友背後笑佢係「職業新娘」。<br />\n<br />\n「呀朗呀，我同媽咪坐左咁耐飛機都攰啦，我地想早d返酒店休息。」<br />\n<br />\n「呀爸呀媽，其實我都有野做，不如我地一齊走，我可以送埋你地返酒店。」<br />\n<br />\n「唔得，今日始終係呀妹頭既大日子，如果女家一個人都唔係度，其他人會點諗？你家姐會好無面架。你作為佢細佬應該留低做我地代表支持佢，屋企人點都要互相支持既。」<br />\n<br />\n唯女子與小人難養也？非也，應該係唯女子與家人難養也。<br />\n<br />\n我放棄同兩老繼續爭論落去，只係答左聲：「好啦。」<br />\n<br />\n兩老微微笑左一笑，連同新人都影返幅相都無，就離開左教堂。<br />\n<br />\n「喂朗仔， 你要我查既野，有料到喎。你一陣得唔得閒上報館拎呀？」<br />\n<br />\n「唔好意思呀，今日我唔係好行得開，我叫我個朋友上黎攞得唔得呀？」<br />\n<br />\n「好呀，無問題。叫佢三點上黎搵我呀。」<br />\n<br />\n「麻煩晒你，Nelson。」<br />\n<br />\n「男人老狗咪咁客氣啦。幾時返黎同我地一齊打仗呀？你同安Sir走左之後報館真係唔同晒。」<br />\n<br />\n「遲下啦，遲下⋯⋯再講。唔該晒掰掰。」<br />\n<br />\n抬頭望一望家姐，佢同幾年前第一次結婚既時候一樣笑得咁開心，好似仲靚左tim，可能越黎越有經驗既緣故。<br />\n<br />\n反觀我，佢第一次結婚既時我岩岩開始做記者，宜家佢第7定8次結婚，我又好似搵返當年做記者既熱情。<br />\n<br />\n點解佢既來來回回好似不斷進步，我既來來回回就好似原地踏步咁？<br />\n<br />\n「南少！南少！乜咁橋呀。」<br />\n<br />\n遠處聽到一把熟悉既聲音，但叫住一個唔太熟悉既名字，一開頭都不以為意，隔左一陣而將名同自己連繫一齊，轉身就見到呀東已經黎到自己面前。佢無高呼我「全名」陳浩南。<br />\n<br />\n佢都係同樣一身「高深莫測，唔男唔女」既打扮。不過，唔同既係佢今日化左眼妝，但今時今日，唔可以用化唔化妝黎判定一個人既性別，雌雄同體既打扮早就成為潮流。<br />\n<br />\n「估唔到會係Mindfuck同學會以外既場合見到你，我地真係有緣。」<br />\n<br />\n呀東同平時一樣咁開朗，快樂真係可以傳染，見到佢，我頭頂既烏雲都消失左一半。<br />\n<br />\n「你係男方既親友？」其實有少少明知故問，但都係想再三確定佢唔認識家姐。<br />\n<br />\n「係呀，我係新郎既親戚。」<br />\n<br />\n「噢係呀，我係新郎既前同事。」<br />\n<br />\n雖然去飲既時候應該都唔可以再隱暪我同家姐既關係，但暪得幾耐得幾耐啦。好彩呀東無再深問我同新郎既關係。<br />\n<br />\n呀東既笑容慢慢變得僵硬，佢吞一吞口水，深呼吸左一下。<br />\n<br />\n「南少呀，我遲d應該唔會再去mindfuck同學會啦。」<br />\n<br />\n「下，咁突然既 。」<br />\n<br />\n「我遲d要去美國。」<br />\n<br />\n「下，點解既？」<br />\n<br />\n唔知點解，我既回答方式變左萬能key既港女style，唔同既係，我係因為收到太突然既消息令到個腦短路。<br />\n<br />\n估唔到我個腦既default係我最鄙視既港女style，證明港女style其實就係人類最原始既反應，因為唔經大腦，所以就算個腦短路都可以非常流暢咁運作。<br />\n<br />\n「我發覺人既好多睇法都好根深蒂固，唔係話一時三刻就糾正到或者改變到，自身有點樣既經歷，環境有點樣既文化，就會有點樣既想法。<br />\n<br />\n自問我無能力或者勇氣去改變依個地方既人，咁我唯有去搵一個適合自己既地方啦，就好似我搵到Mindfuck 同學會咁。」<br />\n<br />\n「咁又岩既，地球咁大，我地無必要將我地一生局限係一個地方&hellip;困獸鬥。」<br />\n<br />\n我好似突然茅塞頓開，「困獸鬥」&hellip;依個係唔係就係我同家姐既分別呢？<br />\n<br />\n「我下個星期就走，你得閒黎美國搵我呀。依個係我email，保持聯絡。」<br />\n<br />\n呀東俾左張寫左佢email address既紙條我，然後緊緊攬左我一下，係我比到反應之前呀東已經轉身走左。<br />\n<br />\n待續"},{"pid":"14815e960b5ccbcf06de77c564f4db1ded40e06f","tid":904569,"uid":222474,"like":0,"dislike":0,"score":0,"citedBy":0,"replyTime":"2018-12-19T16:50:41.000Z","msg":"(24)<br />\n<br />\n「我係霍傲謙。」<br />\n<br />\n「我係Linda。」<br />\n<br />\n「果然一諾千金。Linda你信唔信命運？」<br />\n<br />\n「廢話少講，話比我知道地址係邊，速戰速決，我當比鬼壓，太陽一出我又係一條好漢。」<br />\n<br />\n何蓮卿暴怒，原先以為霍傲謙可能會係一個好好既對手，點知又係一個油腔滑調既人。<br />\n<div style=\"text-align: center;\">___________________<br />\n</div><br />\n「家姐，家姐，我唔要跟⋯⋯霍叔叔佢地⋯⋯走呀，家姐我要你⋯⋯同我一齊走！」李芳芳第一次見到細佬咁失控咁喊，喊到上氣唔接下氣。<br />\n<br />\n「細佬，乖啦，家姐都想同你一齊走，但係佢地只係揀左細佬你。」<br />\n<br />\n李芳芳摸住細佬既頭安撫佢，細佬既頭髮好似馬毛咁柔順，非常適合佢既冬菇髮型，加上佢最近甩左佢既門牙乳齒，笑起上黎會令就算平時好憎小朋友既人既心融化。<br />\n<br />\n「點解佢地唔帶埋家姐走喎？佢地咁衰，我唔要跟佢地走呀。」<br />\n<br />\n李芳芳佢一d都唔出奇細佬比人揀中，反而更出奇點解細佬唔係更早幾年比人揀中。係唔係因為自己既關係呢？李芳芳心裡一早都估到答案，但最近先得到確定：<br />\n<br />\n院長一向都鼓勵領養人如果有能力既話都將兄弟姊妹一同領養。雖然唔係硬性規定，但無人想做拆散人地親人既劊子手。<br />\n<br />\n『芳芳恭喜你喎，我岩岩今日收到政府既信，佢話你攞到全額獎學金去讀大學，裡面仲包含埋你既住宿費，咁你就唔駛再擔心出年離開依度之後既事啦！』 <br />\n<br />\n就係李芳芳得知依個好消息既第二日，就收到通知有對霍氏夫婦有興趣領養細佬。<br />\n<br />\n「佢地唔係唔要家姐，而係家姐都咁大個啦，我下年都要離開依度，要開始自食其力，唔需要人領養。」<br />\n<br />\n李芳芳心裡偷偷咁安慰自己： 係，我只係唔再需要人領養，唔係無人領養。<br />\n<br />\n「家姐，你係唔係因為咁所以唔要我啦？」細佬用水汪汪既眼睛望住李芳芳。<br />\n<br />\n「當然唔係啦，細佬，而係⋯⋯依個係命運先生既安排，你仲記得家姐同你講過命運先生既故事呀？」李芳芳其實想講：而係家姐唔想再拖累你，但係一直當正自己係佢偶像既細佬面前，實在講唔出口。<br />\n<br />\n<div style=\"text-align: center;\">_______________</div><br />\n<br />\n「你宜家係邊？我叫左司機黎接你。」霍傲謙完全無受對方既怒火影響到，仍然保持溫柔，就好似慈祥既父親安慰佢哭鬧梗既女咁。<br />\n<br />\n「下？」何蓮卿無預料過霍傲謙會有咁回應，令到佢一時間唔知點應對。<br />\n<br />\n一架黑色Tesla駛左係何蓮卿旁邊，響左幾下咹，司機位既車窗慢慢落下。<br />\n<br />\n「請問你係唔係Linda小姐？」何蓮卿依然聽住電話<br />\n<br />\n「相信你已經見到司機啦，咁轉頭見。」<br />\n<br />\n待續"}]}