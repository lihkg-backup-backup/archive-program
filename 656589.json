{"tid":656589,"cid":18,"subCid":0,"title":"人知道得更多嘢究竟係好事定壞事？","createTime":"2018-05-07T11:06:35.000Z","updateTime":"2018-05-07T12:01:35.000Z","uid":64694,"like":0,"dislike":1,"uniUserReply":3,"replies":[{"pid":"2bb8fa9ab6dc906724f9876e7aeb420b7aa5752d","tid":656589,"uid":64694,"like":0,"dislike":0,"score":0,"citedBy":0,"replyTime":"2018-05-07T11:06:35.000Z","msg":"以前小學無Google嗰陣，雖然乜都查唔到，乜都唔係好知道做緊乜，但都生活得幾開心，學完學校啲嘢就算，課外就無乜話特別學其他嘢，放咗學睇吓電視，玩吓電腦又一日<br />\n<br />\n但反觀睇返而家啲細路，唔知係咪Google帶出嚟嘅資訊爆炸嘅關係，好似搞到乜都要識咁，就算唔識只要Google一下就知道晒，搞到自己無一個藉口話一句唔識就算，但感覺上就好似一個無底深潭咁，因為就算知道得幾多嘢，資訊都係無窮無盡咁繼續增長落去<br />\n<br />\n就係因為生存係一個咁嘅年代，啲家長想啲仔女入到名校，點樣先可以打低其他學生呢，由於有著基本上多到睇都睇唔晒嘅資料，只要識嘅嘢多過其他學生就得了，所以操練亦到隨之而衍生出嚟，因為識到嘅嘢愈多，打低其他人嘅機會就愈大，如果唔識就Google<br />\n<br />\n但咁樣嘅循環真係好咩？從近年多咗學生自殺事件睇到，明顯睇到操練過量嘅副作用，一條橡筋拉得太盡都會斷，但係就算係咁都唔代表知道更多嘅嘢係一件完全錯嘅事，點解呢？有人會話「無知是幸福」，但太過無知可能會惹禍上身，就好似如果唔知騙徒嘅手法，可能就會跌入騙徒嘅陷阱<br />\n<br />\n咁究竟知道得更多嘢究竟係好事定壞事呢？"},{"pid":"92e1b3d24fdd65f0148b67dc88cd15969b758eef","tid":656589,"uid":179571,"like":0,"dislike":0,"score":0,"citedBy":0,"replyTime":"2018-05-07T11:55:13.000Z","msg":"此回覆已被刪除"},{"pid":"5a77021e4d1782d10bed4cd554bca0fa4c5fd785","tid":656589,"uid":146495,"like":0,"dislike":0,"score":0,"citedBy":0,"replyTime":"2018-05-07T12:01:35.000Z","msg":"此回覆已被刪除"}]}