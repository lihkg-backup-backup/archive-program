{"tid":1234876,"cid":5,"subCid":0,"title":"罷工出嚟做和理非，有冇意義？","createTime":"2019-06-17T04:20:54.000Z","updateTime":"2019-06-17T04:20:54.000Z","uid":135818,"like":0,"dislike":3,"uniUserReply":1,"replies":[{"pid":"c69e2d1a8d9712105d2ebcc71610c556dfa8bb9a","tid":1234876,"uid":135818,"like":0,"dislike":0,"score":0,"citedBy":0,"replyTime":"2019-06-17T04:20:54.000Z","msg":"今日罷工，大約講下現場情況俾大家評論，利申：傾向勇武（我相信+眼見唔會太多人有罷工）<br />\n<br />\n1. 「等」黃之鋒<br />\n敢發言嘅都自稱唔渣/渣唔住大旗，經一番冇乜氣嘅討論決定等黃之鋒出嚟帶<br />\n<br />\n2. 爭取「民意」<br />\n<strong>今日</strong>警察跟足程序做，示威者無理由繼續不合作，要做俾其他市民睇，於是退出夏慤道<br />\n<br />\n3. 「等」返工人士<br />\n人數不足，希望返工人士會嚟填補人數<br />\n<br />\n4. 「寄望」與林鄭對話<br />\n「我地」釋出咗善意，希望可以「派出代表」同林鄭喺公開場合正面對話<br />\n<br />\n老實講，罷工有風險，好多人都因為呢啲風險所以選擇精神上支持。但如果你問我，罷工或罷課嚟支持值唔值？我而家覺得一般。事關第3點已經講咗俾大家知，唔夠人始終要等放工可能會仲有力嚟嘅人（但星期一返咗工，唔通星期二會突然選擇罷工？）。<br />\n<br />\n我自己打從03年遊行直到今日，中間已經放棄咗再遊行，直到今次。但連林鄭聲明都提到，時不時都有遊行，「證明香港仲係有自由發表意見」。一百萬，繼而昨日二百萬，竟然令到有人覺得有贏面。明明林鄭第二篇聲明同第一篇唔換湯亦唔換藥，點解會有人buy? 仲係「暴動」，仲係拘捕「暴民」，繼續「聆聽意見，改善執政」，不提「徹回」。<br />\n<br />\n而家我on99坐咗喺到陪大家休息，好坦白講我覺得已經輸咗，社會運作無停頓，今晚聽晚留守人數（而且講緊而家只係留守添馬）如無突發事只會跌不會升。林鄭仲有冇理由出嚟回應事件？仲有冇更多市民會出嚟發聲？<br />\n<br />\n更重要係，烈士佢嘅犧牲仲有冇用？<br />\n<br />\n再一次，政府輕輕退卻，香港人就大步後撤，令人心灰意冷。<br />\n<br />\n提提大家，香港唔係一個真民主地方，未有普選，做唔到用選票制裁呢件大家夢寐以求嘅事。過咗呢幾日無咩事，香港人又會淡忘（或許明年有烈士紀念活動？），然後林鄭同警察又會繼續「盡力」執政執法，每日150溝淡人口，教育福利依舊傾斜，地鐵繼續加價<img src=\"/assets/faces/normal/smile.gif\" class=\"hkgmoji\" />，樓價仲係咁唔理性。<br />\n<br />\n其實由23條之後，真普選、高鐵、一地兩檢、港珠澳、政改,乃至到平反六四，我地香港人咁多年，成功咗邊一次？"}]}