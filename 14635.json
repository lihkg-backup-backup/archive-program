{"tid":14635,"cid":1,"subCid":0,"title":"[賀開張] 用五分鐘，講一個故事","createTime":"2016-11-30T14:52:41.000Z","updateTime":"2020-05-27T23:55:42.000Z","uid":44331,"like":3,"dislike":0,"uniUserReply":2,"replies":[{"pid":"72504a6663bd0a0fb6c6d31f5da83d3b6ef9cb8d","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:52:41.000Z","msg":"香港某大學。　<br />\n　<br />\n圖書館。　<br />\n　<br />\n畢業前最後一個Term既考試，開始。　<br />\n　<br />\n我有四個Major要考。對於Last Year 黎講，真係好多。　<br />\n　<br />\n當然你唔好問我，點解仲有咁多Major，呢個問題唔重要。　"},{"pid":"042dad993ef51d7295bfebc6ca1c885507aa6940","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:53:13.000Z","msg":"　<br />\n重要既係。　<br />\n　<br />\n「喂，咁岩又撞到你既，不如今晚，我地一齊片書啦？」　<br />\n　<br />\n第一次聽到你咁講，我真係有D愕然。　<br />\n　<br />\n咩係班入面，你唔係一向都唔係好講野架咩？　<br />\n　<br />\n你總係咁樣笑得淡然，叫我唔好放棄溫習。<br />\n　"},{"pid":"5d7d1a2854ac44d6c6a62f8e536d2ab25beec8c9","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:53:36.000Z","msg":"但又唔知幾時開始，我已經俾你呢個笑容所吸引。　<br />\n　<br />\n「你得閒咩？你又無宿，唔駛早D返屋企？」　<br />\n　<br />\n我其實好想你留低，真係好想，只不過，無論係點，我一定要假意推辭。　<br />\n　<br />\n唔好問我點解。　<br />\n　<br />\n「拿，咁啦，我借三分鐘俾你，只係三分鐘咁多。」　<br />\n　"},{"pid":"7c4ce83800877f5c28290df83c223a1a68699658","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:53:51.000Z","msg":"「我知道你都唔方識答D Past paper 架啦，咁啦，三分鐘就KO你。」　<br />\n　<br />\n你笑得淘氣，然後貶貶眼，放低眼前既背囊。　<br />\n　<br />\n果然，三分鐘內，佢真係已經幫我解晒我唔識既所有野。　<br />\n　<br />\n不過唔知係好笑定係好嬲，佢往往一教完，三分鐘後，就成個人僕低訓覺。　<br />\n　<br />\n短粟子色既頭髮，係夜晚昏黃色既圖書館燈光下，別有一番美態。　<br />\n　"},{"pid":"b43bd6a5fa49af0e253a74ae1ddd654735401953","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:54:10.000Z","msg":"我真係好多謝佢咁樣教導我，所以見佢訓著左，亦都唔敢打擾。　<br />\n　<br />\n而奇怪既係，到圖書館就快閂門，要搬去自修室既時候，我去個廁所番黎，就已經唔見左你。　<br />\n　<br />\n可能你真係趕住走，所以總係不辭而別。　<br />\n　<br />\n印象中記得你係班上，就硬係獨來獨往。但係成績總係怪物級數咁好。　<br />\n　<br />\n好多時候Professor 出Scoring 既Distribution，總係出現一個高成兩三個SD既人。然後就會有同學講，哦，果個咪就係佢囉。　<br />\n　"},{"pid":"2f11ab2858705ab77581ceb7f1a8f877c8a28b53","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:54:41.000Z","msg":"我初初真係對你好好奇。但係我根本無辦法可以嘗試接觸行蹤飄忽既你。　<br />\n　<br />\n其他同學對你所知亦都不多。因為你從來無上莊，亦都無參加個Ocamp。除左主修又有雙副修，根本就係幾邊走。　<br />\n　<br />\n同學話，你根本就唔多同人Social。　<br />\n　<br />\n所以我先對你既突然出現，感到十分驚奇。　<br />\n　<br />\nAm I the chosen one? Or, this is just a coincidence?　"},{"pid":"18db5386bc74d953f839647571a15db89fce5ea2","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:54:55.000Z","msg":"考試已經黎到最後關頭，我決定唔亂諗。　<br />\n　<br />\n不過，我會選擇繼續去果個圖書館度溫書。　<br />\n　<br />\n我唔係想心存僥倖，但係我又的確係度諗，會唔會有其他好既事情，可以發生？　<br />\n　<br />\n最後既考試，我決定唔亂諗&hellip;&hellip;係咪呢？　<br />\n　<br />\n今晚，天氣好熱，不過唔太擔心，圖書館冷氣不嬲都可以媲美停屍間。　<br />\n　"},{"pid":"46bec146cae5e1dc94ae721f5ade4dc8c43a681b","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:55:09.000Z","msg":"我一路做筆記，一路做番D past paper。呢一科其實唔難，因為個Prof 成日都翻炒。尋日去完個Tutorial 聽個助教既解說，我亦都全部有記低。　<br />\n　<br />\n今晚，應該可以提早收工，返宿沖個靚涼然後訓覺。　<br />\n　<br />\n但做落，真係愈黎愈凍。我都只係著左件薄薄既風褸。　<br />\n　<br />\n雖然亦一路做，都一路有D野係度expect緊，但其實，我知道上次，本來一開始，只係一個偶然。　<br />\n　<br />\n我放低筆，輕歎左一口氣。　"},{"pid":"7b603f43c2530fea01649fd77d7c88b40ab81e83","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:55:24.000Z","msg":"毒粉如我，真係唔應該胡思亂想。　<br />\n　<br />\n做下做下，都有少少鍾眼訓，不如行出去阡陌大路，去傷春樓買罐咖啡再繼續。　<br />\n　<br />\n呢個時間，圖書館附近一樣多人，始終黎到呢個時刻，為左唔好俾自己既良心責備，姿態式都要係度流連下，到時炒左，都話有努力過。　<br />\n　<br />\n都岩既，係宿真係集中唔到精神。　<br />\n　<br />\n買完咖啡，飲完，入番圖書館，眼鏡既水氣出現又消失。　<br />\n　"},{"pid":"cedd6635144dc537d77736b30f473b0c030cbd50","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:55:45.000Z","msg":"我慢慢咁樣上樓，行返埋位。　<br />\n　<br />\n然後我竟然發現，我個位已經俾人坐左。　<br />\n　<br />\n我呆左一呆。然後首先係覺得莫名其妙：下，唔會咁快就俾人充公左掛？但再過幾秒，我更加係大大咁樣覺得訝異。　<br />\n　<br />\n原來係佢。　<br />\n　<br />\n佢今晚紮住一條短短既馬尾，雖然身材唔算高，但一條窄身牛仔褲，令佢成個人都突然之間修長起上黎。　<br />\n　<br />\n我都未及反應，佢已經問啦：「噢，你果然又係度喎，真係勤力。」　<br />\n　"},{"pid":"d88a4f036917b9ab41a1792d52953375a0813920","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:56:11.000Z","msg":"我一方面凝視住佢，一方面係心入面盤算。　<br />\n　<br />\n其實我係明白的。佢對我係一D意思都無。　<br />\n　<br />\n我知道佢睇得上我眼既機會，其實係零。　<br />\n　<br />\n佢就算唔係女神級，都已經係位列仙班，封神封聖，都只不過係遲早既問題。　<br />\n　<br />\n呀，係勒，我記得──　<br />\n　<br />\n班入面有名都叫得上係班草既，樣生得唔錯，又係院隊，成績GPA又過三，一度想力追佢，但結果，係鬧得灰頭灰臉。　"},{"pid":"beea8959a1a1ed3cf6b1a3bf2f89d29387da1921","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:56:39.000Z","msg":"有路邊社事後透露，失敗原因，係完全唔受溝，不過電，無從入手。　<br />\n　<br />\n自古以來，做咩事要成功，都係取易不取難。況且班草一聲令下，大把貨揀，駛咩怕寂寞，空虛，凍？　<br />\n　<br />\n你話好似我咁咩都平平無奇就話。有時呢D野，真係講得多都嫌口臭。　<br />\n　<br />\n我呢D唔係叫做自卑，係叫做懂得自量。　<br />\n　<br />\n我絕對明白咩為之或然率，就知道呢個世界，有野係絕對不可能。於是我都直接講：「係啦，真係咁蹺既，你又係黎溫書？」　<br />\n　"},{"pid":"c18fb0b02671e8ea6d0bd8c4457b5611f87f0933","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:56:58.000Z","msg":"其實無宿既人咁夜仲係圖書館，真係少見。但係我覺得就算唔係巧合，都只不過係佢亦都鍾意係圖書館讀書咁解，無咩特別原因。　<br />\n　<br />\n佢撥一撥耳邊既頭髮，頭側一側，諗一諗，終於又淺淺地笑左出黎。　<br />\n　<br />\n佢笑起黎果陣亦有個淺淺既酒粒，好有自然美Feel。　<br />\n　<br />\n「其實，依家唔黎溫書，仲可以做D咩呢？唔好意思我起番身，我只不過係岩岩見到檯邊既Past paper 同note 知道係同系同學，先坐低望左一陣。」　<br />\n　<br />\n佢企番起身。但係，並無即時離開既意思。　"},{"pid":"1a48965571143a6a1b8b1e7a30ed22f19b68649a","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:57:19.000Z","msg":"「估唔到你既筆記做得咁詳細。」　<br />\n　<br />\n「哦，過獎。」　<br />\n　<br />\n「我唔阻你呀嘛？」　<br />\n　<br />\n「下，阻，咩，唔係，梗係唔阻。」唔知點解，望得佢耐一陣，舌頭就係自己打左個結，再打多個結。完全唔聽駛。　<br />\n　<br />\n點解會咁。點解我既表現唔可以瀟灑一D，而係咁窩囊。　<br />\n　"},{"pid":"ffe349288a1e8c19b63c934f1d2ac9566978db32","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:57:32.000Z","msg":"「但係呢&hellip;&hellip;我仔細一睇。」佢纖長既手指，拎起一版筆記黎睇。　<br />\n　<br />\n我留意到佢手指亦都無茶任何指甲油，散發出一種純樸既自然風格。　<br />\n　<br />\n「呢度同呢度，都好似有Ｄ唔岩喎&hellip;&hellip;」　<br />\n　<br />\n當然，到佢望番住我果陣，我唔會俾佢發現，其實我係度留意緊佢如蔥般細嫩既小手，呢個如同鹹濕大叔既行徑。　<br />\n　<br />\n我乾咳一聲：「下，係？」　<br />\n　"},{"pid":"ff5f7dfa6ecd95cab69bfedf880c44995c928016","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:57:55.000Z","msg":"「係呀。」水靈靈既大眼，似乎滿是笑意。　<br />\n　<br />\n「Eh&hellip;&hellip;咁你有無時間？」　<br />\n　<br />\n法官大人，我敢發誓，我咁樣問，真係無其他非份之想。　<br />\n　<br />\n「嗯&hellip;&hellip;」佢托住個頭諗左一諗，終於就話：　<br />\n　<br />\n「三分鐘，我俾三分鐘啦&hellip;&hellip;」　"},{"pid":"95d8773c7e82b7284b8e9a384452d6bb3fd8a7c6","tid":14635,"uid":44331,"like":0,"dislike":0,"score":0,"citedBy":1,"replyTime":"2016-11-30T14:59:04.000Z","msg":"又係三分鐘。點解次次都係三分鐘呢？　<br />\n　<br />\n我真係感到嘖嘖稱奇。三分鐘算係一個咩野單位？　<br />\n　<br />\n而且，三分鐘，又可以講到D咩？　<br />\n　<br />\n但真係好神奇，佢講晒點解個筆記係錯，然後再提供番一個正確既方程式，過程真係足足只係用左三分鐘，不多不少。　<br />\n　<br />\n然之後，到我想多謝佢既時候，佢又已經匆匆忙忙咁，低住頭，挽返起自己既書，急急咁走左。　<br />\n　<br />\n佢真係好古怪。但雖然係咁，佢成個形象，就好似有一部3D打印機咁，已經印左落我個腦海度。　<br />\n　<br />\n就算之後幾集中精神都好，我腦入面都有佢既畫面。　<br />\n　<br />\n不斷重疊既影像，反覆出現。　<br />\n　<br />\n遲D考完試，真係要買番份禮物，好好咁多謝佢。"},{"pid":"187bc77cf59916973ce4d9f9fbe42332450b8baa","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T14:59:52.000Z","msg":"打錯標題打左三分鐘 <img src=\"/assets/faces/normal/clown.gif\" class=\"hkgmoji\" /><br />\n利申舊文黎，有人睇再推。LOL"},{"pid":"7485b9105a75e2f32cdf4e5ed6fb89069cde8947","tid":14635,"uid":2672,"like":0,"dislike":0,"score":0,"citedBy":0,"replyTime":"2016-11-30T15:02:45.000Z","msg":"燈塔巴!"},{"pid":"d87db10df89c1968e3775a9cf129011069e670b6","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T15:03:57.000Z","msg":"<blockquote>燈塔巴!</blockquote><br />\n#bye"},{"pid":"9e7012ee0b160ff7d2faa0ef4dfac6197e698dea","tid":14635,"uid":3666,"like":0,"dislike":0,"score":0,"citedBy":0,"replyTime":"2016-11-30T15:04:45.000Z","msg":"難怪睇睇下覺得熟口熟面<img src=\"/assets/faces/normal/sosad.gif\" class=\"hkgmoji\" />"},{"pid":"b551aa72a1463d2b3145c5dc336587d65159345b","tid":14635,"uid":2672,"like":0,"dislike":0,"score":0,"citedBy":0,"replyTime":"2016-11-30T15:05:02.000Z","msg":"<blockquote>打錯標題打左三分鐘 <img src=\"/assets/faces/normal/clown.gif\" class=\"hkgmoji\" /><br />\n利申舊文黎，有人睇再推。LOL</blockquote><br />\n<br />\n第一次睇 幾吸引<img src=\"/assets/faces/normal/agree.gif\" class=\"hkgmoji\" />"},{"pid":"89d8c7bf95b3c9317fff366a427321ec51ebaa4f","tid":14635,"uid":34129,"like":0,"dislike":0,"score":0,"citedBy":0,"replyTime":"2016-11-30T15:07:12.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"96a576b64a8266b95c1b6dfb0f7831e335b92201","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T15:10:30.000Z","msg":"<blockquote>難怪睇睇下覺得熟口熟面<img src=\"/assets/faces/normal/sosad.gif\" class=\"hkgmoji\" /></blockquote><br />\n有人睇過證明真係有人過檔。咁冷門都有睇。 <img src=\"/assets/faces/normal/sosad.gif\" class=\"hkgmoji\" />"},{"pid":"c97c4af5a5de58c2acaff6cfd391f10e78842fd6","tid":14635,"uid":44331,"like":0,"dislike":0,"score":0,"citedBy":0,"replyTime":"2016-11-30T15:11:04.000Z","msg":"<blockquote>&lt;blockquote&gt;打錯標題打左三分鐘 <img src=\"/assets/faces/normal/clown.gif\" class=\"hkgmoji\" /><br />\n利申舊文黎，有人睇再推。LOL&lt;/blockquote&gt;<br />\n<br />\n第一次睇 幾吸引<img src=\"/assets/faces/normal/agree.gif\" class=\"hkgmoji\" /></blockquote><br />\n<br />\n你睇過我咩故 <img src=\"/assets/faces/normal/adore.gif\" class=\"hkgmoji\" />"}]}