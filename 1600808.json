{"tid":1600808,"cid":33,"subCid":0,"title":"《講真 我開始好擔心》","createTime":"2019-09-28T17:59:49.000Z","updateTime":"2019-09-28T18:03:21.000Z","uid":327868,"like":1,"dislike":4,"uniUserReply":3,"replies":[{"pid":"5860ddd88bef146a9453c9eb16b559ff48405f6a","tid":1600808,"uid":327868,"like":0,"dislike":0,"score":0,"citedBy":0,"replyTime":"2019-09-28T17:59:49.000Z","msg":"作為一個和理非，當初勇武出現嘅時候，我的確有呆一呆，覺得會唔會激左d。但當你親身經歷左幾次百幾萬人大遊行而政府仍然唔L理你時，心中怒火同無奈感真係大到爆炸。既然和平嘅你唔理，咁都唔怪得市民將行動升級，都係你班人迫出來的。而且我相信勇武嘅一班同我地係為相同嘅目標而戰鬥，行為激進但真心真意為社會公義，佢地比我地更勇敢更熱血，我心中更多嘅係佩服。<br />\n<br />\n事勢一直發展，雖然無咩好轉，政府仍然係唔L理，但我覺得無論係輿論、人數、民意、國際局勢等，黃絲一直係贏哂，贏得漂漂亮亮。<br />\n<br />\n直到出現私了。<br />\n簡單黎講私了就係當人民完全唔再信任法治同警察，唔再覺得法律可以制裁壞人，於是開始用自己嘅方法解決紛爭，以暴制暴，以眼還眼，差d咁講句，有d似文革批鬥。真正令我不安嘅瞬間，係我一個朋友睇住前幾日白衫俾人打到爆哂頭成臉血嘅相，第一反應係笑，仲要係瘋狂大笑好開心個隻，我開始有點不安，好怕大家會走火入魔。<br />\n<br />\n我明，警察濫捕，選擇性執法，元朗黑夜擺到明恐襲咁款但得好少人被捕，大家心好似俾火燒咁，覺得靠警察不如靠自己。但私了真係唔係一個理想嘅解決辦法。諗下，我地見到手足俾人打，只會更嬲，更出黎行。藍絲都一樣，打佢地，只會令佢地更覺得自己係慘慘受害者，你地班年輕人好過份，更多藍絲出黎派膠，係根本無辦法令佢地醒覺架！睇返歷代革命點解會成功，好多係因為人民夠團結，齊心對抗政權。人民對人民？并不是一個理想嘅狀態。只會令政府係度食我地花生，睇住你地兩班人鬥到死死下，自己就坐定定等大家分散左注意力。所以我地嘅憤怒之火要瞄準政權同警察，至於班藍絲？帶理性嘅淺藍的確可以試下用文宣同道理說服下。但班暴力深藍.........其實好老實講我都未諗到好嘅方法，唯有阻止住佢地傷害其他先，再等佢地俾天收。<br />\n<br />\n我會擔心私了呢個行為，并唔係因為驚輿論風頭會轉，我覺得唔會。黃絲仍然係主流民意，唔會真係一大班人割席，始終可以理解，我係心裡面都打左佢地十幾萬次。我驚嘅，係人迷失左自己，唔再知道自己為咩而咁做，做咩而要打，俾心中嘅火控制左自己，到時就真係好危險好危險。我地絕對唔可以變成咁。"},{"pid":"cd5260b923866023ac3d732ac3826cf1eb598632","tid":1600808,"uid":144522,"like":1,"dislike":0,"score":1,"citedBy":0,"replyTime":"2019-09-28T18:01:39.000Z","msg":"after midnight lu <img src=\"/assets/faces/lm2/yo.gif\" class=\"hkgmoji\" />"},{"pid":"5aa4c84460a5719a27e62038ac296cb050d0a3d1","tid":1600808,"uid":264956,"like":1,"dislike":0,"score":1,"citedBy":0,"replyTime":"2019-09-28T18:03:21.000Z","msg":"多d提醒已足夠，相信出得黎都有返咁上下良知，係最怕比人角色扮演姐。"}]}