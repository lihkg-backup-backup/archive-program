{"tid":1646975,"cid":5,"subCid":11,"title":"【本土研究社】阿sir買炮 唔洗你教","createTime":"2019-10-11T14:14:35.000Z","updateTime":"2019-10-11T15:11:06.000Z","uid":138409,"like":7,"dislike":0,"uniUserReply":4,"replies":[{"pid":"4c5a82a9f2a51d440725515435a8ae14020a8bbd","tid":1646975,"uid":138409,"like":0,"dislike":0,"score":0,"citedBy":0,"replyTime":"2019-10-11T14:14:35.000Z","msg":"<img src=\"https://na.cx/i/raUa8NL.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FraUa8NL.jpg&h=ab1e69f4&s={SIZE}\" /><br />\n<a href=\"https://www.facebook.com/localresearch/photos/a.649716891791054/2578879938874730/?type=3&amp;theater\" data-sr-url=\"https://r.lihkg.com/link?u=https%3A%2F%2Fwww.facebook.com%2Flocalresearch%2Fphotos%2Fa.649716891791054%2F2578879938874730%2F%3Ftype%3D3%26theater&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=b811ffe6\" data-auto-link target=\"_blank\">https://www.facebook.com/localresearch/photos/a.649716891791054/2578879938874730/?type=3&amp;theater</a><br />\n<br />\n--武器開支有幾多?--<br />\n<br />\n近來示威者買gear越來越困難， 但警察嘅gear 就不斷升級，TG 放題、水炮車、裝甲車逐步亮相，令人擔心警察手上面仲有無更多大殺傷力武器。過去幾個月公眾質疑警察花咗幾多錢買武器，同埋仲有幾多存庫，但呢啲資料，當然同警察嘅透明度一樣啦，完全當納稅嘅市民係透明，唔肯透露進一步嘅資料。<br />\n<br />\n但好彩我哋可以從香港警務處嘅財政預算案中睇到少少趨勢。<span style=\"color: gold;\">2014－15年度，警察嘅「重型武器及裝備」嘅總開支只有約$1.49億，但直至2019－20年度已大幅上升1.4倍至$3.61億（預算）【註1】。咁實際上買咗乜？</span>仲有無新購入更多水炮車？Sorry，公開資料極少，正所謂「阿Sir買炮，唔駛你教」。<br />\n<br />\n--做盤靚數 疑隱瞞重型武器開支--<br />\n<br />\n2015年初，傳媒發現警務處喺財政預算案加入購買3部水炮車嘅預算，每部$900萬、合共$2700萬，引起公眾恐慌。當時雨傘運動落幕不久，政府唔會估唔到買水炮車會引起激烈輿論。但根據財政預算案規定，若部門採購每項超過$200萬嘅「機器、車輛及設備」，就須要喺預算案中獨立成項審議，所以無辦法唔公佈。<br />\n<br />\n未知是否同水炮車爭議有關，<span style=\"color: gold;\">政府喺2016－17年嘅財政預算案中，鬼鼠咁將須「獨立成項審議」嘅限額由$200萬以上，大幅提高至$1000萬以上【註2】</span>。呢個改動，政府完全無解釋背後原因，亦不合乎常理（通常更改限額都是因為物價通脹等，增加5倍並不尋常），而且剛剛係每部價值$900萬嘅水炮車之上。<br />\n<br />\n換句話說，2016年後，若警察買更多水炮車、裝甲車、聲波炮或其他意想不到嘅「大殺傷力武器」，只要「較到個spec」令採購金額喺$1000萬以下，咁就可以放入「小型機器、車輛及設備(整筆撥款)」或「警隊特別用途車輛 ( 整體撥款）」帳戶中。話明係「整筆撥款」，即係歸類為「雜項」，無需要交代詳情。<br />\n<br />\n自2016－17年「造盤靚數」起，<span style=\"color: gold;\">同重型裝備及武器相關嘅「整筆撥款」嘅數字（即「小型機器、車輛及設備（整體撥款）」、「警隊特別用途車輛 （整體撥款 ）」），已經大幅由$1.81億，膨脹至2019－20年預算嘅$3.17億。</span>2016年嘅「造數」，令政府毋須交代今年$3.17億「雜項開支」現金流嘅細項；相反，須獨立成項嘅「機器、車輛及設備」現金流只有$4300萬。雜項總數係主要項目嘅7倍幾，你話唔係造數隱瞞都無人信。警察究竟買咗乜武器？不敢想像。<br />\n<br />\n--又唔做野，又唔讀書？--<br />\n<br />\n就「整筆撥款」嘅造數遊戲，曾經有議員提出質疑。張超雄議員在2018年曾經詢問警察「整筆撥款」嘅明細，只獲敷衍回應「撥款用於購置及更換行動裝備及支援前線的設施和執法、搜證及訓練裝備及設施」【註3】，無具體交待，任何武器也可以屬於「行動裝備」，簡單啲講就係答咗等於冇答，又唔做嘢，又唔讀書。<br />\n<br />\n警察唔答武器開支，絕對唔係個別事件。近年政府在公帑運用上逃避立法會監察，已成一個趨勢，尤其以警隊為甚。本土研究社翻查咗今年合共500條【註4】立法會議員審議財政預算案時提出，與各紀律部隊（包括警隊、消防、懲教、入境等）開支有關嘅問題，初步發現警隊係「最多秘密」嘅紀律部隊。<br />\n<br />\n每逢警隊被問及有關採購武器、新設備、資料情報系統嘅詳情，警察均會以多種理由拒絕提供，最常用嘅理由為「涉及警隊行動部署細節」或「沒有具體數字」；例如張超雄議員問及「胡椒噴劑、催淚胡椒煙霧器、伸縮警棍、左輪手槍、寸半口徑大口槍、雷明登散彈槍」嘅預算開支、存量、實際開支（問題編號SB248及SB249）；莫乃光議員問及警隊新購入的「資訊及情報系統」嘅種類和開支、是否來自中國供應商（問題編號SB147)；鍾國斌議員問及嘅「反恐裝備」、「反恐培訓內容及開支」（問題編號SB012)，<span style=\"color: gold;\">建制泛民，一視同仁，均無可奉告。</span><br />\n<br />\n議員詢問公帑運用嘅問題，只係牽涉一般性資料，如警察採購咗咩武器、咩裝備，既無關行動部署細節，亦唔係「國家機密」。<span style=\"color: gold;\">事實上每個紀律部隊均有行動部署細節，同屬紀律部隊嘅海關，卻會按議員要求，公佈採購儀器的詳情，如掃描機、車底檢查系統、毒品辨識器等（問題編號SB478），香港警察係咪有特權？係咪大_晒？。</span><br />\n<br />\n反修例運動進入第五個月，警暴已成日常，警察使用的武器規格越來越高，差不多每天都有市民被警務行動傷害，整個社會已陷入恐慌。若然政府還有挽回市民信心嘅意圖，除了成立獨立調查委員會外，更應該公佈過去五年、雨傘運動後所購入的武器明細，充分交代其採購理據及公開武器的使用守則。<br />\n<br />\n&mdash;<br />\n<br />\n【註1】重型武器及裝備指「機器、車輛及設備」、「警隊特別用途車輛」等。2014－15年至2019－20年財政預算案：總目122 香港警務處 ，詳細資料請見：<br />\n<a href=\"http://bit.ly/33owCsp\" data-sr-url=\"https://r.lihkg.com/link?u=http%3A%2F%2Fbit.ly%2F33owCsp&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=05c8504f\" data-auto-link target=\"_blank\">http://bit.ly/33owCsp</a><br />\n<br />\n【註2】概括而言，政府的採購預算以「大金額項目獨立成項、小金額項目放入雜項」為原則，雜項自然不會獨立成項顯示，以「整筆撥款」一次過向立會交代。2016年，政府更改「大金額項目」和「小金額項目」的定義，界限由$200萬大幅提升至$1000萬。故此若有新水炮車購入(價值大約$900萬），該項目將會被放入「小型機器 、車輛及設備(整體撥款)」或「警隊特別用途車輛 ( 整體撥款）」中，再不會獨立成項，公眾無從監察。見2016財政預算案簡介 <a href=\"https://www.budget.gov.hk/2016/chi/pdf/introd_vola_c.pdf\" data-sr-url=\"https://r.lihkg.com/link?u=https%3A%2F%2Fwww.budget.gov.hk%2F2016%2Fchi%2Fpdf%2Fintrod_vola_c.pdf&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=200d3e9e\" data-auto-link target=\"_blank\">https://www.budget.gov.hk/2016/chi/pdf/introd_vola_c.pdf</a><br />\n<br />\n【註3】審核2018－19年度開支預算 管制人員的答覆 保安局 答覆編號SB314<br />\n<a href=\"https://www.legco.gov.hk/yr17-18/chinese/fc/fc/w_q/sb-c.pdf\" data-sr-url=\"https://r.lihkg.com/link?u=https%3A%2F%2Fwww.legco.gov.hk%2Fyr17-18%2Fchinese%2Ffc%2Ffc%2Fw_q%2Fsb-c.pdf&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=30792beb\" data-auto-link target=\"_blank\">https://www.legco.gov.hk/yr17-18/chinese/fc/fc/w_q/sb-c.pdf</a><br />\n<br />\n【註4】審核2019－20年度開支預算 管制人員的答覆 保安局 答覆編號SB012、SB147、SB248、SB249<br />\n<a href=\"https://www.legco.gov.hk/yr18-19/chinese/fc/fc/w_q/sb-c.pdf\" data-sr-url=\"https://r.lihkg.com/link?u=https%3A%2F%2Fwww.legco.gov.hk%2Fyr18-19%2Fchinese%2Ffc%2Ffc%2Fw_q%2Fsb-c.pdf&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=a4fc6868\" data-auto-link target=\"_blank\">https://www.legco.gov.hk/yr18-19/chinese/fc/fc/w_q/sb-c.pdf</a><br />\n<br />\n【註5】Section 23, Freedom of Information Act 2000 of United Kingdom <a href=\"http://www.legislation.gov.uk/ukpga/2000/36/section/23\" data-sr-url=\"https://r.lihkg.com/link?u=http%3A%2F%2Fwww.legislation.gov.uk%2Fukpga%2F2000%2F36%2Fsection%2F23&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=4f88f9e5\" data-auto-link target=\"_blank\">http://www.legislation.gov.uk/ukpga/2000/36/section/23</a><br />\n<br />\n#開放政府研究<br />\n#公開資料<br />\n#資訊自由法<br />\n#財政預算<br />\n<br />\n&mdash;<br />\n<br />\n💰月捐撐起本研 單次捐款支持亦可以!<br />\n<a href=\"https://liber-research.com/support-us/\" data-sr-url=\"https://r.lihkg.com/link?u=https%3A%2F%2Fliber-research.com%2Fsupport-us%2F&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=354f564d\" data-auto-link target=\"_blank\">https://liber-research.com/support-us/</a><br />\n<br />\n📱新設本研 Telegram Channel 立即追蹤! <a href=\"https://t.me/liberinfo\" data-sr-url=\"https://r.lihkg.com/link?u=https%3A%2F%2Ft.me%2Fliberinfo&d=6p%2BW5B2gHvlBGPj8iPYwcoV%2FGdaNkEJkjxlYCjQUfm8%3D&h=e90575d9\" data-auto-link target=\"_blank\">https://t.me/liberinfo</a>"},{"pid":"8c1231d10a06ef4728ec1e66ea37e5b2b1d87bf0","tid":1646975,"uid":138409,"like":0,"dislike":0,"score":0,"citedBy":0,"replyTime":"2019-10-11T14:15:06.000Z","msg":"push"},{"pid":"91e91a0b685e6015a844051a16b3888a045cf5c9","tid":1646975,"uid":138409,"like":0,"dislike":0,"score":0,"citedBy":0,"replyTime":"2019-10-11T14:15:49.000Z","msg":"push"},{"pid":"c9af38182b9ad5ba8a22861dc756f447ad23c9a2","tid":1646975,"uid":138409,"like":0,"dislike":0,"score":0,"citedBy":0,"replyTime":"2019-10-11T14:16:24.000Z","msg":"push"},{"pid":"aa454dee7baa0e363c37980fb65bf47ccb0bc17b","tid":1646975,"uid":265339,"like":1,"dislike":0,"score":1,"citedBy":0,"replyTime":"2019-10-11T14:17:24.000Z","msg":"本土研究社真心高汁<br />\n<br />\n突發！香城online現已公開發售！<br />\n<a href=\"https://lih.kg/1646714\" data-auto-link target=\"_blank\">https://lih.kg/1646714</a><br />\n- 分享自 LIHKG 討論區"},{"pid":"9f52973631215fec8a66bca93515eeedad6ed984","tid":1646975,"uid":303413,"like":0,"dislike":0,"score":0,"citedBy":0,"replyTime":"2019-10-11T14:18:30.000Z","msg":"此回覆已被刪除"},{"pid":"8c6eadb0fa0601c38197a2d486769e4cf6f4fe46","tid":1646975,"uid":125542,"like":0,"dislike":0,"score":0,"citedBy":0,"replyTime":"2019-10-11T15:11:06.000Z","msg":"<img src=\"/assets/faces/normal/cry.gif\" class=\"hkgmoji\" /><img src=\"/assets/faces/pig/angry.gif\" class=\"hkgmoji\" /><img src=\"/assets/faces/pig/angry.gif\" class=\"hkgmoji\" /><img src=\"/assets/faces/pig/angry.gif\" class=\"hkgmoji\" />"}]}