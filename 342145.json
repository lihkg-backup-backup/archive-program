{"tid":342145,"cid":11,"subCid":0,"title":"IMAX 決定減少對 3D 電影嘅支援","createTime":"2017-07-31T11:10:44.000Z","updateTime":"2017-07-31T11:10:44.000Z","uid":41343,"like":5,"dislike":1,"uniUserReply":0,"replies":[{"pid":"726fee3b8af743eb21a3ea139bed266c21888ebc","tid":342145,"uid":41343,"like":0,"dislike":0,"score":0,"citedBy":0,"replyTime":"2017-07-31T11:10:44.000Z","msg":"個個都睇 3D，唔通個個都想睇 3D？ IMAX 決定減少對 3D 電影嘅支援<br />\n<br />\n其實唔係個個都想睇 3D，如果有得畀我揀，我都寧願睇 2D。大家都知一張戲飛嘅價錢比舊時貴咗好多啦，而睇 3D 電影就更加貴。不過好多時候所謂嘅 3D 電影，3D 效果最突出嘅部分竟然係字幕。又有啲時候睇 3D 電影唔記得帶或者帶錯 3D 眼鏡，我會埋怨究竟邊一個發明了 3D，我要⋯⋯<br />\n<br />\n鑑於2D觀影體驗比3D好，IMAX宣佈開始減少對3D電影嘅支援。IMAX嘅研究顯示普遍觀眾傾向想睇2D電影多，而且，雖然有3D版本嘅電影票房成績可能會好啲啲，但扣除晒成本之後，相對上3D為一齣電影賺取嘅利潤根本就好少。越嚟越多導演抗拒用3D器材拍攝電影又或者做3D後製，一嚟製作麻煩，二嚟3D電影未必令觀眾睇得舒服。<br />\n<br />\n大型製作嘅電影都開始唔做3D版本，就好似近期嘅《猿人爭霸戰：猩凶巨戰》、《鄧寇克大行動》等等，都唔需要借助3D做噱頭，票房一樣有好好嘅成績。再舉《魔戒》系列同《哈比人》系列做例子：當年《魔戒》系列只有2D版本，三集全球票房勁收大約廿九億美金；但係去到《哈比人》系列，換咗超高清3D拍攝，唔單止有觀眾覺得睇得唔舒服，未計通貨膨脹，最尾《哈比人》系列嘅全球總票房數字都只係比《魔戒》系列多啲啲，一樣都係大約廿九億美金左右。<br />\n<br />\n嚟緊IMAX都會落力支持多啲2D電影嘅放映，例如十月上映嘅《銀翼殺手2049》，IMAX只會得2D版本。逐步減少支援3D，又唔係代表IMAX唔再投資喺新媒體嘅觀影體驗。近期IMAX就好積極發展VR事業，仲喺美國開咗兩間IMAX VR體驗中心，今年推出過《盜墓迷城 Prodigium Strike》虛擬實境體驗，之後仲會同《正義聯盟》合作添。<br />\n<br />\n<a href=\"https://blog.hkmovie6.com/電影熱話/3d/\" data-sr-url=\"https://r.lihkg.com/link?u=https%3A%2F%2Fblog.hkmovie6.com%2F%E9%9B%BB%E5%BD%B1%E7%86%B1%E8%A9%B1%2F3d%2F&d=3MZ9oywrux%2BqS8jML%2FF7ZePnIAwyWqphGIcg0J4V%2Buw%3D&h=1d502494\" target=\"_blank\">https://blog.hkmovie6.com/電影熱話/3d/</a>"}]}