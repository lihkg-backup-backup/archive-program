{"tid":2358658,"cid":12,"subCid":0,"title":"無聊故事一則：聽話和順眼","createTime":"2021-01-08T09:48:06.000Z","updateTime":"2021-01-08T09:48:06.000Z","uid":284382,"like":0,"dislike":0,"uniUserReply":1,"replies":[{"pid":"7d2255620cb554ffe6791fec9742ce7619fbc59b","tid":2358658,"uid":284382,"like":0,"dislike":0,"score":0,"citedBy":0,"replyTime":"2021-01-08T09:48:06.000Z","msg":"從前有農場主人養咗五隻狗，分別係叫小黑、小白、斑點、金毛、旺財。由於農埸係牧羊為主，所以只要五隻狗都幫手睇羊，平時都任由牠哋自由出入農場四處。<br />\n<br />\n直至到某一日，主人發現農埸周圍土地已經俾一個財主買咗，權衡輕重之後決定轉讓整個農埸俾財主自己離埸。財主接手後就望一望五隻狗，旺財一見新主人就主動示好，而新主人見佢叫旺財又幾好意頭，所以都對旺財又攬又錫。金毛見狀覺得未必同新主人相處得好，決定離開農埸，新主人見仲有四隻狗肯留，而且隨時都可以由其他地方調一隻狗過嚟代替，所以放金毛離開並對另外四隻狗講只要肯聽主人話和順主人眼，之後生活同以前無分別。<br />\n<br />\n過幾年後，斑點一如過往看完羊就出農場玩，財主就覺得已經少咗一隻狗，其他狗唔應該可以自己出去玩留多啲時間係農埸看羊，所以搵一晚係另外三隻狗面前怒斥斑點，而班點表示自己只係按以往方式過生活點解要改變，最後財主見斑點唔聽話怕另其他狗有樣學樣決定殺斑點警示另外三隻狗。斑點死後，小白小黑對財主變得戰戰兢兢，而旺財則覺得自己又聽話又順眼一定安全。<br />\n<br />\n再幾年後，因為羊毛羊肉市場唔好，財主見到小黑覺得成身黑色好唔吉利，加上生意唔好，只係養兩隻狗就夠，不如殺咗小黑養少隻狗。當小黑小白知道財主意圖就決定一齊偷走，佢哋走前問旺財一唔一齊走，但旺財覺得係小白多事而自己又聽話又順眼，所以假意表示一齊轉頭就向財主告密。<br />\n<br />\n最後財主盛怒殺咗小白和小黑，而且覺得人老了心累，決定將農場交俾其中一個兒打理，兒子則帶埋自己親手養大嘅兩隻狗平安、吉祥黎農埸接管，旺財依舊向新主人搖尾示好。"}]}