{"tid":171867,"cid":12,"subCid":0,"title":"[短故／奇幻]割肉減肥","createTime":"2017-03-25T14:46:38.000Z","updateTime":"2017-04-01T03:51:24.000Z","uid":51000,"like":8,"dislike":0,"uniUserReply":0,"replies":[{"pid":"6358def1167f2df6ec7d098c6006126301c59119","tid":171867,"uid":51000,"like":0,"dislike":0,"score":0,"citedBy":0,"replyTime":"2017-03-25T14:46:38.000Z","msg":"我自細就係肥妹，試晒所有減肥方法，美容院、減肥藥、做運動唔使講；<br />\n<br />\n節食搞到胃出血，之後仲食多咗，更加肥；<br />\n甚至做過手術，喺胃入面擺個水袋，都無瘦到。<br />\n<br />\n雖然男友阿昌唔嫌棄，但臨近結婚，我真係好想做個瘦新娘，唔著果件加加大碼婚紗。<br />\n　　<br />\n<br />\n直至有一晚，我落街放狗，有個老伯拎住個碗，向我乞錢。<br />\n<br />\n我減唔到肥，心情已經好差，阿伯仲囉囉嗦嗦，係咁講佢有幾慘。<br />\n<br />\n我一怒之下，就叫我隻狗大舊去咬佢。<br />\n<br />\n點知大舊撲上去，張開血盆大口，但角度問題，一啖咬咗落個乞兒兜度。<br />\n<br />\n大舊甩咗隻牙，跌落地哀鳴，我心痛到喊。<br />\n<br />\n阿伯好感動：「小姐，見妳咁有愛心、骨格精奇，就送『速效紗布』畀妳。」<br />\n<br />\n阿伯甩低個盒就走咗，我懷疑，佢係驚我逼佢賠大舊嘅醫藥費。<br />\n　　<br />\n<br />\n解決咗大舊嘅問題後，我打開個盒，<br />\n有張說明書，話無論幾重嘅傷口，都可以用「速效紗布」迅速癒合。<br />\n<br />\n咁神奇？我手指上岩岩有個細傷口，用紗布一敷，果然消失咗，而且完全唔痛。<br />\n<br />\n我再試幾次，確定「速效紗布」有用之餘，仲可以無限次使用。<br />\n<br />\n真係太神奇！但係有乜用？有屠龍刀，都要有龍俾你屠架。<br />\n<br />\n我唔等錢使，唔會賣咗塊紗布，亦無興趣拎出黎做研究，貢獻人類。<br />\n<br />\n我只係想瘦，點解果位世外高人唔畀減肥藥我？<br />\n　　<br />\n<br />\n我望住身上嘅豬腩肉，突然昇起一個念頭。<br />\n<br />\n我拎把菜刀，狠狠喺大腿最肥果個位割落去，好似割豬肉咁。<br />\n<br />\n待續...<br />\n<br />\n<br />\nFB連載：<a href=\"http://www.facebook.com/tomato0728chan\" data-sr-url=\"https://r.lihkg.com/link?u=http%3A%2F%2Fwww.facebook.com%2Ftomato0728chan&d=Ue9aQsdn%2FMYV7LryoIv%2BZMmDuOf2Rd%2FwnGcLKIjXoko%3D&h=e91e538f\" target=\"_blank\">http://www.facebook.com/tomato0728chan</a>"},{"pid":"8558ac0c9cf5d284530a186c9d8681bba8991d66","tid":171867,"uid":51000,"like":0,"dislike":0,"score":0,"citedBy":0,"replyTime":"2017-03-26T17:31:06.000Z","msg":"趁血未湧晒出黎，我即刻拍塊紗布落去，劇痛消失。<br />\n<br />\n我望望隻大腿，皮光肉滑，好似無受過傷一樣，而且仲瘦咗一忽。<br />\n<br />\n果下真係好痛，但咁樣減肥，比任何方法都要快，又唔會縮胸。<br />\n<br />\n同埋一隻大腿瘦咗，另一隻肥，唔平衡架嘛，我不斷說服自己，要割埋另一隻。<br />\n　　<br />\n<br />\n我深吸一口氣，再割落另一隻大腿度，然後係兩隻小腿......<br />\n<br />\n我慢慢有經驗，敷紗布快咗，噴出黎嘅血都無咁多。<br />\n<br />\n我望住塊全身鏡，沾沾自喜，忍唔住影咗張腳相，匿名擺上網。<br />\n<br />\n好多人讚我有對纖瘦嘅美腿，話我一定好靚女，叫我擺全身相。<br />\n<br />\n平生第一次，有人讚我靚女，雖然佢地睇唔到我個樣。<br />\n<br />\n其實我輪廓都唔差，如果我割埋肚腩、再割下塊面，絕對可以做靚靚新娘。<br />\n　　<br />\n<br />\n我鼓起勇氣，趁阿昌唔係屋企，進行割肉行動！<br />\n<br />\n古有割肉餵鷹，今有割肉減肥。<br />\n<br />\n我岩岩割咗一塊肚腩肉，敷完紗布，身後就響起開門聲。<br />\n<br />\n待續..."},{"pid":"a7b59d672fbe1a92f623abf6ffcd4f1aa2dd9f0a","tid":171867,"uid":51000,"like":0,"dislike":0,"score":0,"citedBy":0,"replyTime":"2017-03-28T14:34:34.000Z","msg":"我好震驚：「阿昌，你今日唔係OT咩？」<br />\n<br />\n阿昌見我無著衫，拎住把血跡斑斑嘅菜刀，更加震驚：「有賊？」<br />\n<br />\n佢拎起手機就想報警，我急忙阻止佢，唯有講個真相畀佢知。<br />\n　　<br />\n<br />\n我都知呢啲故仔，結局通常都係傷口爆裂、眾叛親離，死得好慘。<br />\n<br />\n但為咗靚，我真係抵受唔到誘惑。<br />\n<br />\n我估到阿昌會有咩反應，佢會先鬧我唔愛惜身體，再哄我，話無論肥瘦都咁愛我，<br />\n然後沒收塊「速效紗布」，令我以後都無得割肉。<br />\n<br />\n<br />\n點知，阿昌眼定定望住地下果舊肉：「係妳岩岩割出黎？」<br />\n<br />\n我有啲尷尬：「係啊，係咪好肥？所以我先想減肥，你可唔可以畀我割到婚禮......」<br />\n<br />\n「舊肉妳仲要唔要？」阿昌突然問。<br />\n<br />\n我反應唔切：「下？點會要......」<br />\n　　<br />\n<br />\n我話音未落，阿昌執起舊肉，咬咗一啖，好似品嚐美食咁。<br />\n<br />\n然後，佢好感動咁攬住我：「我自細就想試食人肉，但一直都無機會，原來真係咁好食架。」<br />\n<br />\n我望住果舊血淋淋嘅肉，產生唔到任何食慾。 <br />\n<br />\n阿昌好快食晒果舊肉，我覺得好嘔心：「你居然食人肉？」<br />\n<br />\n阿昌眨眼：「咁果舊肉妳唔要，我珍惜食物有咩問題？」<br />\n<br />\n邏輯上無問題，但係，「食人肉好變態！」<br />\n<br />\n阿昌反問：「咁妳割自己啲肉，邊樣變態啲？」<br />\n<br />\n我又答唔出，諗深一層，<br />\n如果見到女友拎把刀，割到自己血淋淋，大部份男人都嚇走咗。<br />\n<br />\n待續..."},{"pid":"848d568d5b25d6ee4f2a0391769e5f61818f6f00","tid":171867,"uid":66267,"like":0,"dislike":0,"score":0,"citedBy":0,"replyTime":"2017-03-29T06:58:33.000Z","msg":"一開頭睇都有啲心寒<img src=\"/assets/faces/normal/yipes.gif\" class=\"hkgmoji\" /><br />\n佢條仔一食肉，我即劇笑撚咗<img src=\"/assets/faces/normal/fuck.gif\" class=\"hkgmoji\" />"},{"pid":"b1c12c9fd8f7018cddac778c583f43b1ed975f96","tid":171867,"uid":61586,"like":0,"dislike":0,"score":0,"citedBy":0,"replyTime":"2017-03-29T07:39:49.000Z","msg":"正<img src=\"/assets/faces/normal/tongue.gif\" class=\"hkgmoji\" />"},{"pid":"079e05bf0cec1606e657b4ea55bb69c3cf79efe0","tid":171867,"uid":90550,"like":0,"dislike":0,"score":0,"citedBy":0,"replyTime":"2017-03-29T19:03:17.000Z","msg":"留名<img src=\"/assets/faces/normal/dead.gif\" class=\"hkgmoji\" />"},{"pid":"7558d586ac5893ce64b07214715501cb70a76678","tid":171867,"uid":51000,"like":0,"dislike":0,"score":0,"citedBy":0,"replyTime":"2017-03-31T06:08:06.000Z","msg":"<blockquote>一開頭睇都有啲心寒<img src=\"/assets/faces/normal/yipes.gif\" class=\"hkgmoji\" /><br />\n佢條仔一食肉，我即劇笑撚咗<img src=\"/assets/faces/normal/fuck.gif\" class=\"hkgmoji\" /></blockquote><br />\n變咗溫馨故事<img src=\"/assets/faces/normal/smile.gif\" class=\"hkgmoji\" />"},{"pid":"a5a56e8f3fda4b66a8dedff035afd478209d060e","tid":171867,"uid":12183,"like":0,"dislike":0,"score":0,"citedBy":0,"replyTime":"2017-03-31T06:38:47.000Z","msg":"你既故事真的好正<img src=\"/assets/faces/normal/hoho.gif\" class=\"hkgmoji\" />"},{"pid":"1a27f590af76ec3129c2a7cc513d0e96bfc1d80b","tid":171867,"uid":71166,"like":0,"dislike":0,"score":0,"citedBy":0,"replyTime":"2017-03-31T12:17:03.000Z","msg":"條仔係咪最後殺左<img src=\"/assets/faces/normal/cry.gif\" class=\"hkgmoji\" />"},{"pid":"b47e39c5a1161655ae6fb6fc644dbecddabcc4b2","tid":171867,"uid":71166,"like":0,"dislike":0,"score":0,"citedBy":0,"replyTime":"2017-03-31T12:36:51.000Z","msg":"<blockquote>條仔係咪最後殺左你<img src=\"/assets/faces/normal/cry.gif\" class=\"hkgmoji\" /></blockquote>"},{"pid":"d3dab7f82ccb767c89d5fb93fe8d406775ab9f45","tid":171867,"uid":99639,"like":0,"dislike":0,"score":0,"citedBy":0,"replyTime":"2017-03-31T12:58:07.000Z","msg":"lm 好似整容液<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/good.gif\" class=\"hkgmoji\" />"},{"pid":"1f6703ec53ec49d0ec50e83e9d9da45e9c9e0039","tid":171867,"uid":51000,"like":0,"dislike":0,"score":0,"citedBy":0,"replyTime":"2017-03-31T17:46:26.000Z","msg":"阿昌解釋：「我想食人肉，但從來無諗過殺人，或者侵犯其他人嘅屍體。食慾還食慾，道德還道德。」<br />\n<br />\n「食人肉都有道德？」我理解唔到。<br />\n<br />\n「本來呢個慾望會深藏喺我心底，但妳要割自己啲肉黎減肥，反正都割落黎，不如畀我食。」<br />\n阿昌好認真咁講：「就算食雞肉豬肉，雞同豬都唔想被食，<br />\n但依加我先徵求妳同意，再食妳唔要嘅肉，唔係好善良咩？」<br />\n<br />\n我二百幾磅，想減一百磅......應該都夠阿昌食好耐。<br />\n　　<br />\n<br />\n我勉強同意，阿昌興奮到彈起。<br />\n<br />\n佢幫我搵麻醉藥，令我割果下無咁痛；<br />\n仲研究埋人體結構，確保我下刀嘅部位，唔會傷到內臟，有時佢仲幫我割。<br />\n<br />\n佢亦設計咗好多人肉嘅烹飪方法，不過我都無同佢一齊食。<br />\n<br />\n結婚果日，我真係變咗個瘦瘦新娘，人人都讚我減肥成功。<br />\n<br />\n不過阿昌就食得肉多，反而肥咗，唔知算唔算「我啲肉轉移去佢身上」。<br />\n　　<br />\n<br />\n婚後，阿昌成日帶我周圍食野，我抵受唔住美食嘅誘惑，好快肥番。<br />\n<br />\n我知道，佢都係想我肥番，佢有得食人肉啫。<br />\n<br />\n不過，我又想靚、又想食野、又唔想做運動，都無辦法唔割肉。<br />\n<br />\n自此之後，割肉食肉，就成為我地嘅定期親密活動。<br />\n<br />\n我知道，呢段感情會好穩固，因為阿昌搵唔到另一個女人，會割肉畀佢食；<br />\n<br />\n我亦搵唔到另一個男人，會接受到我成日割肉。<br />\n　　<br />\n<br />\n愛情有好多種，就算你係癲，<br />\n最緊要有一個人，陪你一齊癲。<br />\n<br />\n－完－<br />\n　　<br />\n<br />\n呢個短篇就此結束，fb上仲有其他故仔，希望大家鍾意<img src=\"/assets/faces/normal/smile.gif\" class=\"hkgmoji\" /><br />\n點算，啲喪屍俾人食晒：<a href=\"https://goo.gl/Fxd2Pj\" data-sr-url=\"https://r.lihkg.com/link?u=https%3A%2F%2Fgoo.gl%2FFxd2Pj&d=Ue9aQsdn%2FMYV7LryoIv%2BZMmDuOf2Rd%2FwnGcLKIjXoko%3D&h=f0d8a212\" target=\"_blank\">https://goo.gl/Fxd2Pj</a><br />\n我嘅職業係：幫人自殺：<a href=\"https://goo.gl/wPoZMF\" data-sr-url=\"https://r.lihkg.com/link?u=https%3A%2F%2Fgoo.gl%2FwPoZMF&d=Ue9aQsdn%2FMYV7LryoIv%2BZMmDuOf2Rd%2FwnGcLKIjXoko%3D&h=ab0e0252\" target=\"_blank\">https://goo.gl/wPoZMF</a>"},{"pid":"81617edc57fb1ba99797005b3b0f63d13962250c","tid":171867,"uid":15574,"like":0,"dislike":0,"score":0,"citedBy":0,"replyTime":"2017-03-31T18:52:40.000Z","msg":"我之前有睇哂你啲估<br />\n夠出人意表<img src=\"/assets/faces/normal/tongue.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},{"pid":"523ca16c93038cdec3ee21b8bfc9745258d4bac5","tid":171867,"uid":55233,"like":0,"dislike":0,"score":0,"citedBy":0,"replyTime":"2017-04-01T03:51:24.000Z","msg":"睇完之後唔想食肉<img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\nbtw<img src=\"/assets/faces/normal/good.gif\" class=\"hkgmoji\" />"}]}