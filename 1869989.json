{"tid":1869989,"cid":5,"subCid":0,"title":"食店聯盟召集人林瑞華入公民黨 盼「光復飲食界」 擬參選立法會","createTime":"2020-02-08T13:33:21.000Z","updateTime":"2020-02-08T13:33:21.000Z","uid":70063,"like":2,"dislike":0,"uniUserReply":1,"replies":[{"pid":"430b39c789121b5019fc96a8a2de95eadd0c136a","tid":1869989,"uid":70063,"like":0,"dislike":0,"score":0,"citedBy":0,"replyTime":"2020-02-08T13:33:21.000Z","msg":"民主派喺區選大勝後，希望可以喺9月立法會選舉乘勝追擊，並搶攻部分傳統功能組別議席。香港中小企食店聯盟召集人兼香港美食車聯盟主席林瑞華（Gordon）最近發起飲食界選民登記運動，希望可以「光復飲食界」，佢今日仲會召開記者會，宣布加入公民黨。Gordon同Emily講，會考慮參加立法會飲食界選舉，但當下最重要係做好選民登記，如果選民登記唔理想，就咩都唔使諗。<br />\n<br />\n<strong>林瑞華讚黨員站抗命最前線</strong><br />\n<br />\n公民黨話，為咗進一步加強同商界嘅聯繫，以及推動飲食業界選民登記活動，公民黨誠邀Gordon入黨。Gordon同Emily講，加入公民黨係因為該黨好多議員多年來都站喺公民抗命最前線，包括早喺2014年雨傘運動時，陳淑莊就已經企出嚟；而喺反送中運動，就有譚文豪同楊岳橋，佢亦覺得公民黨好正氣、形象好健康，所以選擇加入，「其他政黨都無考慮過」。<br />\n<br />\nGordon早喺元旦遊行已經同公民黨行「孖咇」，四出呼籲食店持牌人登記做選民。佢噚日就同譚文豪一齊去灣仔一間拉麵「黃店」，搵咗老闆響應選民登記運動。Gordon講過，飲食界目前有4408名選民，所以佢目標係希望可以搵到5000名新增選民。現時飲食界議員係張宇人。<br />\n<br />\n<a href=\"https://news.mingpao.com/pns/%e6%b8%af%e8%81%9e/article/20200121/s00002/1579545590091\" data-sr-url=\"https://r.lihkg.com/link?u=https%3A%2F%2Fnews.mingpao.com%2Fpns%2F%25e6%25b8%25af%25e8%2581%259e%2Farticle%2F20200121%2Fs00002%2F1579545590091&d=KH9yB5wEnJvJbT5Qn4WrOkV6NNh9RYlaag4wFuTDRgw%3D&h=e84d2134\" data-ef-url=\"https://embed.lih.kg/frame?u=https%3A%2F%2Fnews.mingpao.com%2Fpns%2F%25e6%25b8%25af%25e8%2581%259e%2Farticle%2F20200121%2Fs00002%2F1579545590091&h=7c4d17e2\" data-auto-link target=\"_blank\">https://news.mingpao.com/pns/%e6%b8%af%e8%81%9e/article/20200121/s00002/1579545590091</a>"}]}