{"tid":2276087,"cid":12,"subCid":0,"title":"「點解我付出咁多，佢都話我比唔到想要嘅嘢佢？」","createTime":"2020-11-07T15:39:18.000Z","updateTime":"2020-11-07T15:39:18.000Z","uid":97887,"like":4,"dislike":0,"uniUserReply":1,"replies":[{"pid":"f014acbb0d4349934137999f811b32b7ec5fff22","tid":2276087,"uid":97887,"like":0,"dislike":0,"score":0,"citedBy":0,"replyTime":"2020-11-07T15:39:18.000Z","msg":"頭先post錯台<br />\n<br />\n<br />\n一個女人對住一隻籠裡的百靈鳥發脾氣，百靈鳥別過臉去。<br />\n<br />\n一個大師行過，佢似乎同樣說話聽左無數次，但係依然不厭其煩咁同女人傾計。<br />\n<br />\n「大師，我好辛苦呀！我已經用盡所有心力愛百靈鳥，但係佢話我比唔到愛佢，佢話我好忙，佢需要嘅係陪伴。但係我己經將僅有時間比埋佢......」女人崩潰咁喊。<br />\n<br />\n大師笑笑口：「你意思係，你已經用盡努力去愛佢，但係佢感受唔到？」<br />\n<br />\n女人點點頭。<br />\n<br />\n「我究竟要點做，先可以令佢感受到我的愛？我最近睇咗好多書，有心理學、哲學、愛情心理學，我唔知要點做！」女人崩潰咁喊，顯然，她的內心好痛苦。<br />\n<br />\n大師突然問：「你有無諗過，無論你做幾多，都唔係佢想要嘅野。可能佢講得好正確，佢想要嘅嘢，你比唔到佢。」<br />\n<br />\n女人不解，好緊張問：「我究竟要點做？」<br />\n<br />\n大師笑笑口：「你就好似一間餐廳，佢係客人，你好努力serve佢，但係d菜式都係唔arm佢口味。不過佢覺得將將就就，照食。但係內心，佢依然覺得係你欠左佢。係你比唔到想要嘅嘢佢，佢一直忍緊你。」<br />\n<br />\n女人再問：「究竟佢想要咩，點樣先滿足到佢？我究竟要點做？」<br />\n<br />\n大師問：「不如講，你還可以點做？既然你可做的都做左，你覺得有其他可以做？又或者，你確定可以一直滿足到佢？」<br />\n<br />\n女人駁唔到。<br />\n<br />\n「人類總係以為自己好叻，以為只要自己有做嘢，就可以得到想要的結果，事實上，有時可能做得太多。」<br />\n<br />\n女人似乎明白大師嘅意思，又唔想明。<br />\n<br />\n「如果你做到咁盡，佢依然感受唔到，有冇諗過，你唔適合佢？放手都係一種愛。」大師說。<br />\n<br />\n女人苦笑：「可能好似我咁忙嘅人唔配拍拖。」<br />\n<br />\n大師搖頭。<br />\n<br />\n「無話配唔配，不過，你需要一個接受到你咁忙的人。無人可以要求對方改變，亦無人係其他人的債主。但係每個人唯一可以選擇係，要同唔要。」<br />\n<br />\n「或者，等到有個人，會謝謝你百忙都抽時間陪佢，個個人就係真愛。」大師說。<br />\n<br />\n「可能我唔會等到個個人。」<br />\n<br />\n大師突然問：「你係怕失去百靈鳥定真係愛佢？」<br />\n<br />\n女人苦笑講：「Why not both？」<br />\n<br />\n「如果怕失去，最終只會失去。只有敢失去，先可以擁有。如果你愛佢，更加應該比佢選擇，選擇留低或離開，記住，有去意的人，一直當自己係你債主的人，遲早會走。遇到困難都唔放手、識感激你付出個個，先係可以同你一齊行落去個個。」<br />\n<br />\n女人聽完大師講，打開雀籠的門。百靈鳥無飛走，但係依然抱怨。<br />\n<br />\n女人卻沒有再聽百靈鳥的抱怨，悠然自得咁行左出街。"}]}