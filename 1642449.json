{"tid":1642449,"cid":5,"subCid":0,"title":"NBA同暴雪呢兩單野，令我地受全世界注目，唔好浪費機會，不如出公開信同全世界講野","createTime":"2019-10-09T17:09:00.000Z","updateTime":"2019-10-09T17:09:00.000Z","uid":63053,"like":2,"dislike":0,"uniUserReply":1,"replies":[{"pid":"11c53e6d6d51580ca2c823261abf953db700c556","tid":1642449,"uid":63053,"like":0,"dislike":0,"score":0,"citedBy":0,"replyTime":"2019-10-09T17:09:00.000Z","msg":"暫時諗到幾個talking point<br />\n<br />\n第一<br />\n一個外國人因為支持其他人爭取民主自由，會受壓力被迫噤聲，連自己既言論自由都無埋<br />\n顯示出來自中共既壓迫，唔係未來式，係現在進行式<br />\n呢個威脅已經殺到埋身，就算你唔係中國，你既言論自由已經被侵蝕<br />\n呢類事情係香港一早發生緊，香港人係企係呢場戰爭既最前線，西方可以透過香港睇到中共將會點對佢地<br />\n中國依家係國內做緊既野同當年納粹差唔多，大家唔可以再袖手旁觀<br />\nIf you've wondered what you would've done during slavery, the Holocaust, or Civil Rights movement, you're doing it now.<br />\n請採取更多實際行動，包括經濟制裁，貿易禁運，一齊對抗中共威脅<br />\n<br />\n第二<br />\n中共竟然話言論自由唔包括挑戰國家主權同社會穩定既言論<br />\n呢個意識形態好明顯同普世價值相違背<br />\n中共一直將自己國民洗腦，海外留學生甚至僑居多年既移民仍然信奉中共果套<br />\n係海外聲援香港示威竟然會被中國人暴力襲擊<br />\n同時又用經濟壓力輸出意識形態，迫人就範<br />\n西方要早日睇清中共呢種荒謬既意識形態，係仲有能力既時候阻止佢既擴散<br />\n<br />\n第三<br />\n西方公司唔好再為短期利益出賣核心價值。<br />\nNBA係中國發展左咁多年市場又點？一個tweet就無曬<br />\n類似既事NBA唔係第一個，亦都唔會係最後一個<br />\n暴雪為左奶共重罰香港選手，一時三刻可以保住中國市場，但係中共要求既係絕對服從，你仲可以出賣你既靈魂幾耐，直至你頂唔順，直至靈魂一點不剩？<br />\n<br />\n第四<br />\n籃網班主蔡崇信出左封公開信，幫中國解話<br />\n封信扮曬理性中立，其實係狗屁連篇，仲要屈鳩我地港獨<br />\n大家要明白，外國只會支持香港民主自由，你叫佢支持港獨，佢好難做，唔知仲幫唔幫你好，我地現階段只適宜講雙普選<br />\n我地要重申我地示威既正當性，拒絕港獨既定性<br />\n五大訴求無提過港獨，雙普選係基本法寫明要有<br />\n我地只係爭取我地應有既野<br />\n(封公開信將中國被列強瓜分既歷史同我地爭取民主講成同一樣野，完全9唔搭8。就算真係追求獨立都無可能類比，一個係外敵入侵，一個人民自發。可以考慮加唔加呢part反駁)<br />\n<br />\n第五<br />\n多謝火箭總經理出聲<br />\n多謝NBA主席同火箭班主無跪低，無炒人<br />\n另外有好多人，包括議員，總統候選人出聲撐火箭總經理，撐我地<br />\n多謝佢地支持我地追求民主，支持言論自由<br />\n鼓勵佢地繼續發聲<br />\n<br />\n第六<br />\n香港情況<br />\n政府暴力鎮壓；蒙面法, ...<br />\n<br />\n臨時臨急諗既，未組織好，無固定次序，拋磚引玉先<br />\n如果覺得值得做既，請正評同幫我推post，推到有人幫手搞"}]}