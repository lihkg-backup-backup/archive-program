{"tid":377165,"cid":30,"subCid":0,"title":"[timing]為何未能心愛過 是時間的差錯","createTime":"2017-08-27T14:04:41.000Z","updateTime":"2017-08-27T14:04:41.000Z","uid":134262,"like":2,"dislike":0,"uniUserReply":0,"replies":[{"pid":"36acd7762e2b59da2e5980b8217292eea90546d1","tid":377165,"uid":134262,"like":0,"dislike":0,"score":0,"citedBy":0,"replyTime":"2017-08-27T14:04:41.000Z","msg":"有時timing唔啱係藉口 但有時亦都真係timing拆散左好多人<img src=\"/assets/faces/normal/frown.gif\" class=\"hkgmoji\" /><br />\n諗翻起嗰時嘅自己 單戀左你差唔多一年 知道你當我普通朋友 所以一直都做好嘅朋友身分本份 間中搵你吹下水 講幾句比你已讀 我都好開心<br />\n一年後我地關係突然好close 成日吹水 傾電話到天光 有時有啲小曖昧 我心入面竊喜 知道有轉機<br />\n直到出左幾次街 有一晚我唔舒服 你拖住我隻手行 十指嗰種 我知道你終於有小小鍾意我 因為你第一次拖女仔手 終於再唔係自己一廂情願<img src=\"/assets/faces/normal/frown.gif\" class=\"hkgmoji\" /> 你知唔知嗰陣我幾開心 雖然我地之間無講過任何要喺埋一齊嘅嘢 我都已經好滿足 原來呢個就係啲人話曖昧好幸福嘅原因<br />\n好可惜 嗰時嘅我地拖左手冇幾耐就dse 冇乜聯絡 過左幾個月 成件事已經唔同左<img src=\"/assets/faces/normal/frown.gif\" class=\"hkgmoji\" /> dse後我有搵過你 但係你都冇表示啲咩 我地就一直原地踏步 甚至倒退<br />\n就喺等待中 我不知不覺已經冇再鍾意你 或者可能係我已經等左你好耐 你都冇確切話比我聽你嘅態度 我有啲心灰意冷<br />\n或者 拖過手 其實唔代表乜嘢<br />\n當你再搵翻我嘅時候 我都只係好似普通朋友咁應你 出街我都婉拒左 因為我唔想比到錯覺你 我想同你做翻好朋友 但我知道未喺啱嘅時機<br />\n睇到你嘅status 係到怪責緊我曖昧嘅時候對你咁熱情 而家對你好冷淡<br />\n我心入面苦笑 我當初鍾意你嘅一年 為你嘅一句冷淡回覆失落過幾多次 為你嘅不讀不回亂諗過幾多嘢 為比你friendzone流過幾多眼淚 為要唔要主動whatsapp你 諗左幾個鐘先send出去<br />\n呢啲嘢 你都唔知<br />\n你大概係以為你開始鍾意我嘅時候我先開始鍾意你啦<br />\n而家咁樣 你當我係絕情嘅女仔 當我玩你感情都好 我都唔想解釋<br />\n我知道你都有用連登 如果你睇到呢個post 估到係我 希望你會明白 點解我地會變到咁<img src=\"/assets/faces/normal/smile.gif\" class=\"hkgmoji\" />"}]}