{"tid":1421915,"cid":5,"subCid":0,"title":"(手動轉 催淚彈 多謝黃大仙街坊)","createTime":"2019-08-06T09:17:24.000Z","updateTime":"2019-08-06T09:43:54.000Z","uid":241151,"like":8,"dislike":1,"uniUserReply":1,"replies":[{"pid":"746cc4c66f4dc54b2a3860b82b57362b5b6d193a","tid":1421915,"uid":241151,"like":0,"dislike":0,"score":0,"citedBy":0,"replyTime":"2019-08-06T09:17:24.000Z","msg":"(手動轉 催淚彈 多謝黃大仙街坊)<br />\n<br />\n我朋友叫阿龍，係勇武派。<br />\n由事件第一日開始已經走到好前。<br />\n阿龍話四年前雨傘革命有太多遺憾，亦感覺到如果今次輸咗，香港會正式玩完。<br />\n　<br />\n阿龍住黃大仙，單親家庭，阿媽係典型和理非淺藍。<br />\n只睇TVB，永遠覺得衝擊就係錯，就算政府有錯，都唔應該打警察。<br />\n被捕青年係自毀前途。<br />\n　<br />\n所以由六月起，阿龍同家人嘅關係愈來愈差。<br />\n龍媽軟硬兼施，成日煮阿龍最鍾意嘅嘢食，但始終都留唔住阿龍。<br />\n次次同屋企人嘈完，就搵我傾計。<br />\n　<br />\n老實講，口講就好堅強話脫離關係。<br />\n但話晒都係有血緣關係嘅親生阿媽。<br />\n屋企人嘅不認同，係至撚至撚心痛。<br />\n　<br />\n佢阿媽成日都話：「你以前都唔係咁嘅，你成個人變晒，係咪畀人洗腦啊？」<br />\n　<br />\n阿龍講咗一句：「我變咗，係因為以前個世界唔係咁！我只係想個世界變返以前一樣啊！」<br />\n　<br />\n直至尋晚黃大仙一役，阿龍嘅阿媽完全覺醒咗！<br />\n　<br />\n嗰晚阿龍一收到消息，趁阿媽入咗房訓覺就著齊裝備落樓。<br />\n　<br />\n臨出門口前仲幫屋企閂晒所有窗，因為知道警察一定出催淚。<br />\n　<br />\n但其實樓下咁嘈，正常人又點會訓得著&hellip;<br />\n唔夠幾分鐘，龍媽就走咗落街搵仔。<br />\n　<br />\n終於喺巴士總站附近搵到阿龍，周圍有好多熟識嘅街坊，見到警察鬧走啲途人好似喝狗咁喝。<br />\n　<br />\n阿龍叫阿媽快啲返屋企，呢度好危險，點知阿媽突然勇武起嚟，瘋狂咁鬧班警察。<br />\n　<br />\n阿龍強行扯咗返阿媽返屋企，轉頭想落返去支援。<br />\n今次阿媽無阻止佢，只係講咗句：<br />\n　<br />\n「聽日你留喺屋企休息吓，阿媽接力，聽日我唔返工。」<br />\n　<br />\n呢一刻，阿龍即使戴住面罩，<br />\n都止唔住呢個催淚彈，<br />\n喊到痴咗線。<br />\n　<br />\n（後記：阿龍講咗成件事畀我聽，頂你個肺，我喊到崩潰。）"},{"pid":"1ebaee1f49c6a60d0caaeda663f696517781cfc5","tid":1421915,"uid":241151,"like":0,"dislike":0,"score":0,"citedBy":0,"replyTime":"2019-08-06T09:43:54.000Z","msg":"<img src=\"/assets/faces/normal/smile.gif\" class=\"hkgmoji\" />"}]}