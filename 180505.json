{"tid":180505,"cid":5,"subCid":0,"title":"【劏房都租唔起】直擊元朗「貨櫃屋邨」湧現 月租3千有獨立廁所已租爆","createTime":"2017-03-31T03:22:03.000Z","updateTime":"2017-03-31T04:41:41.000Z","uid":3189,"like":0,"dislike":0,"uniUserReply":0,"replies":[{"pid":"00be79c0e59b74cd00fab2727fa5848bdb0037e5","tid":180505,"uid":3189,"like":0,"dislike":0,"score":0,"citedBy":0,"replyTime":"2017-03-31T03:22:03.000Z","msg":"林鄭月娥當選第五屆行政長官，指出解決房屋問題是重任之一。但市民眼見多屆政府都無力控制樓市，樓價升到失控，連劏房都租唔起。「自己住屋自己諗」，新的民間智慧，因此應運而生。<br />\n<br />\n記者連日在元朗鄉郊一帶穿梭，發現很多地盤外圍着一、兩層樓高的鐵板，內裡放着多個貨櫃，根本難以知曉那些「貨櫃」是真定假。記者轉向多間元朗的小型地產鋪打聽，發現上述部分地方，其實正神秘地經營「貨櫃屋邨」。地膽經紀安小姐指，貨櫃屋價錢平，非常搶手，「佢哋唔會經地產放盤，主要由朋友介紹，我個女識個老細我先知，喺大棠路山咀村。」雖然有盤，但安小姐都奉勸記者找其他平房，「嗰度好鬼㗎。」<br />\n<br />\n記者於是前往山咀村察看，但打開google map，竟然沒有山咀村的位置。於大棠路問過幾個村民，只有一人知道，「見到有個黃色牌寫住狗場就係啦。」記者摸黑入村，親身感受貨櫃村村民的不便。沿着「狗場」的指示牌走，轉彎離開大馬路一直往上走，馬路日久失修，非常崎嶇，刺鼻的豬糞味道鑽入鼻裡，狗吠聲從未間斷。左右兩旁是叢林，立着巨型山墳及多個金塔。部分轉角街燈照不到的地方，會突然有野狗或被關着的惡犬向記者咆哮，嚇得記者倒退兩步。走了十多分鐘，終於見到被鐵皮圍着的貨櫃屋邨。<br />\n<br />\n第二天在經紀帶路下，終於看到貨櫃屋邨的面貌。相信該貨櫃屋邨與旁邊狗場是同一業主，負責人黃太帶記者打開閘門、進入圍板內參觀，沿途未見有成年人，只有幾個本地、南亞裔小孩四處亂竄。此處放有七間貨櫃屋或石屋，黃太推銷她的貨櫃屋很搶手，「依家得番呢兩間，之前嗰家人排到公屋，上咗樓先有空位，我都係尋日先清垃圾。」<br />\n<br />\n放租的是一個已劏成兩個單位的長形貨櫃，該貨櫃放在一間石屋上，走廊以鐵籠包着。鮮黃色貨櫃被污漬染成暗黃，約二百呎的單位內，鋪上的木板已經浮起，上面沒有放任何傢俬。在兩個單位中間，有一個包上鐵皮，狹小的廁所與鄰居共用。每月租金三千元，包水不包電。黃太暗示在夏天電費不會便宜，「個冷氣機我會幫你裝番，唔裝會好熱㗎。之前個租客自己裝咗個分體式，走就拆番。」另外一間質素較好的貨櫃屋，黃太是為自己工人搭建，一樣可以同樣價錢放租。這間貨櫃屋較整潔，有以白色階磚鋪成的地板，潔白的膠板為牆身，還有一個獨立洗手間。<br />\n<br />\n記者翻查規劃署網頁，顯示該區域是農地，只能作農業用途，不能住人。故若非放租，在圍板下，外人絕不能察覺到內裡有住人的跡象。土地註冊處資料顯示，業主黃國強，於九八年以十萬元買入該山咀村地皮。他早年持有四間公司，但所有公司已經倒閉。記者曾到過他報住的元朗好旺洋樓及長沙灣祥利大廈，看更及住客均指他已搬走。<br />\n<br />\n撰文：財經組<br />\n攝錄：財經組<br />\n<br />\n<a href=\"http://nextplus.nextmedia.com/news/spot/20170330/491796\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Fspot%2F20170330%2F491796&d=WJuKoENqNSNgO%2FFXDb0as8KJ7zzy8RXHrd%2FDXtMH0Y8%3D&h=d9d8fc84\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Fspot%2F20170330%2F491796&h=9dee6ea8\" target=\"_blank\">http://nextplus.nextmedia.com/news/spot/20170330/491796</a>"},{"pid":"0e36b056f981ca138d56226448a30daeb5afe7b2","tid":180505,"uid":3189,"like":0,"dislike":0,"score":0,"citedBy":0,"replyTime":"2017-03-31T03:22:33.000Z","msg":"貨櫃屋邨在樓價高企下，有價有市，就在元朗大旗嶺後的崇山新村，負責人Norman便「早着先機」，三年前已放置了至少二十個貨櫃屋出租，而且統一全為兩層高，髹上不同顏色，猶如度假村。由於當時被傳媒踢爆屬非法經營，結果這個貨櫃屋邨難產。事隔三年，記者再到現場查看，貨櫃屋村雖未住人，但依然存在。<br />\n<br />\n業主Norman邀請記者入內，他指被政府圍封的貨櫃屋邨達九千呎，應該會在今年四月拆卸。他說三年來不斷與政府以書信來往，溝通如何善後，「政府罰咗我廿萬，之後要我拆晒所有櫃。」他並不甘心就此拆去所有貨櫃屋，「你睇我所有嘢都係全新，好似冷氣機咁，下面個化糞池又整咗廿萬，都無用過。」<br />\n<br />\nNorman又振振有詞指：「我本身係想做土地重生，順便幫吓後生仔，俾佢哋短租。我再教佢哋種嘢，希望佢哋有成功感，建立自信！」其實記者找到的只是冰山一角，雖然居住環境惡劣，但住屋問題一日未解決，貨櫃屋邨只會與工廈劏房一樣，禁之不絕。<br />\n<br />\n撰文：財經組<br />\n攝錄：財經組<br />\n<br />\n<a href=\"http://nextplus.nextmedia.com/news/spot/20170330/491798\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Fspot%2F20170330%2F491798&d=WJuKoENqNSNgO%2FFXDb0as8KJ7zzy8RXHrd%2FDXtMH0Y8%3D&h=ed0d7f72\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Fspot%2F20170330%2F491798&h=7d31199b\" target=\"_blank\">http://nextplus.nextmedia.com/news/spot/20170330/491798</a>"},{"pid":"febeb99d70599d3cd239d89dd12b0c78f6bcf336","tid":180505,"uid":77196,"like":0,"dislike":0,"score":0,"citedBy":0,"replyTime":"2017-03-31T03:25:49.000Z","msg":"唔怪得元朗做貨櫃場班人嘈9政府收地 <img src=\"/assets/faces/normal/hehe.gif\" class=\"hkgmoji\" />"},{"pid":"abccec3a28a6746581880b2700415f86e8019d47","tid":180505,"uid":3189,"like":0,"dislike":0,"score":0,"citedBy":0,"replyTime":"2017-03-31T03:30:38.000Z","msg":"中港貨運聯會主席蔣志偉稱，用作擺貨的貨櫃，為要承重會比較厚，價錢亦比較貴。至於用作寫字樓的貨櫃，一個二十呎乘十呎的貨櫃，大概要三萬元，已包窗口位、電位、有電燈。貨櫃通常在內地二線城市製造，再由陸路口岸逐個運來港。至於有隔熱功能的貨櫃，一般會在夾層加上發泡膠。<br />\n<br />\n但貨櫃屋始終是金屬，在夏日猛烈的陽光照射下非常炎熱，住客多數要在貨櫃內外再加上隔熱物料，及要開冷氣。優點則是不用打地基，價錢比較平，能夠隨時搬走。若怕因違例被政府要求清拆貨櫃屋，只需請人吊走，隨時能重新運回。<br />\n<br />\n採訪：財經組<br />\n攝錄：財經組<br />\n<br />\n<a href=\"http://nextplus.nextmedia.com/news/spot/20170330/492101\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Fspot%2F20170330%2F492101&d=WJuKoENqNSNgO%2FFXDb0as8KJ7zzy8RXHrd%2FDXtMH0Y8%3D&h=d66dd93e\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Fspot%2F20170330%2F492101&h=ea98cde0\" target=\"_blank\">http://nextplus.nextmedia.com/news/spot/20170330/492101</a><br />\n<br />\n記者在Facebook，找到貨櫃公司老闆Ivan，Ivan以往專做貨櫃屋寫字樓，但近月見到貨櫃屋有大量另類需要，開始轉型。「我遲啲會學吓喺facebook呃like，好多客都係睇facebook過嚟，希望今年去到一萬個like。依家每個月起碼做四、五個住家，試過做四個櫃併做一間屋，收咗三十幾萬，個價錢我好滿意。」<br />\n<br />\nIvan的公司在元朗十八鄉，他將兩個貨櫃打通，再將貨櫃三面裝上落地玻璃，非常美觀，旁邊有一個約二百呎的示範單位「盒子酒店」，內裡裝潢如一間酒店房，有一張雙人大床加兩張座椅，旁邊設獨立浴室，有花灑及抽水馬桶。Ivan對記者落力推銷貨櫃屋好處，「搞石屋要貴成倍，但買貨櫃屋只要三百蚊一呎，維持保養又少。住幾十年都無問題！」<br />\n<br />\n他以盒子酒店為例，優惠價九萬元，包浴室、內部牆身裝修及鋪地板，並指非常抵買。其間他手機響個不停，說生意很好，「新年積落啲單，所以好忙。」記者要求參觀他正進行的工程、作實地考察時，他拒絕得很直接，「如果無牌嘅屋都唔係好方便，到時你篤我咪死！無嗰啲就有啲尷尬，有牌嗰啲就可以。」放蛇當日，有一行四人的家庭正參觀完盒子酒店，他們本來住附近的組合屋，想加建一個單位，故要求Ivan將貨櫃屋做矮一點，減低被鄰居投訴的風險。<br />\n<br />\nIvan透露，貨櫃屋的另一好處，是方便被投訴時能隨時吊走，「你放入倉放低，個租金你照俾番，政府啲人影完相就走。影完又可以放返嚟。」他着記者安心，頭頭是道指貨櫃屋很安全，現時未有法律規管，他亦未曾見過政府正式出手，「貨櫃屋唔同鐵皮屋，新鐵皮屋馬上有寮仔部嚟拆。貨櫃屋呢？依家咩都唔係，只係當你係雜物。港英年代嘅法律都無改過，嗱，舊時貨櫃只係地盤寫字樓會用，無人用嚟做屋，佢淨係要界定你係固定還是非固定建築物，已經係好大問題。」Ivan斬釘截鐵說：「如果放農地最好有寮屋牌。而綠化地一定唔得，綠化地你放嚿磚都死，你買地時睇清楚。」<br />\n<br />\n有屋都要有地放，Ivan介紹了相熟經紀馮小姐給記者，她教路當然不用買昂貴的村屋地，「最好買塊農地，你申請個耕寮就安全，因為朱凱廸所以近排好嚴呀。我哋收你三、四萬，會有規劃師幫你搞，呢塊三千呎地，申請二百幾呎耕寮應該無問題。」她解釋政府勘察的方法，一般是於直升機上拍攝整個區域，然後比較與測量圖上的不同，「邊有咁得閒逐間睇呀。」不過記者翻查資料，申請在農地起「農舍」，只用於放置耕作工具，住人並不合法，馮小姐的方法有誤導成份。<br />\n<br />\n撰文：財經組<br />\n攝錄：財經組<br />\n<br />\n<a href=\"http://nextplus.nextmedia.com/news/spot/20170330/491797\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Fspot%2F20170330%2F491797&d=WJuKoENqNSNgO%2FFXDb0as8KJ7zzy8RXHrd%2FDXtMH0Y8%3D&h=5680d397\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Fspot%2F20170330%2F491797&h=255209cd\" target=\"_blank\">http://nextplus.nextmedia.com/news/spot/20170330/491797</a>"},{"pid":"457f4a27f99473540d381abfa8088505c4a58c8d","tid":180505,"uid":29314,"like":0,"dislike":0,"score":0,"citedBy":0,"replyTime":"2017-03-31T04:10:30.000Z","msg":"叫朱凱迪做野啦"},{"pid":"8f8a8dc9d7e65a8b51c414d3e5d2c7a966026f6e","tid":180505,"uid":77196,"like":0,"dislike":0,"score":0,"citedBy":0,"replyTime":"2017-03-31T04:12:09.000Z","msg":"<blockquote>叫朱凱迪做野啦</blockquote><br />\n佢做野都冇用啦，政府都怕撚左果班牛屎佬 <img src=\"/assets/faces/normal/sosad.gif\" class=\"hkgmoji\" />"},{"pid":"e00a0dbe3e1dd26f613a49a59530110c6901a0fd","tid":180505,"uid":2383,"like":0,"dislike":0,"score":0,"citedBy":0,"replyTime":"2017-03-31T04:14:09.000Z","msg":"咁大條水 緊係唔比你收地啦<img src=\"/assets/faces/normal/agree.gif\" class=\"hkgmoji\" />"},{"pid":"0e186bd6484232384ee661d1403d442e104f17b1","tid":180505,"uid":36901,"like":0,"dislike":0,"score":0,"citedBy":0,"replyTime":"2017-03-31T04:14:14.000Z","msg":"與其<br />\n<br />\n棕地-&gt;貨櫃場-&gt;貨櫃當房<br />\n<br />\n點解唔<br />\n<br />\n棕地-&gt;貨櫃場-&gt;公屋<br />\n<br />\n<img src=\"/assets/faces/normal/frown.gif\" class=\"hkgmoji\" />"},{"pid":"61d781799cecde7fb2bc6a5f734f5f94d1d764d8","tid":180505,"uid":77196,"like":0,"dislike":0,"score":0,"citedBy":0,"replyTime":"2017-03-31T04:15:34.000Z","msg":"<blockquote>與其<br />\n<br />\n棕地-&gt;貨櫃場-&gt;貨櫃當房<br />\n<br />\n點解唔<br />\n<br />\n棕地-&gt;貨櫃場-&gt;公屋<br />\n<br />\n<img src=\"/assets/faces/normal/frown.gif\" class=\"hkgmoji\" /></blockquote><br />\n<br />\nD錢入自己袋好過入政府袋"},{"pid":"50b46b06e9d3e68bf1c6a624fd1a811a9975ca4b","tid":180505,"uid":13503,"like":0,"dislike":0,"score":0,"citedBy":0,"replyTime":"2017-03-31T04:18:33.000Z","msg":"<blockquote>叫朱凱迪做野啦</blockquote><br />\n睇內文班牛屎佬都怕左朱凱廸煩<img src=\"/assets/faces/normal/good.gif\" class=\"hkgmoji\" />"},{"pid":"61fc554e4423c065c5c3138f144b9855757f68be","tid":180505,"uid":31,"like":0,"dislike":0,"score":0,"citedBy":0,"replyTime":"2017-03-31T04:19:08.000Z","msg":"<blockquote>與其<br />\n<br />\n棕地-&gt;貨櫃場-&gt;貨櫃當房<br />\n<br />\n點解唔<br />\n<br />\n棕地-&gt;貨櫃場-&gt;公屋<br />\n<br />\n<img src=\"/assets/faces/normal/frown.gif\" class=\"hkgmoji\" /></blockquote><br />\n班牛屎佬點會益你<img src=\"/assets/faces/normal/dead.gif\" class=\"hkgmoji\" />"},{"pid":"d112cafd0e82bdeed895de16852e7fa189bb61d0","tid":180505,"uid":73340,"like":0,"dislike":0,"score":0,"citedBy":0,"replyTime":"2017-03-31T04:19:49.000Z","msg":"幾矛盾<br />\n正常應該支持平租屋出現去增加供應<br />\n但呢類又係違法<img src=\"/assets/faces/normal/dead.gif\" class=\"hkgmoji\" />"},{"pid":"1b1d0090b6c62f2bc24abf25cbe4227553b33203","tid":180505,"uid":29314,"like":0,"dislike":0,"score":0,"citedBy":0,"replyTime":"2017-03-31T04:21:05.000Z","msg":"<blockquote>幾矛盾<br />\n正常應該支持平租屋出現去增加供應<br />\n但呢類又係違法<img src=\"/assets/faces/normal/dead.gif\" class=\"hkgmoji\" /></blockquote><br />\n呢個時候你仲信「增加供應」可以解決問題？"},{"pid":"7ebe6853a60964ba6d8df1ebc02fa9b1ad75d413","tid":180505,"uid":57705,"like":0,"dislike":0,"score":0,"citedBy":0,"replyTime":"2017-03-31T04:22:23.000Z","msg":"此回覆已被刪除"},{"pid":"8973bf32c62b27bf3f24eaa856ae877c971f129b","tid":180505,"uid":72058,"like":0,"dislike":0,"score":0,"citedBy":0,"replyTime":"2017-03-31T04:23:23.000Z","msg":"<blockquote><blockquote>幾矛盾<br />\n正常應該支持平租屋出現去增加供應<br />\n但呢類又係違法<img src=\"/assets/faces/normal/dead.gif\" class=\"hkgmoji\" /></blockquote><br />\n呢個時候你仲信「增加供應」可以解決問題？</blockquote><br />\n<br />\n<br />\n<a href=\"http://m.scmp.com/week-asia/opinion/article/2081896/hong-kongs-housing-squeeze-easy-fix-next-chief-executive#comments-open\" data-sr-url=\"https://r.lihkg.com/link?u=http%3A%2F%2Fm.scmp.com%2Fweek-asia%2Fopinion%2Farticle%2F2081896%2Fhong-kongs-housing-squeeze-easy-fix-next-chief-executive%23comments-open&d=WJuKoENqNSNgO%2FFXDb0as8KJ7zzy8RXHrd%2FDXtMH0Y8%3D&h=ca97c730\" data-auto-link target=\"_blank\">m.scmp.com/week-asia/opinion/article/2081896/hong-kongs-housing-squeeze-easy-fix-next-chief-executive#comments-open</a><br />\n<br />\nScmp做左相關調查同建議，香港某三間地產商有嘅地足以滿足晒現時所需嘅住屋數量嘅要求，只係佢地走法律罅，可以囤積居奇，而政府又視若無睹....<br />\n<br />\n<br />\n官商_ _ 其來有因。<br />\n<br />\nThis is Hong Kong<img src=\"/assets/faces/normal/frown.gif\" class=\"hkgmoji\" />"},{"pid":"26c7b8826fee505fa9a3bf5f77bf262f61885aa3","tid":180505,"uid":56453,"like":0,"dislike":0,"score":0,"citedBy":0,"replyTime":"2017-03-31T04:41:41.000Z","msg":"<blockquote><blockquote><blockquote>幾矛盾<br />\n正常應該支持平租屋出現去增加供應<br />\n但呢類又係違法<img src=\"/assets/faces/normal/dead.gif\" class=\"hkgmoji\" /></blockquote><br />\n呢個時候你仲信「增加供應」可以解決問題？</blockquote><br />\n<br />\n<br />\n<a href=\"http://m.scmp.com/week-asia/opinion/article/2081896/hong-kongs-housing-squeeze-easy-fix-next-chief-executive#comments-open\" data-sr-url=\"https://r.lihkg.com/link?u=http%3A%2F%2Fm.scmp.com%2Fweek-asia%2Fopinion%2Farticle%2F2081896%2Fhong-kongs-housing-squeeze-easy-fix-next-chief-executive%23comments-open&d=WJuKoENqNSNgO%2FFXDb0as8KJ7zzy8RXHrd%2FDXtMH0Y8%3D&h=ca97c730\" data-auto-link target=\"_blank\">m.scmp.com/week-asia/opinion/article/2081896/hong-kongs-housing-squeeze-easy-fix-next-chief-executive#comments-open</a><br />\n<br />\nScmp做左相關調查同建議，香港某三間地產商有嘅地足以滿足晒現時所需嘅住屋數量嘅要求，只係佢地走法律罅，可以囤積居奇，而政府又視若無睹....<br />\n<br />\n<br />\n官商_ _ 其來有因。<br />\n<br />\nThis is Hong Kong<img src=\"/assets/faces/normal/frown.gif\" class=\"hkgmoji\" /></blockquote><br />\n好幾年前已經發現好多近十幾年內落成既新樓好多單位係長期烏燈黑火，完全無有人入住過既跡象<br />\n香港人居住問題根本唔在於土地不足同供應短缺，而係個市場欠缺規管同適當干預同埋你上面講既法律罅"}]}