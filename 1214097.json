{"tid":1214097,"cid":5,"subCid":0,"title":"「有冇人係會上前線㗎！？」","createTime":"2019-06-13T03:31:03.000Z","updateTime":"2019-06-13T04:39:15.000Z","uid":167011,"like":17,"dislike":0,"uniUserReply":4,"replies":[{"pid":"d6218261abf4d783698ce136532eebdf1cd3481e","tid":1214097,"uid":167011,"like":0,"dislike":0,"score":0,"citedBy":0,"replyTime":"2019-06-13T03:31:03.000Z","msg":"琴日發夢，係我第一次參與呢種集會示威，朝早9點，去到夏愨道，同兩個朋友會合，其中一位介紹佢自己既朋友俾我識既時候，同我講：「呢條友係勇武派黎，岩岩先上咗前線幫手圍鐵馬。」聽到個下，真係由心敬佩，要企係前線，將人生辛苦努力既一切賭博係面前可能已經放棄人道既警察，我自問實在做唔出。<br />\n<br />\n中午得知三點衝擊既時候，同行友人（非前線）說笑道叫我食多啲嘢，咁陣間先有力幫手衝。我話：「我冇個啲人咁勇敢。」<br />\n<br />\n三點到達，人群情緒開始激動，「撤回」兩字與拍掌聲不斷交替，起碼持續左十五分鐘。而我自己就離開左隊伍，隻身沿住添美道走向龍和道。去到中段，物資站既師兄向人群大聲詢問：「有冇人係會上前線㗎！？」喺我嘗試扮聽唔到，再若無其事地繼續行既時候，我前面戴住頭盔既勇士已經自己前去領取物資。<br />\n<br />\n不知不覺間，我已經到左立法會門口，亦開始幫手佈置鐵馬。<br />\n<br />\n不知不覺間，添美道中間既勇士已經開始衝擊，而係添美道與龍和道交界既我地，將鐵馬一個一個搬入立法會個area，一列排開既警察都開始後退到立法會正門。<br />\n<br />\n不知不覺間，我戴上左頭盔，眼罩，手套，亦換咗件朝早出門時，唔知點解帶咗出黎既長袖衫。<br />\n<br />\n警察開始發射催淚彈，我同身邊既勇士立即後退戰場，喺途中，冇人推，冇人撞，喺呼吸困難、手忙腳亂既環境下，冇一個人，係冇一個人為左自己而造成混亂。出返龍和道時，見到兩個女仔對眼、成塊面都紅哂，而左邊個女仔第一句係：「冇事，幫咗佢先。」過左一分鐘，發現原來佢地既媽媽都喺度，傷勢差不多。同一個家庭，有相同既價值觀，即使為同一個目標而受到傷害，亦繼續為同一個目標而前進，夫復何求？<br />\n<br />\n警察既第一波攻勢後，戰況轉至龍和道往灣仔既出口，一個個鐵馬由添美道開始送到，喺我地擺鐵馬陣既時候，身邊既勇士，面對住數十個距隔2、30米準備進擊既警察，同我地講：「呢度有我地就得，你地唔洗咁前。」係我往後跑既時候，橡膠子彈既聲音喺我身後爆響，一，二，三，隨之而來既係數不清既催淚彈。後來得知有勇士無辜被爆頭時，我知道個個人其實隨時可以係我，或者係我身邊捨身為港既人，我知道佢受到既傷害，值得我地以十倍回報既憤怒。<br />\n<br />\n走返入添美道時，我開始怯，開始不知所措，喺被警察兩邊包夾，四周煙霧瀰漫，呼吸逐漸困難既情況下，我選擇咗放棄，我一個人跑左返夏愨道，之後一直徘徊，掙扎於回守、停留、回家之間。<br />\n<br />\n我選擇咗停留，選擇咗支援既角色。<br />\n<br />\n未上過前線既人唔知道，面對未知，面對絕望，面對死亡，所需要既勇氣。因為佢地既努力，我地成功佔據咗金鐘，因為佢地，我地引起咗回響，因為佢地，我地引以為傲既香港依然有望。<br />\n<br />\n經過今日，我唔知道下次發夢既時候，會唔會再有勇氣走上前線，但係我唔會選擇回家，唔會放棄身邊比我努力一百倍既勇士，做唔做到前線都好，都唔重要，香港從來唔缺乏勇敢既人，但我地缺乏唔表達自己意見，缺乏關心香港既人，每個人都有佢自己既角色，我會進修醫療方面既知識，因為我知道我唔係勇士，我係一個懦弱既人，但當見到人地遇到困境既時候，我係最勇敢既自己。<br />\n<br />\n夢醒後，就係面對現實，對抗現實既時候。"},{"pid":"eeedc894b47a4e2f13f08078d900b774fa9872a8","tid":1214097,"uid":25858,"like":1,"dislike":0,"score":1,"citedBy":0,"replyTime":"2019-06-13T03:39:24.000Z","msg":"香港人真係好勁呀! 將來若果美軍派兵來香港作戰,我相信大把香港人上前線作戰!<img src=\"/assets/faces/lm2/support.gif\" class=\"hkgmoji\" />"},{"pid":"ee17d61f2436d7e5de16ea282eb4d6bf8a283eba","tid":1214097,"uid":227711,"like":0,"dislike":0,"score":0,"citedBy":1,"replyTime":"2019-06-13T03:50:48.000Z","msg":"推，有時和理同勇武可以係同一個人，落到場我諗所有人腦入面都有掙扎。做你認為果一刻嘅狀態下對成個運動最有幫助嘅事<img src=\"/assets/faces/normal/good.gif\" class=\"hkgmoji\" />"},{"pid":"aae6f76aee993fb78c7d0b927c3772d84ae8c22b","tid":1214097,"uid":167011,"like":0,"dislike":0,"score":0,"quote":{"pid":"ee17d61f2436d7e5de16ea282eb4d6bf8a283eba","tid":1214097,"uid":227711,"like":0,"dislike":0,"score":0,"citedBy":1,"replyTime":"2019-06-13T03:50:48.000Z","msg":"推，有時和理同勇武可以係同一個人，落到場我諗所有人腦入面都有掙扎。做你認為果一刻嘅狀態下對成個運動最有幫助嘅事<img src=\"/assets/faces/normal/good.gif\" class=\"hkgmoji\" />"},"citedBy":0,"replyTime":"2019-06-13T04:14:39.000Z","msg":"一齊加油<img src=\"/assets/faces/normal/cry.gif\" class=\"hkgmoji\" />"},{"pid":"7d7febdea987d8a0aed7eb4472f78aa52d17abb5","tid":1214097,"uid":209999,"like":1,"dislike":0,"score":1,"citedBy":0,"replyTime":"2019-06-13T04:39:15.000Z","msg":"我琴日發夢都係前線.如果無身邊既人.我唔會咁勇敢.我有人陪.而我隨離個個無.但佢都好勇敢出左黎.我見到佢個樣好無助但又想出一份力個陣.我捉住佢隻手.同佢講戴好副Gear先.保護自己最重要.個一下佢好似搵翻方向咁.雖然之後衝落龍和我衝快左唔係佢隔離.但大家目標一致.一句關心.一句支持.一句互相打氣.係前線真係好有作用"}]}