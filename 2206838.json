{"tid":2206838,"cid":11,"subCid":0,"title":"[劇透]對於好多人TENET子彈窿好confuse，我嘗試解釋吓","createTime":"2020-09-17T18:00:11.000Z","updateTime":"2020-09-18T00:38:34.000Z","uid":145235,"like":1,"dislike":5,"uniUserReply":1,"replies":[{"pid":"81634234f25c472a2f9a70c09557726c2625913b","tid":2206838,"uid":145235,"like":0,"dislike":0,"score":0,"citedBy":0,"replyTime":"2020-09-17T18:00:11.000Z","msg":"我用一開始係實驗室啲子彈窿嚟說明:<br />\n<br />\n<strong><span class=\"red\">子彈受輻射之後逆轉運行，同進入逆轉門係相同效果</span></strong><br />\n<br />\n1. 子彈係逆行，主世界順行<br />\n<br />\n2. 子彈吸返入槍之後，俾主角拎出嚟，之後研究再收埋，一路收埋到日後某個時間發生三戰(此刻對子彈本身嚟講係一路逆轉到未來三戰)，粒收埋嘅子受到輻射，從此逆轉運行(此時就變返順行)。<br />\n<br />\n3. 子彈睇全個世界係逆行(子彈本身已變順行)，子彈睇住全世界逆行到三戰前，喺某個位置收埋，之後有個人拎出嚟(對個人嚟講係收埋子彈)，玩兩玩(其中包括俾主角空中放手掉落枱面)，上彈，開槍，離開槍口射出，陷入子彈窿(並且keep住留喺入面)，之後有個女人叫主角瞄準，放低槍，逆住出返門口。<br />\n<br />\n4. 第3點個人同個女人就係主角同女科學家，佢哋角度係順行，動作就係第3點嘅相反，即係電影嗰幕，所以佢哋一入去間房，子彈窿已經存在，子彈亦都喺入面。<br />\n<br />\n如果理解到，咁對於其他已出現嘅子彈窿或同子彈窿有相似性嘅事件，都應該理解到，只不過可能唔係受到輻射，而係入咗逆轉門"},{"pid":"25320d2e43bc85d8be8d5b51b77027d4952ff783","tid":2206838,"uid":145235,"like":0,"dislike":0,"score":0,"citedBy":0,"replyTime":"2020-09-17T18:03:19.000Z","msg":"希望幫到大家，或者大家仲有問題或覺得錯，可以討論吓"},{"pid":"1fe83fda06367d75937886c3a73cd6b7eeaa5e9e","tid":2206838,"uid":145235,"like":0,"dislike":0,"score":0,"citedBy":0,"replyTime":"2020-09-17T18:07:35.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"dc3c7db16cf219ec23c6fc980c19dca97df18c04","tid":2206838,"uid":145235,"like":0,"dislike":0,"score":0,"citedBy":0,"replyTime":"2020-09-18T00:38:34.000Z","msg":"竟然冇人問，咁粒子彈係點被生產嘅呢？<br />\n<br />\n大家都記得，係逆轉嗰陣，角色入去逆轉機前，會見到另一個邊嘅自己係逆轉咁入返逆轉機，而對子彈而言都係，另一邊嘅子彈，就係由子彈被生產開始:<br />\n<br />\n1.  子彈被印度女商人生產，之後保存。<br />\n<br />\n2. 保存去到未來某一刻，俾Sator用某方式逆轉咗，好大機會係逆轉機，第1個post係以女科學家同主角談話中推測係核爆輻射令子彈逆轉，而真正命途係俾Sator逆轉。<br />\n<br />\n3. 逆轉咗之後，就係去返我第1個post所講，逆轉返返去實驗室，被主角發射。<br />\n<br />\n4. 由子彈角度出發，係喺實驗室被收埋保存之後，去到未來俾人帶去逆轉機，入去之前見到另一邊嘅子彈同時由生產逆住(對面粒子彈其實係順，但因為本身實驗室粒彈係逆，所以望對面嗰粒係逆)去到逆轉機前進行逆轉。<br />\n<br />\n5. 逆轉之後生產嗰粒就逆轉去返實驗室(如第1個post所述)，另而實驗室嗰粒就返返去生產喇。<br />\n<br />\n子彈嘅命途就係咁。"}]}