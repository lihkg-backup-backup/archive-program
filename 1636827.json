{"tid":1636827,"cid":5,"subCid":12,"title":"冷氣軍師：用中共都睇得明嘅社會理論分析當前局勢與走向【長文】","createTime":"2019-10-07T23:12:59.000Z","updateTime":"2020-05-01T13:14:20.000Z","uid":298288,"like":2,"dislike":0,"uniUserReply":2,"replies":[{"pid":"ca81190acd73251b51566e16377188b2beed5bd9","tid":1636827,"uid":298288,"like":0,"dislike":0,"score":0,"citedBy":0,"replyTime":"2019-10-07T23:12:59.000Z","msg":"《國家學體系：社會理論》作者是德國的Lorenz Von Stein（當時還沒成立德國）<br />\n佢當年睇咗資本主義覺得壓榨打工仔係冇前途嘅<br />\n之後佢又睇番社會主義同共產主義，覺得冇可能所有人平均分啲錢唔用，因為一用錢就會有變化，資本主義又可能復活<br />\n佢總結認為<strong>資本主義同社會主義設想嘅烏托邦都係一個<span style=\"color: blue;\">靜止嘅狀態</span></strong>，但社會係運作緊，冇可能達到一個靜止嘅狀態<br />\n跟住<strong>佢提出一個新嘅理論，將社會視為一個<span style=\"color: blue;\">互動嘅系統</span></strong>，討論如何創造一個在運作中保持大致上平衡嘅循環，呢個社會理論當年畀日本借鑒，點知誤入歧途搞到自己亡國，之後呢個理論又畀北歐參考，建立咗現在所謂的福利國家<br />\n<br />\n小弟嘗試用佢套社會理論來分析本地局勢，當然罐頭硬套落香港情況<strong>冇可能完全吻合</strong>，所以都只是畀大家多一個<strong><span style=\"color: red;\">參考</span></strong><br />\n<br />\n10年前，80萬嘅樓家下賣到成800萬咁，但萬零蚊嘅人工家下都未突破三萬關卡<br />\n按照呢個趨勢，買樓難過登天，但政府又坐視不理，啲有錢人又繼續開開心心咁賺錢，而打工仔除了番工就手停口停，完全係無產階級，點算好？換政府或許是一個方法<br />\n另一方面，自己開闢新天地去搵錢又得，但租金又貴，做小販又冇牌，未開波就無限畀人勸退，開始到都難撐得過三年，成本順勢一加就死火了，啲地產霸權睇住你死<br />\n於此同時，教育又死板到難以置信，集中西之弊端於一身，政府簡直係通過犧牲香港人嘅競爭力去追求香港嘅競爭力啊！<br />\n用社會理論來講，只有畀通漲追到跌落成窮人的打工仔同成世唔洗愁嘅有錢人，從窮人升級到歐洲人嘅好少，冇形成一個中間的中產階級，但是這個中間的階級本身社會功能係為窮人提供支援，積極參與政治活動，在<strong>社會矛盾中提供緩衝</strong>並且審時度勢地選擇支持邊一方。由<strong>香港中產階級的消失</strong>，而中等收入人士又未發揮到中產階級嘅社會功能，所以<strong><span style=\"color: red;\">社會矛盾激化，惡化為社會危機</span></strong><br />\n<br />\n用大陸人都睇得明嘅說話來講：香港人係愚公，妄想借亂局移除教條主義、功利主義、官僚資本主義三座大山<br />\n<br />\n反送中爆發，社會矛盾畀咗一部分動力，到政府退步的時候，因為警隊搞咗好多大頭佛，黑警問題又畀咗好大動力畀個運動<br />\n用社會理論來講，反送中爆發時社會矛盾都順勢惡化為社會危機，有些社會人士希望可以順便通過運動改變當前既得利益者的棋局，建立新秩序，例如通過普選改變社會結構、改善民生<br />\n而政府退讓之後運動繼續，其原因有二，一個係<strong>社會危機已經激發為社會鬥爭</strong>，好多人都希望能夠改變當前的秩序，並因此引發暴力活動；另一個原因係因為啲黑警有政府包庇之後好似有咗特權咁，於是產生咗<strong>特權階級同平民階級嘅對立</strong>，畀<strong>社會鬥爭<span style=\"color: red;\">添加</span></strong>咗<strong>階級鬥爭</strong>嘅動力，想停都難<br />\n<br />\n咁呢個社會理論又點推斷社會鬥爭嘅結果呢？<br />\n佢話，社會鬥爭一開始一定係啲勇武嘅人搞破壞，咁嘅行動會係有贊有彈，但係<strong><span style=\"color: red;\">暴力冇辦法長期維持</span>，而且暴力雖然可以結束舊秩序，卻無法開始新嘅時代，<span style=\"color: red;\">冇可能通過暴力完成家下所謂嘅「時代革命」</span></strong><br />\n點解呢？<strong><span style=\"color: red;\">因為冇新秩序，咁舊勢力就可以輕易地捲土重來，重新奴役人民</span></strong><br />\n咁點算呢？佢話，<strong><span style=\"color: orange;\">社會鬥爭一定要係中間轉型，從暴力轉型到建設性</span></strong>嘅行動同討論，將力量用於建設新秩序。佢認為一開始嘅暴力會係最底層嘅打工仔發動嘅，啲人冇生產工具，手停口停，係完全嘅無產階級，都冇嘢可以失去，所以都唔驚失去啲咩。佢總結話<strong><span style=\"color: orange;\">歷史上轉型通常係有接近底層嘅中產階級會企出來領導、凝聚大家嘅力量去創造新秩序</span></strong><br />\n<br />\n睇番當前局勢，前線嘅暴力行動開始有人叫停，而實際上武力嘅使用都差不多到一個瓶頸，好似無論行邊條路武力都好似發洩多過畀人覺得係推進運動成效，前面都唔知去邊個方向好，眾議紛紛<br />\n<br />\n咁根據個社會理論我地需要一個大台啦，但眾所周知我地好抗拒大台，咁所以&hellip;&hellip;諗個新方法啦。將網站做成一個議會或許都可以嘗試，雖然細分到社會個體時意見會好凌亂，又未必有人能去逐一整合到一起。<br />\n<strong><span style=\"color: orange;\">相信香港人的智慧。</span></strong><br />\n<br />\n重複一次，生搬硬套的理論可能唔係完全吻合香港實際情況，所以當<strong>參考</strong>咁睇，唔好心急直接當指引"},{"pid":"2028c727326b9d585349e08c11b0653e2e74847b","tid":1636827,"uid":305536,"like":0,"dislike":0,"score":0,"citedBy":0,"replyTime":"2019-10-07T23:21:16.000Z","msg":"<span style=\"font-size: xx-large;\">重點: 將網站做成一個議會, 突破瓶頸</span><br />\n<br />\n有得諗<img src=\"/assets/faces/normal/slick.gif\" class=\"hkgmoji\" />"},{"pid":"a59d4256e3f244ca9221795f47ec865d6f4883bb","tid":1636827,"uid":298288,"like":0,"dislike":0,"score":0,"citedBy":0,"replyTime":"2020-05-01T13:14:20.000Z","msg":"讀緊關於 Design Thinking 既書，對於如何將網站做成一個議會好有參考價值，因爲網站人太多好多時會而不議，議而不決。<br />\n<br />\n如果可以將 Design Thinking 應用到個討論當中，就可以促進個討論，參與討論既人就可以係唔同進度注意番唔同既重點，有效地達到討論和決策的功能。"}]}