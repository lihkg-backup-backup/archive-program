{"tid":777957,"cid":33,"subCid":0,"title":"郁FCC","createTime":"2018-08-13T10:34:23.000Z","updateTime":"2018-08-13T10:34:23.000Z","uid":25558,"like":0,"dislike":1,"uniUserReply":1,"replies":[{"pid":"9f196460c69c861cababc7a19e160fb7fb5919b5","tid":777957,"uid":25558,"like":0,"dislike":0,"score":0,"citedBy":0,"replyTime":"2018-08-13T10:34:23.000Z","msg":"<a href=\"https://hk.lifestyle.appledaily.com/lifestyle/columnist/左丁山/daily/article/20180813/20474793\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E5%B7%A6%E4%B8%81%E5%B1%B1%2Fdaily%2Farticle%2F20180813%2F20474793&d=YrxRAFvHh%2BjiZ2DXrFK85oS5T71%2BpEKm9yZKOKwCwR4%3D&h=287379fb\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E5%B7%A6%E4%B8%81%E5%B1%B1%2Fdaily%2Farticle%2F20180813%2F20474793&h=4061e28c\" target=\"_blank\">https://hk.lifestyle.appledaily.com/lifestyle/columnist/左丁山/daily/article/20180813/20474793</a><br />\n<br />\n2018年08月13日 <br />\n<br />\n郁FCC - 左丁山<br />\n<br />\n<img src=\"https://static.appledaily.hk/images/apple-photos/apple_sub/20180813/large/e8802a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20180813%2Flarge%2Fe8802a.jpg&h=fe3fbe29&s={SIZE}\" /><br />\n資料圖片<br />\n <br />\n<br />\n在家吃麵包及餐蛋麵，閱讀幾日報紙，睇到叙福樓集團收購灣仔「永華」，就想起此店以雲吞麵、竹昇麵馳名多年，生意好好，中午幾時都冇位，叙福樓應該係以理想價錢收購啩，<br />\n否則永華東主點會肯出售老招牌吖，此店素來服務態度似劉德華廣告嘅金句，叙福樓CEO黃傑龍係新派人物，土木工程師出身，一定知道嘅，今時今日嘅服務態度唔能夠再數十年如一日，新一代醒目仔買上一代老招牌，必定要有新手法，始能夠讓老招牌生金蛋。<br />\n<br />\n吃麵之際，想起大編輯送來一樽「烏橄欖菜」，乃汕頭長平路東海酒家產品，話專係用來與潮州粥一齊食嘅，潮州籍富豪視之為珍品。心念一動，開咗樽烏橄欖菜嚟伴食餐蛋麵，雖然唔多啱味，但純吃烏橄欖菜，已覺美味非比尋常，無怪潮州人士視之如寶。<br />\n一路食，一路睇報紙，見到梁振英大罵FCC觸碰紅綫，為港獨張目。<br />\n<br />\n背景係FCC（外國記者會）邀請「香港民族黨」之陳浩天演講，中國外交部駐港特派員公署主動聯絡FCC，要求停止，FCC不允，於是大公、文匯、建制派人士發動攻擊，梁振英係「發現港獨之父」，仲唔立即跑到台前開炮轟FCC咩？<br />\n<br />\nFCC理事（外國記者）早已向南華早報講明，香港傳媒有言論及討論自由，不會取消陳浩天演講。FCC呢次大膽了，膽敢得罪前特首及外交部駐港外交特派員公署，以後點算好？<br />\n<br />\n閱報之際，手機響起，中環老友來電：「哈，你冇地方食飯嘞，上星期見到你在FCC食三文治，依家FCC得罪有權勢人士，而FCC會所係政府物業，他日租約期滿，實踢走FCC，懲罰吓呢班洋記者，梁振英係會記住呢件事嘅！」吓，唔會啩？<br />\n<br />\n港英總督麥理浩批准FCC搬上雪廠街會址（前牛奶公司凍倉），1982年尤德主持會所開幕禮，林鄭月娥於2007年負責與FCC談判新租約，對FCC理事讚揚FCC係香港寶貴資產，特區政府必定維護香港新聞言論自由，現在林鄭係特首，佢態度有冇改變呢？香港FCC係整個亞太區內最有歷史、最有風味嘅外國記者會，<br />\n會員不限於外國特派員及駐港記者，外交使館人員，中環人士，好多都係會員，如果中國政府或者特區政府真係因為陳浩天事件而要「郁」FCC嘅話，肯定成為世界新聞，傷害香港國際形像。左丁山做咗FCC會員三十幾年，已有資格唔駛繳交每月會費，好希望當今特區當權派唔好煽風點火呀！  <br />\n<br />\n左丁山 <br />\n電郵 :mcwriter@appledaily.com<br />\n<br />\n<br />\n上一則<br />\n上一則<br />\n寶寶和暴男 (陶傑)<br />\n<br />\n下一則<br />\n下一則<br />\nOK文化 (林夕)"}]}