{"tid":1266636,"cid":1,"subCid":0,"title":"講幾句不合時宜嘅說話","createTime":"2019-06-29T15:01:29.000Z","updateTime":"2019-06-29T15:01:29.000Z","uid":270179,"like":1,"dislike":1,"uniUserReply":1,"replies":[{"pid":"02f90ac9d1dba74954fc2dfe308873b8923db8c5","tid":1266636,"uid":270179,"like":0,"dislike":0,"score":0,"citedBy":0,"replyTime":"2019-06-29T15:01:29.000Z","msg":"講幾句不合時宜嘅說話<br />\n<br />\n我絕對尊重以死明志呢個行為，呢種犧牲精神好高尚 。如果佢唔係社運中堅份子，要救社會神早出咗全力，唔洗等臨終嗰刻。<br />\n<br />\n一個素人咁樣走去死，我估佢大概本身都有求死念頭，掙扎咗好耐，社會嘅事推佢一把，佢就唔再猶豫，毅然跳落去。<br />\n<br />\n我就假定佢唔係全然想犧牲，有一半係本身想死，但願意攬多個講題跳落去，都係高尚嘅事。<br />\n<br />\n以前我試過用激仗法勸想自殺嘅朋友，咁想死，為香港搞單大嘢先畀人亂槍射死啦！不如掛條banner先跳落去啦！佢話我on9 「我已經生無可戀 自己都顧唔掂 你重要我顧埋活著嘅市民 睬你都有味」<br />\n<br />\n但兩位犧牲者，都願意攬多個議題跳落去，佢哋係生有可戀㗎，佢哋好愛香港 ，死都記掛住香港。<br />\n<br />\n但無論犧牲嘅人本身有求死意向，定係單純為咗香港而死都好，當以死明志不幸地成為activism嘅一部份；而志只可以明一次，無得充權後下次進步，無take two。<br />\n<br />\n只可以死一次，遺書文案就一定要寫得好啲，要煽情、要夠狠、要有bite。反正決定咗要死，唔好求其寫啲字，嘥咗自己條命。<br />\n<br />\n之前嘅梁生，佢唔係廣告人，唔係設計人，唔係event planner。我至今仍然好震驚佢咁識玩，又banner、又雨褸寫大字、又擾攘多時。作為一個整圖佬，佢唔走都走咗，諗起件黃雨褸，除咗「多謝」都唔知講乜好。你離開了，圖騰卻散落四週。<br />\n<br />\n所以如果真係要死，要死得轟動啲。<br />\n<br />\n旁人絕對無資格話人條命犧牲得值唔值，但同一份寫得唔好嘅控訴書一齊死<br />\n，然後重畀警察極速用黑膠袋遮住堆字 ，再畀傳媒粗暴乾脆咁扭曲求死原因為感情觸礁，先係我覺得最唔值嘅事。<br />\n<br />\n但，老老實實，無論佢死得幾華麗，條黃屍流到一地黃色血都好，都對件事唔會有好大改變。<br />\n<br />\n雨革時我同朋友一直閂埋房門細聲講，好想等佢開第一槍，好想等第一個人死 ，先可以醞釀集體暴動。<br />\n<br />\n但到魚蛋開咗槍，市民大眾都唔會話好嬲。<br />\n到太古有人跳 但市民大眾都唔會將矛頭指向政權。<br />\n<br />\n先唔講勁權唔會心軟，香港人本身就無暴民格。死幾多個人，集體悲憤已經係盡頭，全民暴動永遠都唔會喺香港發生。<br />\n<br />\n香港普遍人都好溫和，好抑壓，和平理性入咗大部份人嘅血，我自己都係。我身邊有幾個朋友，發脾氣都好文明，想掟嘢，喺枱上搵樣最平最軟掟唔爛嘅物物嚟掟，費事掟爛啲有用嘅嘢會浪費；又有個朋友，佢好嬲，要掟碟，佢唔係拎嚟掟人，係較準角度掟落地，求個聲效，嚇下對方就算；而我，我人生只係掟過公仔、廁紙卷、成盒釘書釘，同刷膠&mdash;&mdash;發緊脾氣都識三思，係我身邊唔少人嘅寫照<br />\n<br />\n無嗰種戰鬥民族性格，唔會一嬲就遇神殺神，遇佛殺佛。香港人無所謂狼性，即係平時中國視頻見到，一個支那女人捉姦捉到將個小三當街扒光，再圍毆一個光脫脫女人嗰種狼性。<br />\n<br />\n大概死幾多個人，都無乜用<br />\n所以唔好諗遺書點寫先華麗悲壯啦<br />\n拎返啲力幫手寫懶人包啦<br />\n唔好再死喇<br />\n<br />\n/<br />\n從FB轉來的<br />\n希望大家都唔好死<br />\n<a href=\"https://www.facebook.com/big.guy.tung.e/posts/10219701417385428?notif_id=1561817656392469&not;if_t=comment_mention\" data-sr-url=\"https://r.lihkg.com/link?u=https%3A%2F%2Fwww.facebook.com%2Fbig.guy.tung.e%2Fposts%2F10219701417385428%3Fnotif_id%3D1561817656392469%C2%ACif_t%3Dcomment_mention&d=raogrMnRIgwaKnbVZhVJo%2F4FZ2Hvuo87ztF5QEQ%2B7nM%3D&h=a5ea7eac\" data-auto-link target=\"_blank\">https://www.facebook.com/big.guy.tung.e/posts/10219701417385428?notif_id=1561817656392469&not;if_t=comment_mention</a>"}]}