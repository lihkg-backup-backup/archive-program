{"tid":341885,"cid":12,"subCid":0,"title":"《如果你相信緣份，請與我展開一場緣份遊戲。》","createTime":"2017-07-31T07:16:28.000Z","updateTime":"2017-08-04T09:53:42.000Z","uid":9869,"like":3,"dislike":2,"uniUserReply":0,"replies":[{"pid":"ce56d240501c3d47687b92cf15183852c7957da6","tid":341885,"uid":9869,"like":0,"dislike":0,"score":0,"citedBy":0,"replyTime":"2017-07-31T07:16:28.000Z","msg":"序<br />\n<br />\n十二月既巴黎市區飄住雪，我穿上大衣戴住鴨嘴帽喺呢個城市既大街小巷中悄悄地穿梭。<br />\n<br />\n幾顆雪花棲身喺我衣物上，然後慢慢佔據整個都市，淹沒整個夜空<br />\n<br />\n我喺呢個談不上熟悉又唔算陌生既都市裏踱步，遇見陌生既路人<br />\n<br />\n七年前，我離開熟悉既地方同人，黎到一個我完全無深入了解過既地方，展開我未有過既生活<br />\n<br />\n時間既天規寫下我地既轉變，紀錄低我地成長既印記。<br />\n<br />\n七年前，我同你約定好，七年後既最後一個月份要喺巴黎呢片土地上再次相見<br />\n<br />\n每一晚我都喺度諗，如果我地真係有緣份能夠再次遇上既話，我既第一句對白又會係啲咩？<br />\n<br />\n好多好多既幻想喺呢二千日不斷喺我腦海浮現，然後又好似蝴蝶咁突然消散<br />\n<br />\n「一日都足以改變一個人，何況係七年？」我有個朋友成日都咁同我講<br />\n<br />\n即使我地中間隔左七年，但我仍然選擇相信我地之間既緣份<br />\n<br />\n假如你變左都好，我都希望能夠見到蛻變後既你<br />\n<br />\n如果到最後只係換黎一個失望既結局，我仍唔會後悔去尋找呢個遊戲既最終答案。<br />\n<br />\n我抬頭抑望滿天既雪花，緩緩散落在金光璀璨既香榭麗舍大道<br />\n<br />\n喺呢個人海之中，我又能唔能夠再次抓緊你溫暖既雙手？<br />\n<br />\n歷年七年既遊戲，一切都會徐徐喺呢晚落幕。"},{"pid":"3702e429bf7507cd4a281db57a41a6af621d7226","tid":341885,"uid":9869,"like":0,"dislike":0,"score":0,"citedBy":0,"replyTime":"2017-07-31T07:18:11.000Z","msg":"１. 起點終站<br />\n<br />\n我望住禮堂上面個大鐘，望住佢由十點九游動到十一點半。<br />\n<br />\n就好似果晚咁。<br />\n<br />\n果晚，我望住個時針同分針分指向十一同三十。然後步出家門，向附近既一座工業大廈走去。<br />\n<br />\n果晚，我第一次聽到果把聲。<br />\n<br />\n「呢個世界仲有人等緊你架！」<br />\n<br />\n我望向大門既位置，一個人都無。<br />\n<br />\n「比啲時間自己，相信緣份，終有一日你會搵到生存落去既理由。」<br />\n<br />\n果晚係我最後一次向住呢度大門走去。<br />\n<br />\n閂好門，再唔比任何人進入。<br />\n<br />\n時間，對於好多人黎講可能係代表住一大筆錢，又可能係代表十幾分既答案，又可能係代表住一段感情。<br />\n<br />\n但對於呢刻既我黎講，只係一個虛無既數字，充其量只係用黎幫我分辨白晝同黑夜，又或者，做一個計算日子既工具、一個幫我計算死期既工具。<br />\n<br />\n「考試時間結束，請各位同學停筆。考生喺收完卷之前不得離開試場。」<br />\n<br />\n直到個監考員姐姐問我野既時候，我先從果個白底黑字既大鐘返返黎現實。<br />\n<br />\n「同學你無咩事嗎？你望住個鐘望左好耐啦喎。」然後收左我份卷。<br />\n<br />\n「無。」呢一年，現實逼使我變得沉默寡言。<br />\n<br />\n我望一望禮堂既四周，開考果陣仍坐滿整個禮堂，原來依家只係得返一半人多啲，啲人無聲無息咁走左。<br />\n<br />\n就好似，當日佢離開我咁樣。<br />\n<br />\n步出禮堂既時候，所有同學都向下走，離開學校。而我，自己一個走向上層。<br />\n<br />\n我叫陽嘉晴，依家讀緊副學士Year1，姐係人人口中所講既Asshole仔。"},{"pid":"fb70e4853670ca14aca51c84190bc862061eff40","tid":341885,"uid":9869,"like":0,"dislike":0,"score":0,"citedBy":0,"replyTime":"2017-07-31T07:19:03.000Z","msg":"我一路從袋中拎出果份退學信，一路努力回溯啱啱我寫左啲咩落份卷度。<br />\n<br />\n唔，諗唔到。<br />\n<br />\n上Office交完封信之後，我喺呢度既時光正式畫上句號。我戴上壞掉既耳機，沿住前樓梯一路行落地面，或者因為已經考完試既關係，沿途幾乎一個人都見唔到。電梯前既枱仔同電腦、課室門外既長凳，當中既片段不斷侵襲我腦海。好辛苦...<br />\n<br />\n無，呢度根本無野好留戀，果啲人根本唔重要。我不斷咁樣同自己講。<br />\n<br />\n有個人曾經同我講過：「成長，就係當你可以用理性去覆蓋自己既感性既果刻。」<br />\n<br />\n但我做唔到，所以，我先會無左佢。<br />\n<br />\n我走出學校，走向利舞臺方向，經過咖啡店，經過電訊公司，一個人漫無目的咁行。<br />\n<br />\n從前，只有佢帶住我一直行，望住佢個背影一直行，就好似一隻幼貓咁只係識跟住自己媽媽走咁。一無左媽媽，就會無晒方向，變到唔識返屋企，只係識行黎行去，盼望有日媽媽會返黎陪佢屋企。可悲既係，媽媽一早已經丟低左貓仔，去左好遠既地方。<br />\n<br />\n考完試，就係漫長既假期。其實正常黎講係仲要返暑期課程既，但我都quit左咯，所以有一個長啲假期等開學。<br />\n<br />\n放假最佳消磨時間既工具，我相信除左返工之外，都無咩選擇好過佢架啦。<br />\n<br />\n「喂，阿晴終於捨得返黎啦咩？」餐廳個經理笑笑口咁同我講<br />\n「係啊。」我用力擠出個笑容，始終做呢行，笑容都好重要。<br />\n「快啲換衫啦，今日好多Booking啊。」<br />\n<br />\n收工既時候，電話突然傳來一絲震動。<br />\n<br />\nTY：「喂你交左相上網未啊！」<br />\n我 ：「未啊六月尾先Dead嘛」<br />\nTY：「你有野做緊？」<br />\n我 ：「啱啱收工」<br />\n<br />\n講緊呢個TY，我同佢識左兩個月都無，就連佢係樣都唔記得，極其量都只有好模糊既影像，而我同佢相遇既故事，依家諗返都幾有趣。<br />\n<br />\n我同佢既故事，應該由果條Message開始。"},{"pid":"1a8d45d895273b7879f5fe77aa3783f9b4412c17","tid":341885,"uid":9869,"like":0,"dislike":0,"score":0,"citedBy":0,"replyTime":"2017-07-31T07:27:56.000Z","msg":"「我想問我收到呢封Email但又未收到Offer咁姐係點」我喺個Non-Jupas Telegram Group度問<br />\n<br />\n唔洗幾耐，就有人解答到我個問題。我諗我算係班入面少數比較緊張呢樣野既人<br />\n<br />\n不過算啦，唔重要。<br />\n<br />\n隔左幾個鐘有個叫TY既人Quote返我句野再打左句「我都係啊...」<br />\n<br />\n我果陣都無咩點為意佢地再講左啲野，只係知佢係咁喺Group度講野，反正，我想知既答案已經得到，唔需要再理咁多野。<br />\n<br />\n「我自己都搞唔掂仲邊有時間理你啊？」我又諗返起果日既事<br />\n<br />\n直到我睇到果個叫TY既人講既野，我先發覺，呢個世界真係有幾多巧合。<br />\n<br />\n「我上星期五in，星期二收封Email架，點解仲未有Offer架」屌你我啱啱咪問左<br />\n<br />\n咪住先，啲日子咁熟既？<br />\n<br />\n「你大概幾點in？」我即刻喺個Group度問<br />\n<br />\n「兩點幾囉」咦喂？<br />\n<br />\n我慢慢回想返果日發生既事。我記起我唔識路，要搭的士，之後去到幢野度又唔識路，要問清潔姐姐......<br />\n去到面試場地，有個女仔坐左喺度，佢耷低左頭，佢把棕色長髮遮住左佢個樣，喺個掛有貓仔鎖匙扣既袋度搵緊野。之後我望向玩緊電話既工作人員，佢又抬起頭望住我，隔左幾秒先問我叫咩名。登記完之後，佢叫坐喺度等左先。<br />\n<br />\n我喺書包度潛個File出黎，檢查好所要既文件，收埋部電話，就靜靜地坐喺度。<br />\n<br />\n「啪。」個女仔Shit左一聲，即刻喺地下執返個File<br />\n<br />\n我從側面望向果個女仔。原來佢側面都幾靚。望左一眼之後，我先發覺自己好白痴，點解臨Interview都要掛住昅女。<br />\n<br />\n好快，佢就比人叫左入去。就只係得返我同果個玩緊電話既工作人員喺度。<br />\n<br />\n一片寂靜。<br />\n<br />\n唔洗十分鐘，個女仔就出返黎，叫我入去。<br />\n好好彩，個面試都係問埋啲老牌問題，喂介紹下自己先啦，你點解要今年就想入返U啊咁。同樣地，唔洗十分鐘就我返去等消息。<br />\n<br />\n返出黎，出奇地再無下一個人等住入，我果陣即刻諗緊自己係咪In錯CIE<br />\n<br />\n唔，我從一個禮拜前返黎依家。明明果陣得我地兩條友In架咋喎，無理由架...我諗答案只有一個<br />\n<br />\n「你係咪跌File果個女仔？」我直接喺個Group度問佢，無野直接得過咁樣問啦掛<br />\n<br />\n「喂你洗唔洗咁樣踢爆我先」果個叫TY既女仔PM我，搞到我嚇左嚇。<br />\n<br />\n「係，好對唔住。」吓咁唔係點相認啊<br />\n<br />\n「我以為你係女仔黎...」我係咪Miss左啲野，點解我會聽唔明<br />\n<br />\n「點解？」<br />\n<br />\n「你張Icon啊」<br />\n<br />\n係喎，我張Icon係一張Q版韓星畫，而且個Account名又唔男唔女咁，比人誤會都正常既，況且，我個真名都成日比人誤會我係女仔啦。<br />\n<br />\n「喔，係喎。都正常既」"},{"pid":"43c49c34fb6f2bd522a915eb6639d5c74501c0ee","tid":341885,"uid":9869,"like":0,"dislike":0,"score":0,"citedBy":0,"replyTime":"2017-07-31T07:29:28.000Z","msg":"我望住佢張Icon，然後禁入去，係一張影住兩隻貓公仔既相。我好努力醒返起佢係咩樣，但只係記得佢側面幾靚，而正面大概係咩樣就一啲印象都無。<br />\n<br />\n「點解會咁耐都無Offer架」<br />\n<br />\n「佢咪叫我地等多陣囉」<br />\n<br />\n「其實果日我應該係三點幾先In，但因為我唔識路又緊張，所以走左去搭的士。」點解個故事咁熟口面<br />\n<br />\n「哦...係咩，唔係有小巴搭架咩」<br />\n<br />\n「係啊...但我緊張嘛！」<br />\n<br />\n「哦...」其實我由細到大都唔識點同女仔溝通，所以都係啦啦聲完左個對話佢好過。<br />\n<br />\n唯獨係對住你，我先可以做返自己。<br />\n<br />\n我閂左個Telegram，打開Whatsapp，禁入去封存對話果度。望住堆滿晒喺右邊既訊息。<br />\n<br />\n<em>我作左首歌比你啊，我覺得呢首歌實好啱你唱架。<br />\n</em><br />\n<em>不如得閒出黎食餐飯啊？我好掛住你啊。<br />\n</em><br />\n<em>你啊，最近點啊？呢排天氣又涼左啊，記住著多件衫啊。<br />\n</em><br />\n<em>聖誕快樂啊！仲記唔記得我地個老地方啊，今晚我會喺果度等你，不見不散。</em><br />\n<br />\n<em>Sem Break完啦喎，有無去邊度地方玩啊？你仲記唔記得我地果陣既約定啊？<br />\n</em><br />\n<em>你，仲記唔記得我啊...？</em><br />\n<br />\n果一晚，我發左一個好長好甜既夢，夢見我地返返最初，望住你好開心咁就一日。你做主唱︑我彈結他︑啊紫打鼓，所有所有野就好似回到以前咁，乜都無變過。<br />\n<br />\n有一天，有人對我說，夢裏的情境只會留在夢境，它們永遠無法僭越現實與夢境之間的界線。<br />\n<br />\n正如，陽光和雨點一樣。"},{"pid":"7593fffccba212c607b4a16d4e3f3a989cd6cd7f","tid":341885,"uid":9869,"like":0,"dislike":0,"score":0,"citedBy":0,"replyTime":"2017-07-31T10:47:44.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"8abc2155817c63276b3f3d19bdb88639755cf8df","tid":341885,"uid":10001,"like":0,"dislike":0,"score":0,"citedBy":0,"replyTime":"2017-08-02T18:44:45.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"d1a5a41ba7c7c2b3b0fe9f7d73f82c445431ec81","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T06:48:28.000Z","msg":"2. Spring Day<br />\n<br />\n最後，我同TY都收到Offer，過埋呢個Sem，我就成為一個大學生。<br />\n<br />\n喺呢段時間，準確啲咁講，係收左Offer同正式完Sem呢段時間，我同TY間唔中都有講下野，對佢有種感覺就係，無時無刻都好主動分享所有事比我聽，但不外乎都係圍繞住關於大學既事，就好似果日咁，最多都係身邊既無聊野，而佢都好識做，從來無講過同問過一啲比較深入既問題。<br />\n<br />\n距離考完試果日已經過左兩個禮拜。而我每個禮拜都返三四日工，平日就行行企企，假日就做到踢晒腳，但有野比你做總好過無野搵野黎做啊。<br />\n<br />\n至於唔洗返工既日子就留喺屋企發牛逗，用下電腦望住塊天花板又一日。<br />\n<br />\n其中一個星期日，我自己一個去左睇演唱會。<br />\n<br />\n一個人坐喺幾乎全部都係女仔既車廂，然後隨住人群喺總站落車，身邊既人不斷喺我身邊飛快咁走過，只得我自己一個慢慢咁行。<br />\n<br />\n有種感覺，好似唔屬於呢個世界咁，一個實在啲既講法就係，一堆埋西式甜品入面有碗紅豆沙咁。"},{"pid":"39d39ca32018e81333e26a48fa59232eccf05bab","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T06:49:10.000Z","msg":"「喂你同我企喺度！」有把女仔聲加插喺早已嘈雜不堪既環境入面。<br />\n<br />\n「我叫你企喺度啊！」<br />\n<br />\n「喂！」<br />\n<br />\n隨住句說話不斷咁重複，令我有啲懷疑我係咪跌左野。<br />\n<br />\n我緩緩調轉面，一把飄逸既棕色長髮伴隨住薰衣草既香氣打喺我臉上。<br />\n<br />\n無啦啦比人用把頭髮打左巴既我，再次拎返轉頭，望住果把逐漸變小既秀麗長髮。<br />\n<br />\n突然間覺得，個背影有啲似佢。<br />\n<br />\n唔洗幾耐，我通過左安檢入左場，我望下隻錶，距離開場既時間仲有幾個字，心入面不禁舒一口氣。<br />\n<br />\n之後一個戴住紅色帽既工作人員帶左我去我個位。<br />\n<br />\n我左邊係一個女仔，長長既斜陰覆蓋左佢半邊面，我諗夜媽媽見到佢都應該嚇撚死。<br />\n<br />\n我輕聲講左句唔該借借，佢無理到我，只係輕輕欠身讓我過，雙手仍然喺螢幕上飛快咁行走。<br />\n<br />\n或者係等緊佢啲朋友黎掛。<br />\n<br />\n舞台兩旁既大螢幕不斷播緊啲MV，間唔中有啲人會突然間好大聲叫啲歌詞出黎。<br />\n<br />\n隨住時間慢慢流走，距離開場既時間亦都越來越短，但我身旁個女仔雙手仲係無停既跡象，不斷躂躂躂咁喺手機上面打字。<br />\n<br />\n果時我先發現，佢個手機螢幕中間有條長長既裂痕，大大小小既裂紋向左邊延伸。<br />\n<br />\n完完整整咁將個螢幕界開一半。"},{"pid":"64c18bc73a79709a22e46d992fda2deb3a6a8090","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T06:50:24.000Z","msg":"好快，個演唱會就開始，尖叫聲由果刻開始無一秒喺我耳邊停過。<br />\n<br />\n演唱會果種氛圍，的確好易令人投入其中，包括我在內。<br />\n<br />\n除左我隔離果個女仔，佢連一粒聲都無出過，一個人靜靜咁睇表演。<br />\n<br />\n果種興奮就係連轉下一首歌都無可能比自己停止大叫，就連我都無倖免。<br />\n<br />\n除左我身邊果個女仔，每唱完一首歌，佢就會拎部電話出黎喺備忘錄度躂躂躂咁打幾下先。<br />\n<br />\n佢呢個舉動令我心入面既感覺越黎越強烈。<br />\n<br />\n直到果一首歌，我終於明白所有野。<br />\n<br />\n映照舞台上面既燈光隨住音符既停止而熄掉，但仍隱約見到台上面果七個人訓喺台中間。<br />\n<br />\n節奏揚起果刻，佢終於抑止唔住而崩坍。<br />\n<br />\n「Fall, Everything.」<br />\n<br />\n「Fall, Everything.」<br />\n<br />\n如雷般既歡呼聲好似洪水咁掩蓋左佢既喊聲，根本無人會知佢發生緊咩事，除左喺佢身邊既我。<br />\n<br />\n佢同我講，兩個月前佢同初戀男朋友分左手。<br />\n<br />\n我無出聲，由佢繼續講。<br />\n<br />\n佢話，佢地由中學開始一齊左兩年半。佢地咩都好夾，性格、飲食喜好，以至音樂喜好都幾乎重疊一樣。<br />\n<br />\n就喺兩個月前既一晚，佢親眼望住佢男朋友同佢好朋友喺街頭接吻。<br />\n<br />\n佢話，果種感受就好似，望自己比人用把刀逐寸逐寸咁界開自己心臟咁，然後一分為二。<br />\n<br />\n果刻佢先知道，自己曾經深信會同佢一生一世既人，只係一個騙子。<br />\n<br />\nI Need U Girl.<br />\n<br />\n呢兩個月黎，每日都訓到黃朝八晏先起身，一啲生存既意義都搵唔到。<br />\n<br />\n每晚隻手就會自動禁入去手機個備忘錄度睇一次，佢話就好似可以重新經歷一次同果個人既幸福日子咁。<br />\n<br />\n佢望住個舞台又講，就係果個人帶佢飛得太高，所以到果個人放手既時候佢先會跌得咁痛。<br />\n<br />\n訓教、食飯，就連打開YouTube都會記起佢就係借YouTube黎同佢表白。<br />\n<br />\n雪花不斷飄落，一張手，一開眼，滿是雪花。<br />\n<br />\n「仲記得，果首歌叫Just One Day。如果唔係呢首歌，我依家就唔會坐喺度」<br />\n<br />\n有一晚，佢諗返起果日既情景，佢男朋友既每個舉動，每個表情，自己都曾經清清楚楚咁感受過，只不過果刻既佢無諗過自己有日會同人分享呢啲佢曾經以為係佢專有既野。<br />\n<br />\nCan You Please Stay With Me.<br />\n<br />\n果晚之後，佢不斷喺度諗，佢男朋友既所有既甜言蜜語其實從來都唔係佢既專利黎。對於一個花花公子黎講，呢啲氹女仔既說話就好似呼吸咁容易。<br />\n<br />\n「所有野都係假架。呢次演唱會係佢對我許下既最後一個約定。」<br />\n<br />\nLove is a Lie.<br />\n<br />\n我望一望佢左邊，果然空左一個人。<br />\n<br />\n佢喺手袋度拎出一張全新既門票，向我輕輕一揮，然後苦笑一下。"},{"pid":"9a6d720cab95077a715c3a4e4a9736b3f2760936","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T06:51:39.000Z","msg":"佢話，佢一直都搵緊逃跑既方法，但無論跑到邊，眼眸裏都會有果個人既身影。<br />\n<br />\n「過左今晚之後，我就會自殺。」<br />\n<br />\n仲要等多幾耐，等多幾多個無眠既晚上，春天先會返黎。<br />\n<br />\n「我既春日，已經唔會再出現架啦。」<br />\n<br />\nDon&rsquo;t Tell Me, Don&rsquo;t Tell Me Bye Bye.<br />\n<br />\n對於一個一直都生活喺春天入面既人黎講，倘若有天春天離去，嚴寒降臨。自自然然地，佢點都唔會相信有日會乍暖還寒，回歸春日。<br />\n<br />\n我聽到之後，無任何反應，嘴角只係向佢勾出一道淺弧。<br />\n<br />\n佢又問我，點解我唔阻止佢自殺。<br />\n<br />\n我輕輕講左句，我唔係啲咩特別既人，況且你要自殺，係你自己既決定。<br />\n<br />\n然後佢格一聲咁笑左出黎，問我係咪經歷過啲咩，又話唔知點解一見到我就想講晒啲野出黎咁，明明呢幾個月都未有過呢種衝動。<br />\n<br />\n我望住佢由喊變笑個樣又笑左出黎，答，無啊。<br />\n<br />\n估唔到粉紅色既手燈造出黎個效果又幾靚啊可？<br />\n<br />\n嗯。<br />\n<br />\n就好似春天咁靚，儼如櫻花徐徐飄落既瞬間。<br />\n<br />\n完場果陣，佢再一次同我講：<br />\n<br />\n「多謝你，係你令我喺人生既盡頭可以經歷最後一次既春日。」<br />\n<br />\n「喂你叫咩名啊！」我望住佢個逐漸變小背影大叫<br />\n<br />\n正遠去既佢聽到之後，拎轉身微笑咁講「我叫Eve」<br />\n<br />\n<em>希望，來生你會找到你的亞當。<br />\n<br />\n希望，你會找回屬於你的陽光。</em>"},{"pid":"709af6681a04dc711188e7b738de268e8d750f61","tid":341885,"uid":52793,"like":0,"dislike":0,"score":0,"citedBy":0,"replyTime":"2017-08-03T06:52:23.000Z","msg":"留名"},{"pid":"0a39213ab918254860f91ca30871ac180a742a7a","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T07:04:34.000Z","msg":"<blockquote>留名</blockquote><br />\n<img src=\"/assets/faces/normal/hoho.gif\" class=\"hkgmoji\" />"},{"pid":"867d95d25759b635f404219eb47d882176bb7ce3","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T07:09:46.000Z","msg":"3. 別來無恙<br />\n<br />\n返到屋企之後，我個腦仍然喺度不斷浮現Eve果句說話。<br />\n<br />\n「多謝你，係你令我喺人生既盡頭可以經歷最後一次既春日。」<br />\n<br />\n我無咁偉大。<br />\n<br />\n我只不過都係同你一樣，喺嚴冬入面迷路，但心裏盼望有一日春天會再次來臨，帶走冬季。<br />\n<br />\n但等下等下，先發覺櫻花再次飄落既時刻已經唔會出現，所以決定要消散。<br />\n<br />\n但係，我連消失既勇氣都無。<br />\n<br />\n之後兩日，我從新聞睇到佢自殺既消息。<br />\n<br />\n自殺呢樣野喺現今既社會慢慢流行，而每次啲人睇到有人自殺既新聞，一係就比喊喊emoji，一係就話呢啲人點解唔死遠啲、既然有勇氣自殺點解無勇氣生存落去。<br />\n<br />\n而呢兩種說法正正源於唔了解，佢地永遠都無可能我地既故事。<br />\n<br />\n我冷笑一聲，然後換衫返工。<br />\n<br />\n落街果陣先發覺信箱有信，原來話咁快就一個月。<br />\n<br />\n直到放工果陣已經成十二點，果陣我先記得有封信比我。<br />\n<br />\n「仔啊，老豆老母做完野好快就會返黎架啦」<br />\n<br />\n我拎出信封入面既鈔票，有足足三個月既數目。<br />\n<br />\n扭開屋企大門，面對空無一人既單位<br />\n<br />\n對呢種只有一個人既生活早已經習以為常既我，打開電視機，電視機上面係個書架，放左好多書，有唔同既神話故事，咩諸神的黃昏啊、希臘之神啊果啲咁。<br />\n<br />\n我坐喺梳化上面，成間屋都好靜，除左電視聲就乜聲都聽唔到，條邨個痴線佬間唔中會唱下咸歌。<br />\n<br />\n我無打開燈，如果無電視既光，根本無人會知間屋其實有人，喺呢種氣氛之下，我慢慢就訓著左。<br />\n<br />\n果一晚，我再一次夢見佢。夢見佢Message我，問我依排點，我好掛住你。<br />\n<br />\n之後我答佢，我好好，我都好掛住你。<br />\n<br />\n再次張開眼既時候，已經係第朝既十點，我呆呆滯滯咁望住件衫，先發覺自己琴晚無沖涼就訓左。"},{"pid":"9a8d0b4353fda6d4a7235b3b5d632670ed298942","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T07:12:45.000Z","msg":"*****<br />\n<br />\n「死人陽嘉晴又唔沖涼就訓教！」<br />\n「琴日咁攰，唔沖啦...」<br />\n「快啲同我去沖涼啊！」<br />\n「喔？同你一齊沖啊？好啊！」我即刻喺床度彈起身，攬住佢<br />\n「邊個得閒同！你！一！齊！沖！涼！啊！」佢一隻手好大力咁打開背脊，一隻手就攬住我條腰<br />\n「黎啦黎啦」<br />\n「咦你好臭啊！快啲死去沖涼啊！」<br />\n<br />\n*****<br />\n<br />\n沖完涼之後，我走入廚房，準備煮野食。<br />\n<br />\n我有個習慣，鍾意煮野食果陣播歌。<br />\n<br />\n打開手機入面既音樂播放器，較做隨機播放。係陳柏宇既別來無恙。<br />\n<br />\n然後從雪櫃入面拎啲食材出黎。<br />\n<br />\n<em>我現時自己肯做飯\t悶極時自己可浪漫</em><br />\n<br />\n凝望住果煲水，正要滾瀉，打左個喊露，心裏面諗緊今日有咩好做。<br />\n<br />\n<em>慶幸還睡得好　還活得好過昨日</em><br />\n<br />\n逐步將啲食材放入個煲度，加埋啲芝麻醬就食得。<br />\n<br />\n<em>應付完自己的患難　為未來改正我習慣</em><br />\n<br />\n*****<br />\n<br />\n「你又上黎做咩啊」我隔左道鐵閘同佢講<br />\n「無啊見無野做咪黎睇下你囉」<br />\n「咁呢啲又咩黎架」我指指佢手上果幾袋餸講<br />\n「今日我地玩煮飯仔！」<br />\n<br />\n<em>忙下去　捱下去　但一不小心　總記起你</em><br />\n<br />\n「喂咪玩啦，我地落街食算啦」<br />\n「日日都係食果間架啦，你唔悶架咩？」<br />\n「唔悶喎！睇下同邊個食既姐」佢清澈既眼眸，真係好靚<br />\n「唔同你玩啊！要煮飯啊！」<br />\n「得唔得架你...」<br />\n<br />\n<em>你那張舊CD\t還偷偷轉動</em><br />\n<br />\n佢從手袋中拎出隻CD，然後將佢放入電腦播放，係方大同既Timeless<br />\n<br />\n「呢隻碟幾年前？」<br />\n「舊你係咪唔聽啊」<br />\n「唔係唔係」"},{"pid":"6c21a4c266749e546ca8d5f5e8d18e908d8ba0cb","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T11:22:54.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"35a75e15c0a0d0a0c5e42ac81113fc74a58c4f0c","tid":341885,"uid":9177,"like":0,"dislike":0,"score":0,"citedBy":0,"replyTime":"2017-08-03T12:07:25.000Z","msg":"<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"a9d89c2cd716114b15f2e48d969dbd696fc2e290","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-03T13:57:38.000Z","msg":"<blockquote><img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /></blockquote><br />\n<img src=\"/assets/faces/normal/angel.gif\" class=\"hkgmoji\" />"},{"pid":"3cdf3f9da882899826a8835788a758c27b0506ed","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-04T09:51:49.000Z","msg":"之後佢無再理我，繼續喺度切菜。<br />\n<br />\n我坐喺梳化度一路聽住方大同，一路望住佢整餸既背影。<br />\n<br />\n果陣我開始覺得，女仔流汗果陣個樣係最靚。<br />\n<br />\n果刻既佢，一邊切菜，一邊用手抹太陽穴附近既汗水。<br />\n<br />\n果刻既我，真係覺得好幸福，好慶幸有呢個人喺我生命入面出現。<br />\n<br />\n我行去電腦度，禁兩禁，然後拎個結他出黎。<br />\n<br />\n<em>If I Had To Live My Life Without You Near Me, The Days Will All Be Empty.</em><br />\n<br />\n我一路唱，一路行入廚房。<br />\n<br />\n無反應，再唱大聲啲。<br />\n<br />\n唔，都係無反應。<br />\n<br />\n再大聽啲。<br />\n<br />\n嗱嗱嗱，有反應啦。一早講過佢對我唱歌係零抵抗力架啦，你呃我唔到架。<br />\n<br />\n佢雙眼由個生菜轉移到我身上。<br />\n<br />\n然後拎起把菜刀，講：「夠薑你就繼續唱。」<br />\n<br />\n「咩啊...唔唱得歌架咩？」<br />\n「仲唔放低碌野過黎幫我手！」<br />\n<br />\n見到咁樣，我即刻出返廳放低個結他，入黎幫佢切蕃茄。<br />\n<br />\n「話說你想煮啲乜。」<br />\n「蕃茄牛肉烏冬囉」<br />\n「得唔得架你。唔好啦我都係報定警先。」我洗洗對手，出返廳打電話<br />\n「你千祈唔好食啊，食左成世失聲啊嗱。」<br />\n<br />\n所以話呢，我就最信啲咩中國諺語架啦。「最毒婦人心」啊。<br />\n<br />\n結果，我望住佢碗烏冬，食住自己個合味道。"},{"pid":"a4ea6efdd4fe783be613b3051354eebd88f54482","tid":341885,"uid":9869,"like":0,"dislike":0,"score":0,"citedBy":0,"replyTime":"2017-08-04T09:53:42.000Z","msg":"「做咩啊，好想食啊？」<br />\n「收...點解食烏冬要落芝麻醬？」一望住佢個嬲樣，連個皮字都未溜出口，就即刻嚇到轉話題<br />\n「因為...係J&rsquo;s Style！咪住先！啱啱你係咪叫我收皮。」<br />\n<br />\n說罷，我左邊太陽穴受到猛烈攻撃。<br />\n<br />\n「無啊！無啊！呀好痛啊！我係話...你啱啱煮飯果陣好有老婆Feel！」<br />\n「真係？」<br />\n<br />\n假架哈哈。<br />\n<br />\n「梗係啦！咁你係咪嫁比我啊？」<br />\n佢企起身，行到我身邊，輕聲喺我耳邊講：「等本公主考慮下」<br />\n<br />\n之後佢再補多句「洗碗啦駙馬爺。」<br />\n<br />\n句句都夢一般　無法被忘記<br />\n<br />\n*****<br />\n<br />\n所有事都好似琴日發生一樣，屋內既每一吋地方，都有住佢既氣味，有住佢既腳印，有住佢既聲線。<br />\n<br />\n每次返黎屋企，就好似將所有野重新播一次咁。<br />\n<br />\n我從櫃入面拎住我部結他，原來已經鋪晒塵，計計下都應該有成半年無抹佢。<br />\n<br />\n小心翼翼地從結他袋抽起淺啡色既結他，右下角有個簽名，輕輕用手刷一刷佢，好彩仲未甩色。<br />\n<br />\n「真係好耐無掂過你啦」<br />\n<br />\n揸穩部結他，腦入面搜索有啲咩歌好彈。<br />\n<br />\n腦海中明明浮現所有音符，但隻手就定左格咁樣，好似個初學者咁拎住部結他，乜都唔識。<br />\n<br />\n「點解...點解我會唔記得晒。」<br />\n<br />\n<em>那一天，音符的主人走了，她像風般走了。失去主人的音符也如失去生命一樣，躺在地上，動也不動。<br />\n<br />\n那一天，音符的主人把它們殺死了，然後留下永恆的休止符。從此，音符的世界只剩下永恆無盡的孤寂。</em>"}]}