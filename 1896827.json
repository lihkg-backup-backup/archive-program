{"tid":1896827,"cid":5,"subCid":12,"title":"【黑鏡線索】當支爆不是夢 - 宋漢生","createTime":"2020-02-25T11:01:10.000Z","updateTime":"2020-02-25T12:56:59.000Z","uid":25558,"like":4,"dislike":0,"uniUserReply":3,"replies":[{"pid":"9d7cf307af50381165fcc77b4d4a09605f301c95","tid":1896827,"uid":25558,"like":0,"dislike":0,"score":0,"citedBy":0,"replyTime":"2020-02-25T11:01:10.000Z","msg":"<a href=\"https://hk.lifestyle.appledaily.com/tech/20200225/DCM2NYTQ2EKZVXK3SXE4G7ASYE/\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Ftech%2F20200225%2FDCM2NYTQ2EKZVXK3SXE4G7ASYE%2F&d=2snho0MtSZbn8sjHWbtmpdxiqP1mjC8IHxs%2BzMkXvdI%3D&h=0d04c88d\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Ftech%2F20200225%2FDCM2NYTQ2EKZVXK3SXE4G7ASYE%2F&h=81161414\" target=\"_blank\">https://hk.lifestyle.appledaily.com/tech/20200225/DCM2NYTQ2EKZVXK3SXE4G7ASYE/</a><br />\n<br />\n【黑鏡線索】當支爆不是夢 - 宋漢生<br />\n<br />\n<img src=\"https://static.appledaily.hk/images/apple-photos/apple_sub/20200225/large/1582525009_ca6b.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20200225%2Flarge%2F1582525009_ca6b.jpg&h=862090d1&s={SIZE}\" /><br />\n<br />\n【黑鏡線索】<br />\n<br />\n2003年，啱啱畢業出嚟冇耐，做緊第一份工，公司做網購，主要市場係外國，沙士一殺到，本地定單急升，結果做到爆晒數，但網購係特別例外，成個市嘅蕭條氣氛，到而家仲記憶猶新。<br />\n<br />\n大家對沙士嘅記憶，除咗沙士期間嘅慘況，仲有沙士之後個市嘅反彈。基本上，樓市喺沙士之後，就幾乎一直冇停過咁升，升足十幾年，有早知冇乞兒，於是大家嘅集體教訓，係下一次大吉利是，再撞到沙士，記得要入市。<br />\n<br />\n<br />\n狂印銀紙 累死自己<br />\n<br />\n但香港經濟，好受中国大環境影響。2003沙士，中国經濟仲係當頭起，離見頂仲有成超過十年，香港食住中国嘅升勢，沙士嗰啲偶一為之嘅突發事情，過咗之後，就會上返嚟，甚至因為沙士後中港融合得更犀利，仲逆轉埋沙士前嘅衰退情況。<br />\n<br />\n2020武漢肺炎，首先，中国經濟已經係強弩之末，2008年中国諗住趁美國金融海嘯，乘虛而入，大幅增加槓桿，狂印銀紙，結果幾年下來，倒頭來累死自己，虛到喺中美貿易戰露晒底。<br />\n<br />\n而肺炎比起沙士，中国裏面嘅疫情，嚴重千倍萬倍，賺外滙嘅工廠，本來就利潤微薄，根本冇可能捱得過任何停工。而成個經濟嘅槓桿，已經大到冇任何抗壓空間嘅地步。物流斷裂、供應鏈斷裂、資金鏈斷裂，就算再加快開機印銀紙去救，都只會陷入超級通脹，係糞便味屎同屎味糞便之間嘅選擇。<br />\n<br />\n中国之前廿年嘅經濟起飛，令到中共可以周圍用錢買影響力。喺中国裏面，錢可以用嚟維穩。喺中国以外嘅華人地區，經濟發展可以吸引人心，令人自投一国嘅陷阱，左一句「一家人」，右一句「中国好，香港/台灣好」，民族主義同發大財雙管齊下，將大中華膠情緒推到高潮。<br />\n<br />\n前排有人重post 08奧運時期，高登仔睇完奧運開幕式之後，留言話「好感動」、「正到喊」、「第一次覺得自己係中國人」，情況可見一斑。我自己都曾經為中国足球隊打氣，真心希望中国隊有一日會衝出世界盃分組賽，而家諗返起真係尷尬到不得了。<br />\n<br />\n中国崛起，掛住十四億消費人口市場嘅招牌，攞錢去世界周圍買影響力，包括一帶一路收𡃁，去非洲掃能源同國際票，去澳洲英國西方國家收買政客等等，結果買到WHO嘅主席，喺武漢肺炎期間，變咗中共發言人兼最大啦啦隊，令人慘不忍睹。<br />\n<br />\n<br />\n倚靠中国 預咗要還<br />\n<br />\n中国崛起係對人類嘅威脅，惟有靠支爆可以解除。當今時今日支爆不是夢，係時候有定心理準備，全地球預咗要還，之前倚賴中国越多，就越要還得多，戒毒雖然痛苦，但利叠利嘅嘢，早還好過遲還。中国崛起之前，地球咪又係冇乜正常運作，香港喺九十年代之前，未有中国條水之前，做個真國際城市咪做到世界級水平。對手新加坡冇咁近水樓台賺中国錢，一樣搵到辦法過得好地地。<br />\n<br />\n切爾諾支爆，係香港撥亂反正、重回正軌嘅時代契機。<br />\n<br />\n撰文：宋漢生<br />\nfb : sunghsblog"},{"pid":"d11655d3c978b693a3e34366d9e4b274de7c95bf","tid":1896827,"uid":327740,"like":0,"dislike":0,"score":0,"citedBy":0,"replyTime":"2020-02-25T11:08:01.000Z","msg":"此回覆已被刪除"},{"pid":"0cdb3b00cfaf8c9ba70866f05718806da570131a","tid":1896827,"uid":141151,"like":0,"dislike":0,"score":0,"citedBy":0,"replyTime":"2020-02-25T12:56:59.000Z","msg":"<strong><span style=\"font-size: xx-large;\"><span style=\"color: red;\">切爾諾支爆，係香港撥亂反正、重回正軌嘅時代契機。</span></span></strong>"}]}