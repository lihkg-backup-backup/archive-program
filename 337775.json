{"tid":337775,"cid":12,"subCid":0,"title":"[愛情懸疑][短篇][有意思] 求分","createTime":"2017-07-27T15:02:01.000Z","updateTime":"2018-04-28T17:35:52.000Z","uid":78350,"like":2,"dislike":4,"uniUserReply":0,"replies":[{"pid":"de45e6beb6ea8d7c7c330f91e05d488debea4c07","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-27T15:02:01.000Z","msg":"大家好~ 第一次係呢度出故，多多包容！<br />\n<br />\n寫作係一件好有趣既事，希望我呢份興趣能夠持續下去~ <br />\n<br />\n啱啱作緊個故，係一個都幾有趣既愛情故事，希望大家喜歡。<br />\n<br />\n講明先，呢次真係人生第一次寫故，文筆不是太好，有待大家指點。<br />\n<br />\n鐘意既巴絲請比個好評啊~ 無動力我怕我會寫唔到落去 (講笑)~<br />\n<br />\n我盡量會寫完佢，唔會爛尾........掛。<br />\n<br />\nP.S. 新手寫野係慢d，不過應該每日都會有文。講多無謂，開波。<br />\n<br />\n-------------------------------------------------------------------------------------<br />\n<br />\n第一回 - 結與婚<br />\n<br />\n婚姻，究竟是什麼？我覺得是我和子文的終點。從前認為是很遠的事情，現在卻只是一步之遙。等子文帶我走完這一步已很是不耐煩了，不斷的明示、無間的暗示之下為何他還是沒有行動呢？他是不明白？還是裝傻扮懵？還是......<br />\n<br />\n大約在我踏入這世界的第廿七年起，每天早上起床，這一堆問題總是充斥著我的腦袋。這...是進化成中女的跡象嗎？<br />\n<br />\n今天難得放假，當然是到「Star 迫」Hea下，邊喝著香滑的Green Tea Latte，邊讀著米澤瑞信的推理小說，根本沒有其他事情能取代這種享受。逢星期六我也會到這間學生聖殿 - Star 迫飲咖啡，然而為了爭奪那張全Star 迫最寧靜最舒適的紅色沙發，我總會早一點到...今天也不例外。<br />\n<br />\n就在我坐下來開始享受的瞬間，電話響起來。畫面上顯示著子文的來電。<br />\n<br />\n「喂，雪瑩。」<br />\n<br />\n「嘩，好難得星期六朝早會打黎喎，你唔係約左個客傾Case咩？」我儘量壓低我的聲線，但不代表這是溫柔。<br />\n<br />\n「係啊，我就快要開會喇，不過有d好重要既事搵你。」子文以一向嚴肅的語氣回應。<br />\n<br />\n「重要既事？快d講，我係Star迫唔方便講野。」<br />\n<br />\n「你今晚得唔得閒？我有d野想同你講，想...約你食飯，已經Book左位係皇帝宮廷。」<br />\n<br />\n「皇帝宮廷 ？好貴架喎。不過你有錢丫嘛，你請就無所謂啦。」我這一刻的我是開心的，原因有二。其一，跟子文一起的第三年後，有90% 時間都是我主動約他食飯，原因為何我已不想深究了。其二，他主動約我之餘還選了一間全港數一數二「貴」的餐廳，肯肯定是......有所行動。<br />\n<br />\n「咁好啦，今晚見。」他的聲音依然平淡。不過這就是他，由第一天與他一起便是這樣子。<br />\n<br />\n不行了，還是早點回去打扮一下，襯一下衫，來準備今晚迎接人生的新一步...要沖線了。這一步，我可是久等了！<br />\n<br />\n---------------------------------------------------------------------------------<br />\n<br />\n晚上，皇帝宮廷內。<br />\n<br />\n這家餐廳總是黑漆漆的，就像還未有發明電燈的年代，用蠟燭照明那種光度。但就是這種光度才能帶出浪漫的味道。<br />\n<br />\n這裡的佈置也是一如其名，充滿著宮廷氣息，幾乎所有餐具也是古銅色的，也有些是白銀的材質。在這樣的襯托下，子文活像古時的皇帝，而我...當然就是快被獲封為皇后的愛妃。<br />\n<br />\n我們坐下不久便很快點了一份二人晚餐。快，是因為我倆皆知今晚的主角不在食物。<br />\n<br />\n在等待食物的空檔，被這寧靜得要命的宮廷氣氛影響下，真不知該說什麼。或許是因為我在等待，其他話題根本沒心情談。<br />\n<br />\n但他卻一直保持沈默，是因為緊張嗎？我理所當然地伴隨他一起沈默。<br />\n<br />\n直到吃畢主菜，這種緊張的沈默終於由子文打破。<br />\n<br />\n「雪瑩, 你講得好啱，我地一齊左七年，係時候諗結婚。」他說這句話時竟還能保持著嚴肅的語氣，不過，我終於等到了。<br />\n<br />\n「 做乜....突然咁認真既～？」甜蜜的感覺不自覺地滲了出來，靜謐的宮廷也阻不了。<br />\n<br />\n「我地一齊左咁耐，都係時候對你有個交待。」<br />\n<br />\n我輕聲一笑，突然覺得子文充滿男人味。沒錯，我就在等這個交待。<br />\n<br />\n就在此時，子文遞出一個盒子，我知道這是什麼。<br />\n<br />\n「對唔住，隻戒指比返你。我諗得好清楚，我唔可以同你結婚。」他一面認真。<br />\n <br />\n「咩話？你講乜啊？你頭先又話係時候同我諗結婚？」我以為自己聽錯，這句反問有點破壞了宮廷的靜默。<br />\n<br />\n「無錯...我意思係諗結...定係分。」子文把戒指盒放在我的面前，眼神開始不敢望著我。<br />\n<br />\n「你講乜啊...點解...點解我做左咁多野你都仲係要咁？你之前話無錢買戒指，我都買埋比你啦，你仲想我點啊？」我的情緒越覺激動。<br />\n<br />\n「 Sorry, 我今次真係諗得好清楚，如果你真係唔知點解我地要分手，就算啦。或者呢個就係我地無可能結婚既原因。求下你，同我分手啦；求下你，以後唔好再纏住我喇，今次我認真架。」<br />\n<br />\n他拋下這句後，便瞬速離開了餐廳。我未能反應過來，只感覺到雙目已是濕透，兩行淚痕已印在眼簾下。我不想被任何人看見我這副模樣，但我控制不了。我知道子文剛才所說的話是認真的，我們似乎已走完屬於我們的路。<br />\n<br />\n剩下自己獨個兒在這宮廷內，感覺很可怕、很寂寞。潛意識讓我淘出手機，找我最好的朋友Facebook出來。<br />\n<br />\n「我被求分了。」我在分享近況的欄中發佈。這確是我最近、最新的狀況。<br />\n<br />\n這一晚解決了我一直以來的疑問。<br />\n<br />\n終點也從一步之隔變回千里之外。<br />\n<br />\n(第一回完)"},{"pid":"8a25be860ea5455506a2390f243f748ac678f9bb","tid":337775,"uid":78350,"like":1,"dislike":0,"score":1,"citedBy":0,"replyTime":"2017-07-27T15:49:55.000Z","msg":"補返個故事簡介先：<br />\n<br />\n一個剛剛跟男友分手的女人，過了半年心情極度低落的生活。<br />\n<br />\n某日，巧合下她拾到一本日記，背面寫著：此乃本人珍貴之記憶，如有拾獲請送往日記主人的家。<br />\n<br />\n她看見珍貴之回憶這幾隻字，便忍不住好奇掀開了日記，開始偷看內容．．．<br />\n<br />\n發現日記主人的遭遇竟與她十分相似，剛剛打算向女友求婚之際竟反被求分。<br />\n<br />\n她對日記主人既是同情，同時亦對他充斥著好奇心，最後決定親身把日記送回主人手上，順道認識一下他。誰不知日記主人竟是．．．<br />\n<br />\n更意想不到的發展就由這裡開始．．．"},{"pid":"248046743c6bb52d28acf79da2cf7e181718ac7e","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-27T17:12:56.000Z","msg":"<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"c01e0a263d96adc9e0eb8457c8ef37fb4568b931","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-28T07:38:44.000Z","msg":"第二回 - 日記<br />\n<br />\n傷感的時間總是過得很慢，我知道傷口再深也有埋口的一天，只是越深的傷口需要的時間會越長。<br />\n<br />\n也許到傷口痊愈那天，我已變得人老珠黃，花容失色...再沒有經歷情傷的機會了。<br />\n<br />\n這半年過得很慢。<br />\n<br />\n又到了星期六，變回單身的我依舊到Star 迫靜坐。其實這跟從前的週六一樣，只是現在不用等誰人下班。<br />\n<br />\n到櫃台買過咖啡後，一如以往坐在這個最舒適的位置。<br />\n<br />\n早上的Star 迫是最寧靜的，這能夠讓我能投入到書本的世界，暫時忘卻一切傷感。<br />\n<br />\n正想打開剛買回來的雜誌時，突然一件物件吸引了我的注意，那是一本筆記本，就在我對面的椅子上。對面的位置不像有人坐過，大概是其中一個客人遺留下來的。<br />\n<br />\n在好奇心的驅使下，我拾起這本筆記。它其貌真的不揚，就是一般文具店能找到那種，不同的是有一行細字印在筆記本背後。<br />\n<br />\n「此乃本人珍貴之記憶，如有拾獲請送往德定街32號仁安大廈28B。薄酬」<br />\n<br />\n珍貴回憶？這四個字使我注目。<br />\n<br />\n別人的回憶，道德上我不應該看。但現實中我已掀開了筆記的第一頁：<br />\n<br />\n《今天，是我大學生涯的第一天。想不到上第一課分組討論時便遇上了她......她有著長長的頭髮，第一眼看見她已被她深深吸引，就像地球在萬有引力下被太陽吸引著一樣。也許在宇宙定律的牽引下，教授安排了我和她同組。可惜同組的還有另外一位男同學和一位女同學。男的是什麼我沒有在意，而另外那位女同學也長得尚算標緻，可惜不是我喜歡的類型......》<br />\n<br />\n「什麼？！原來是一本日記嗎？窺看他人的生活從來也是樂趣無窮的，不是嗎？」我心想。<br />\n<br />\n反正不是什麼我認識的人，與其看這些八卦雜誌，倒不如看這本蠻有趣的日記吧。<br />\n<br />\n我決定繼續看下去。"},{"pid":"950e47d1c03a0a5d2e239c25488f4c2c81226c6f","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-28T09:15:04.000Z","msg":"第三回 - 日記（下）<br />\n<br />\n之後的都是日記主人的大學生活，真令人懷念。巧合地這日記主人也是於城大讀書的，這讓我更投入當中的細節...什麼小組討論，畢業論文，上莊等等的經歷，現在想起依然是歷歷在目。<br />\n<br />\n可能是這原故，總覺得這本日記充斥著親切感。<br />\n<br />\n《這是大畢業後的第一個星期日，想不到大學的生涯就此離我而去。今天其實想紀錄下來的，是我竟然跟她走在一起了，這也許就叫做緣份吧。緣份的威力甚至連牛頓的定律也能打破呢。不論如何，我還是要全心全意愛護她，待她好。在與她一起的第一天，我們去了很多地方.........最後還上了我的家裡過夜呢，原來這都是我們的第一次，破處的感覺原來是這樣。破自己處總有機會，但破別人處卻是可遇不可才求的機率啊，至於一起破處的機率...不懂怎樣計算了。》<br />\n<br />\n看到這裡我忍不住笑了出來，這人寫的還真露骨啊，當然他不會想象到會給別人看到的。雖然看到這裡我真心有點罪惡感，但就如追看一本自己有興趣的小說一樣，你會中途放棄嗎？<br />\n<br />\n其實我真的替日記主人感到開心，最後可以同女神係埋一齊，還甜蜜得讓我有點作嘔呢。<br />\n<br />\n之後的內容十居其九都是他與女朋友一起後的生活，都離不開那些行街睇戲吧。老實說，我是有點鼻酸的感覺...還加一點妒忌，為什麼這個世界那麼不公，有人歡喜一定要有人愁？<br />\n<br />\n《下個月就是與她拍拖三週年，考慮了很久，終於決定了。跟她在一起從來是我的心願，可是我一直沒有勇氣，也太多限制。可是現在機會來了，我決定要去把握，不能遺忘初袞，違背自己內心。》<br />\n<br />\n我繼續看下去，內心突然泛起不安難受的感覺。<br />\n<br />\n《今天我鼓起勇氣向她求婚。就在我想遞出戒指說出那句求婚宣言時，她竟然話有事跟我說，聽完她說話後我收起遞出戒指的勇氣，這個世界的空氣突然止息了一樣，她要與我分手。那決絕的語氣，讓我喘不過氣來，我知無論我怎樣糾纏，怎樣哀求也是徒然，我只知道今天與她是要劃上休止符了。》<br />\n<br />\n不安，是因為傷心的記憶突然浮了出來，那晚子文對我說的話...那晚我流的淚...就像印在這日記的情景一樣。世事是否就這樣難以猜度？明明甜蜜的生活，憧憬的婚姻，為什麼都能夠在毫無先兆的情況下泯滅？<br />\n<br />\n想不到日記的主人最後是那麼慘淡，而且情況跟我真像。也許上天是藉此告訴我，這世上經歷這種慘事的不止得我一個......<br />\n<br />\n看來我應該把本日記歸還。<br />\n<br />\n(第三回完)"},{"pid":"45eb90e92fdb37a081940e9e2800cfbc3e26ca6d","tid":337775,"uid":32464,"like":0,"dislike":0,"score":0,"citedBy":0,"replyTime":"2017-07-28T09:18:39.000Z","msg":"more"},{"pid":"9f85745dfcc9a7e73eb70f9daecaa751076b41cd","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-28T09:46:38.000Z","msg":"<blockquote>more</blockquote><br />\n多謝你，終於有人支持<img src=\"/assets/faces/normal/wink.gif\" class=\"hkgmoji\" /> <br />\n<br />\n今晚繼續。<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"3a43a44121846c06026a28352146814e7f632cfa","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-28T15:41:30.000Z","msg":"第四回 - 主人<br />\n<br />\n「德定街32號仁安大廈．．．是這裡吧。」我看著Google Map，終於找到日記主人所留下的地址。<br />\n<br />\n我在大廈樓下徘徊了一陣子，心在掙扎究竟是否該走上去。會有危險嗎？<br />\n<br />\n不過一想起日記主人的經歷，同情心便移動了我的腳步，走進這棟大廈。<br />\n<br />\n按下電梯的28字，內心開始緊張起來．．．為什麼有點去相睇的感覺？明明只是做好心送回日記給人家．．．<br />\n<br />\n電梯叮的一聲，提醒我已經到了28樓。想不到，走廊比大廈外觀華麗呢，也很寬敞，足夠兩個我這樣身形的人肩並肩行。<br />\n<br />\n跟據指示找到B號的單位後，我按下門鈴。<br />\n不知怎的，我很期待一會兒開門的是怎樣的人。<br />\n<br />\n不久，便聽到有人開鎖的聲音．．．開門的竟是一個隔著鐵閘也嗅得到旺角味少年。<br />\n<br />\n那把過時的金髮，加上中間分界的髮型，怎也不像到了適婚年齡。他會是日記的主人嗎？<br />\n<br />\n「請問小姐你係搵邊位？」金髮男以溫柔的聲線問道。<br />\n<br />\n「係咁既&hellip;我叫雪瑩，之前係『Star 迫 』執到本日記 ，見到背面寫住呢個地址，就諗住送返比本日記既主人&hellip;」我帶點害羞回應。<br />\n<br />\n「日記？哦，日記，啊．．．你等陣。」<br />\n<br />\n金髮男說罷便打開了鐵閘。<br />\n<br />\n「真係唔好意思，要你一個女仔係出面咁耐，我開頭以為又係d邪教係度派傳單，不過你咁靚，就算係咩教我都會開門。」<br />\n<br />\n「係咩，哈哈...」我無奈地笑了兩聲。<br />\n<br />\n「天口咁慶，入黎坐低飲杯野慢慢傾！請！」<br />\n<br />\n金髮男熱情地邀請我進去，我竟然沒半點危機感便答應了他。大概我仍想對日記主人了解多點。<br />\n<br />\n「Em...好啦，不過坐一陣我要走喇。」<br />\n<br />\n於是我跟金髮男走進屋內。單位的裝修、擺設很中國古代風，私樓來計這裡是大單位，看來這戶人家一點也不窮。<br />\n<br />\n我們坐在木製的沙發上，金髮少年給我倒了杯茶，他的細心跟那外形真是格格不入。<br />\n<br />\n「唔好意思，我介紹下自己先。我叫阿凱。」金髮少年道。<br />\n<br />\n「你好，阿凱。係呢，本日記係你架？」<br />\n<br />\n「係啊，真係唔該晒你。一定係我上次飲野留低左喇。」<br />\n<br />\n老實說，這刻我有點失望。<br />\n<br />\n「你而家無野丫嘛？」我以關心的語氣問候。<br />\n<br />\n「我會有d咩啊？啊，都有既，能夠認識到你我都真係幾開心。」<br />\n<br />\n「真奇怪，他不是剛剛求婚失敗嗎？為什麼好像什麼也沒發生過一樣？」我心忖。<br />\n<br />\n我以奇怪的眼神對阿凱說：「我仲以為你而家一定好唔開心...唔好意思，坦白同你講，我八卦偷睇左你本日記。」<br />\n<br />\n「係？！唔緊要啦，我唔介意。」凱的語氣依舊輕佻。<br />\n<br />\n「咁就好喇，老實講我睇左頭兩頁之後仲以為係識得你，因為裡面個場境...尤其大學果度同我果時好似。」<br />\n<br />\n「咁有趣？唔知呢d算唔算叫做緣份呢？」<br />\n<br />\n如果從一名高大Obba講出這句話，我可能會被迷倒，可是MK風不是我的胃口。<br />\n<br />\n「er...你諗太多喇，我只係覺得有d奇怪。」<br />\n<br />\n與此同時我從手袋拿出日記，遞給凱。<br />\n<br />\n我繼續說：「Anyway 比返本日記你先，我都差唔多要走喇。」<br />\n<br />\n我把杯中的茶喝完，然後站起來，準備離開。<br />\n<br />\n「咁快？」凱有點驚訝。<br />\n<br />\n「係啊，我今日其實有d攰，一陣仲有野要做，打攪晒。」<br />\n<br />\n其實，我只想快點離開這裡。<br />\n<br />\n「咁好啦，有機會再見。」<br />\n<br />\n「拜拜。」<br />\n<br />\n「拜拜。」<br />\n<br />\n(第四回完)"},{"pid":"846e39dc52f8b09360ca6147164e2200b0b4e879","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-29T09:16:54.000Z","msg":"第五回 - 會面<br />\n<br />\n就在雪瑩步出門口的同時，一名男子從睡房步出客廳，他頭髮有點凌亂，剛醉醒的模樣。<br />\n<br />\n正在看電視的凱，察覺到這名男子。<br />\n<br />\n「哥，你醉醒喇？你今次真係走寶喇，有條靚女送上門啊，話咩送返本日記上黎。」凱對男人說。<br />\n<br />\n「咩話？佢而家係邊？」男子緊張地回應。<br />\n<br />\n「10秒前由呢個門口...走左Lu。」凱說。<br />\n<br />\n我察覺到有人開門的聲音，是剛才B單位傳來的。<br />\n<br />\n「Hi 你好啊。」男子以禮貌的聲線向我打招呼。<br />\n<br />\n「e....你未係...阿宏？」我驚訝地說。<br />\n<br />\n阿宏是我大學第一年認識的同學，畢業他再沒見過他了。想不到會在此相會。宏給我的印象一向都是斯文有禮，身形頗高且談吐成熟，算是個高質的香港男孩。<br />\n<br />\n「你係...雪瑩？」宏似乎也認得我。<br />\n<br />\n「點解你會係度既？」我問他。<br />\n<br />\n「係啊，我住係呢度架...唔好意思，琴晚飲醉左，啱啱起身個頭亂d。係呢，聽講你上黎係比返本日記我？」<br />\n<br />\n「下？本日記原來係你架，咁頭先果個男仔又話係佢既？」<br />\n<br />\n原來阿宏才是日記的真正主人？<br />\n<br />\n「唉，果個係我細佬黎...比佢玩死，其實本日記係我架。」宏的語氣有點怒，似乎給他弟弟擺了一道。<br />\n<br />\n「唔怪得啦，我睇頭兩頁已經有d似曾相識既感覺啦，原來本日記係你既 ...」<br />\n<br />\n「係啊...」<br />\n<br />\n此刻氣氛有點尷尬，把偷看他日記的事不小心說了出口...<br />\n<br />\n在此尷尬的時刻，其實我該離開這裡，只不過難得找到日記真正主人，我終究想了解他多點。<br />\n<br />\n於是我對宏坦白：「Sorry啊...之前我係『Star迫』執到本日記，唔知係邊個既，就打開黎睇下......其實都唔係睇下，係...睇晒。Sorry啊......我真係估唔到日記主人就係你。」<br />\n<br />\n宏聽後默不作聲，面容上告訴我他很介意...這也難怪。<br />\n<br />\n「Sorry啊，你唔好嬲啦。」我多補一句道歉的話。<br />\n<br />\n「唔緊要啦，我知你無心既。而且要你特登送返本日記比我，點可以怪你......係呢，一場黎到，不如入黎坐下先？」宏終於開口，也許他也不希望此尷尬場面持續下去。<br />\n<br />\n「都好，就當聚下舊。」其實...我就是等他這一句。<br />\n<br />\n於是，我們再度步入B單位內。<br />\n<br />\n(第五回完)"},{"pid":"0c4957297dd7c73c348a53150ff633f9ac7d82a3","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-30T10:16:30.000Z","msg":"第六回 &ndash; 認識<br />\n<br />\n我跟著宏回到他的住宅。<br />\n<br />\n正攤在沙發上看電視的凱見狀，立時彈了起來叫道：「雪瑩，你又話要走先既？唔係有野做咩...」<br />\n<br />\n「Em...」我不知該如何解釋。<br />\n<br />\n幸好宏此時走上前，拍了一下凱的膊頭，然後跟他說：「咪多事啦，可唔可以返房先，我同雪瑩有d野傾。 」<br />\n<br />\n「哦~ 有d野傾下話。得，識做既~」凱語帶嘲諷，然後對我單一下眼後回去自己的房間。<br />\n<br />\n「雪瑩，請坐，我去洗個面，疏下個頭先。」宏打發凱後對我說。<br />\n<br />\n他還是如此著重自己的儀容。<br />\n<br />\n我坐到剛才的沙發上，環顧四週，發現沙發旁的矮櫃面上放著一本名為【滿願】 的小說，隨手就拿起來看。<br />\n<br />\n過了一會，宏從洗手間出來，換上整齊的便服，頭也疏得整潔非常。<br />\n<br />\n「宏，你仲係咁鐘意睇米澤瑞信喎！嘿，我最近都買左佢本新書，不過未得閒睇...」我興奮地對宏說。<br />\n<br />\n「係啊，我好鐘意佢寫既人性，真係好現實、好真同深刻...我啱啱睇完你手上果本，好正。」他的聲線總是那樣柔和。<br />\n<br />\n「咁正？借黎丫咁。」<br />\n<br />\n「好丫，無問題啊。」<br />\n<br />\n接著我把【滿願】放入袋裡。<br />\n<br />\n「你記唔記得啊，Year 1果陣比你發現我都好鐘意睇推理小說，之後我地上親Lecture都係度討論邊本d佈局正，邊個作者d書好睇~」我跟宏說。<br />\n<br />\n「嘿，梗係記得啦，上經濟課個呀Sir係度講經濟學之父亞當史密斯，我地就係度討論福爾摩斯！」宏笑道。<br />\n<br />\n「係啊，係啊~」我跟著笑了起來。現在回想起那時的大學生活，其實跟宏也相處得很開心，主要是我們的興趣相近，話題也是說之不完。<br />\n<br />\n我有想過，倘若當時不是已跟子文一起，跟宏發展的機會也是頗大。 <br />\n<br />\n宏接著說：「諗返起果時，都真係幾開心......係呢，真係唔該晒你，特登送返本日記比我，我仲以為就咁唔見左！」<br />\n<br />\n「傻啦，講呢d。」我說。<br />\n<br />\n宏聽後笑而不語。其實宏不算是說話滔滔不絕那種人，但卻有種魅力吸引我繼續與他談話。<br />\n<br />\n於是我繼續說：「講真，其實我應該向你道歉，起初我並無打算會攞返本日記比你架。最後決定咁做，係因為...我睇左某d內容之後。」<br />\n<br />\n「算啦，我都話唔介意喇。咁你睇左d咩內容突然回心轉意呢？」<br />\n<br />\n「Em......你打算向女友求婚，但反被女朋友要求分手果度...」<br />\n<br />\n「喔...原來係咁。係因為突然覺得我好慘？」宏此時面帶半點悲傷。<br />\n<br />\n「錯。係因為你既遭遇...同我好相似。」我說。<br />\n<br />\n「下？乜你.......」宏聽後有點驚詫。<br />\n<br />\n「無錯，有一晚我以為我男友係同我求婚，點知最後係同我講分手，仲求我唔好再煩住佢。」我說這句話時充滿傷感。<br />\n<br />\n「你講果個男朋友係咪子文？」<br />\n<br />\n「係，同佢都行左7年喇。」<br />\n<br />\n「果時佢對你好好，你地好Sweet架喎...唉，點解會咁架。」<br />\n<br />\n「果晚之後我無再見過佢，有關佢d野我全部寄返晒比佢，包括我內心果一丁點同佢復合既希望。」我以決絕的語氣回應。<br />\n<br />\n宏此時輕輕把他的手輕輕放在我的肩膊上，似乎他十分明白我的感受，又或者他是最應該明白的那位。<br />\n<br />\n「你唔好唔開心啦，你呢刻既心情我好明白，因為我正正經歷過，明白有幾痛。係呢，咁佢因乜事要同你分手？」他安慰著我。<br />\n<br />\n「佢無講，我都無再深究；只係覺得同佢已經行到要劃上句號果個位，咩原因其實都已經唔重要。」<br />\n<br />\n「啱既......唉，既然你都接受左個結果，深究原因都只會令自己越黎越唔開心。就讓死因跟隨呢段關係逝去吧。」<br />\n<br />\n「我而家好好多喇，叫做習慣左失戀，但有時都會諗起同佢d野。希望時間可以沖淡呢d回憶。唉，唔好講我喇，你點啊？點解會同呀凌分手既？」我試圖轉換話題。"},{"pid":"d98c7399bf09d958584a4b613c734671f27aea1d","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-30T10:30:02.000Z","msg":"「唉，說來話長。你又知係呀凌？。」宏好奇地反問我。<br />\n<br />\n「嘿...想當年同組既仲有邊個丫！你日記裡面話架嘛，第一次同組就已經睇中人。真係估唔到。」似乎我已不把偷看當作一回事，還拿裡面的情節出來說，我會否過份了？不過以我認識的宏來說，他不會真的介意。<br />\n<br />\n「突然覺得係你面前無晒私隱，哈哈。」宏有點臉紅。<br />\n<br />\n「你話唔介意架~ 真係估唔到。你地果時又唔似咁有火花喎，收收埋埋啊。」我接著說。<br />\n<br />\n「Em......感情呢d野，就係咁估唔到架啦，我同你夠估唔到以為就快跑到終點啦，點知諗住沖線果陣先知比人取消資格。」宏淡淡的說。<br />\n<br />\n我們靜了數秒。<br />\n<br />\n宏意識到他這句話弄得氣氛十分尷尬，便說「啊，唔好意思搞到個氣氛咁疆。」<br />\n然後他看一看錶接著說：「哎吔，差d唔記得約左呀媽飲茶，而家要出門口喇我。」<br />\n<br />\n我微笑回應：「唔緊要啦，下次再傾啦。」<br />\n<br />\n「真係唔好意思！」<br />\n<br />\n之後我們動身一同走到門口，宏幫我開門。此時我期待著...<br />\n<br />\n幸好...<br />\n<br />\n「係呢，雪瑩，你話下次再傾，我無你電話又點會有下次呢？」<br />\n<br />\n「咁你攞部電話比我啦。」我笑著說。然後宏把他的Iphone遞給我，我把自己的手提號碼打在他的Iphone上。<br />\n<br />\n「咁我再Whatsapp你。」宏對我說。<br />\n<br />\n就這樣，我竟遇到多年不見的宏，想不到日記主人就是他。<br />\n<br />\n未知是否彼此的遭遇很像的關係，這趟見到宏，心裡有種親切的感覺。<br />\n<br />\n與宏重遇，是緣份的引領、命運的安排？又或者，跟子文緣盡，就是與宏緣份的開始？<br />\n<br />\n哎吔，我想太多了。<br />\n<br />\n(第六回完)"},{"pid":"3574914807d086820aeb376ea605c71c0d80fe00","tid":337775,"uid":78350,"like":0,"dislike":0,"score":0,"citedBy":0,"replyTime":"2017-07-31T03:26:37.000Z","msg":"第七回 - 短訊<br />\n<br />\n雨季來了，已連續八天都在下雨。<br />\n <br />\n此刻，宏正獨自在房內寫日記。<br />\n <br />\n與她重遇後，感覺很特別，就像已熄滅的燭火在無意間被人重新燃點。那天之後與她約會了數次，見面多了，感覺也越強烈，甚至已蓋過凌僅存於我心的。難得有這第二次機會，不能白白浪費。我決定...要行動了。<br />\n <br />\n接著宏拿起手提電話於Whatsapp發短訊給雪瑩。<br />\n <br />\n宏：Hi......出面落好大雨，我對妳的思念隨著雨水一滴一滴來到你家前面，你往窗外看那一絲絲的就是......<br />\n <br />\n雪瑩：就是什麼？[無奈表情]<br />\n <br />\n宏：你估下。<br />\n <br />\n雪瑩：[害羞表情]對我的思念？<br />\n <br />\n宏：錯！並不是。<br />\n <br />\n雪瑩：車，咁你句野有問題啦。<br />\n <br />\n宏：落到地上的雨水才是我對陳小姐你的思念。<br />\n <br />\n雪瑩：[疑惑表情] 點解既？<br />\n <br />\n宏：因為，只有留在地上才能一直等待妳。<br />\n <br />\n雪瑩：[大笑表情] 痴線~ 無聊！<br />\n <br />\n雪瑩：不過，幾好笑 [大笑表情]<br />\n <br />\n宏：[大笑表情] 認真，聽日得唔得閒？不如去山頂行下。<br />\n <br />\n雪瑩：我聽日得閒啊，不過天氣報告話聽日會落雨喎。<br />\n <br />\n宏：天氣報告話姐。我從來唔信天氣報告，正如我唔信命運一樣...註定聽日會落雨。你想比天氣報告主宰你命運？<br />\n <br />\n雪瑩：哈，識你果陣斯斯文文，原來你講野有時都幾誇張。<br />\n <br />\n雪瑩：好啦，聽日山頂見！<br />\n <br />\n宏：[單眼表情] See you！<br />\n <br />\n宏收起電話，臉上露出滿足的微笑，同時他望向窗外，露出有自信的表情，他似乎明天計劃著什麼。<br />\n <br />\n(第七回完)"},{"pid":"99dcc9d72a0e5e938e51af25579681a3b87cc913","tid":337775,"uid":78350,"like":0,"dislike":0,"score":0,"citedBy":0,"replyTime":"2018-04-28T17:27:47.000Z","msg":"第八回<br />\n<br />\n今天如宏所說，天公讓兩停止了，是製造機會給我們嗎？<br />\n <br />\n人家說雨後會放晴，我跟宏的感情也能放晴嗎？<br />\n <br />\n這天我們玩得很開心，與宏相處彷彿進到另一個階段，也許這場連雨停了正是給我們的一個啟示。<br />\n <br />\n午飯過後，我們到了山路上散步。<br />\n <br />\n「哇，行到有d攰，不如停低抖下，睇下風景。」宏說。<br />\n <br />\n「好丫，我都行到攰攰地。」<br />\n <br />\n我們靠邊停下，停下的位置能夠飽覽整個中環，景色怡人。<br />\n <br />\n「今日天氣真係好，好彩有出黎，如果唔係浪費左咁好既陽光同埋風景。」宏邊伸著懶腰邊對我說。<br />\n <br />\n「係啊，都係你啱，『大交合』真係信唔過！」我笑道。<br />\n <br />\n「所以話，路係要人行出黎，唔係預測出黎既。」宏的語氣堅定。<br />\n <br />\n「不過我始終相信命運，就好似今日其實注定係唔落雨，只係天文台計錯數，而你又好彩撞中今日係好天，根本唔係因為你叫個天唔落雨就唔落雨。所以我對你講既所謂條路係自己行出黎有d保留。」我回應宏對命運的看法。<br />\n <br />\n「睇你點睇。但最少你有得選擇。」他反駁。<br />\n <br />\n我繼續說：「就好似我同你咁，唔係你漏低左本日記係『Star迫』，我又點會睇到？唔係咁啱你同我既遭遇咁似，我又點會送返本日記比你而撞返你？<br />\n所以話一切都係整定，條路唔到你話點行就點行。」<br />\n <br />\n「話雖如此，雖然路係定左，但總有遇到分叉口既時候，唔通你話一切都係整定就乜都唔洗做？唔通唔洗考慮自己想要乜，就亂咁行左定行右咩。又或者咁講，你選擇行左邊呢條路，行行下發現唔對路喎，你會行返轉頭揀返右邊果條路行掛？唔通你話命中註定我係行左邊，就無論發生咩事都死要行左咩。」宏說。他對命運是否注定的看法似乎頗有自己的一套。<br />\n <br />\n但我的想法依然跟宏相反。與子文緣盡是注定，與宏重遇是整定，也許到最後我是孤獨終老也未定。<br />\n <br />\n於是我接著說：「我明你意思，但係...但係好似我地咁，如果當日你離開Star迫果一刻，擰一擰轉身，望一望返轉頭，你就唔會漏低本日記，而我地亦唔會重遇。呢d位你覺得有得揀咩？」<br />\n <br />\n宏聽後思疑了兩秒，然後說：「EM..........」<br />\n <br />\n「嘿，無得駁喇掛今次~」我得戚地說。<br />\n <br />\n「係...你贏喇今次。」宏無奈地認輸，想不到這次他那麼快便投降，平時他定必句句力爭的呢。<br />\n <br />\n「不過其實今日我係有d野想同你講。」宏突然緊張起來。<br />\n <br />\n「係？！」<br />\n <br />\n「你覺唔覺得我地好有緣？聽完你頭先咁講，我覺得自己好好彩，如果當日我擰一擰轉身，望一望張枱，今日就唔能夠欣賞咁靚既風景......我指同你一齊。」<br />\n <br />\n「你想...講咩啊...」我有點臉紅。<br />\n <br />\n此時宏突然捉住我雙手，這舉動使我在本能反應下企圖縮開。但宏用更大的力捉緊我，同時以深情款款的眼神望著我。<br />\n <br />\n我心跳加速得比法拉里還快......<br />\n <br />\n「你聽我講，我唔想浪費呢個機會，因為...因為真係得來不易。」宏認真地說。<br />\n <br />\n「但係...我地唔係識左好耐咋喎...我指同你重遇之後。」面對這種唐突，我唯有說這些沒意思的話。<br />\n <br />\n「重要咩？重要既係你要認定呢條路係咪你想行既路，雖然我地行左唔係好耐，但啱唔啱行係要試出黎既。起碼，而家我地係行得舒服。比我係你身邊陪你一齊繼續行，好嗎？」<br />\n <br />\n我的心被溶化了，接下來已找不到任何言語來抗辯，可以做的只有...甜蜜地點頭，默默地回應我對他的意思。<br />\n <br />\n宏見狀十分高興，突然挨在我的肩膊上。<br />\n <br />\n「你知唔知啊，其實我一直好想可以「挨」係你度。你知道點解嘛？」他以淘醉的聲線問我。<br />\n <br />\n「因為...你覺得咁樣好溫馨？」我說。當然我知道答案一定不是這樣。<br />\n <br />\n「咁係因為...我愛你(國語)。」<br />\n <br />\n就這樣，這天跟雪瑩開始了。<br />\n <br />\n很快，又過了三年。<br />\n <br />\n決定了，今晚要向她求婚，希望這次能劃上完美的句號。<br />\n <br />\n想不到，那日跟宏走在一起。<br />\n <br />\n一走，便走了三年。<br />\n <br />\n猜得到，這晚他會向我求婚....希望這次不要再變成求分。<br />\n <br />\n(第八回完)"},{"pid":"bee24efcda4a5ec7b41a195347d9e0aa9a661aff","tid":337775,"uid":78350,"like":0,"dislike":0,"score":0,"citedBy":0,"replyTime":"2018-04-28T17:29:01.000Z","msg":"第九回 - 轉折<br />\n​<br />\n又是在Star迫的時光。很享受這些時間，因為它們只屬於我一個人，不用愁如何跟別人分享，也不用煩怎樣與別人共處。<br />\n <br />\n當然，他是例外的。在這世上，我就只願跟他共享每分每秒，分享每寸時光。尤其在今晚以後。<br />\n <br />\n想到這裡，我的臉上無意間滲露出甜笑。這三年跟宏一起的日子確實過得幸福快樂。<br />\n <br />\n突然間，一把女聲打斷了我的憧憬。<br />\n <br />\n「Ashhhhley! 喂好耐無見喎真係！」一名跟我年齡相若的女子拿著咖啡靠近我所在的桌子旁。<br />\n <br />\n「阿凌？！嘩，真係好耐無見喇...」原來是凌，就是宏第一眼看上、愛上、戀上、最後被她傷害的女人，簡單點就是宏的...前女友。<br />\n <br />\n「個位有無人架？介唔介意坐低？」凌問道。<br />\n <br />\n我示意可以坐下。<br />\n <br />\n「坐丫，無人架。」<br />\n <br />\n「唔阻住你啊可？」<br />\n <br />\n「唔阻，我都係等緊我男朋友之嘛，佢今日有d野做，等佢搞掂之後夜晚一齊食飯。今日係我同佢一齊既第三年紀念日。」我客氣地說。<br />\n <br />\n「嘩...真係Sweet。係呢，你男友係咪...阿宏？」他突然這樣問我。<br />\n <br />\n「Em......係啊...係Facebook話你知架啦可？」<br />\n <br />\n凌點頭。<br />\n <br />\n「哈哈，無錯，科技之下真係無私隱...唔好介意。係呢，阿宏而家點啊？」<br />\n <br />\n「佢ok 啊，啱啱轉左工，而家係稅務局度做。」<br />\n <br />\n「咁好啊，佢一直都想入稅局，而家佢得償所願啦。講起上黎同阿宏分開左之後都無咩聯絡lu。」<br />\n <br />\n氣氛開始有點奇怪。<br />\n <br />\n其實我真心想她快點離去，我不想跟傷害宏的人有什麼交流，更不想繼續跟她討論一個被她傷害得體無完膚的人。<br />\n <br />\n「EM...咁你呢？幾好丫嘛？」我轉換話題。<br />\n <br />\n「都係咁啦。餓唔死咁啦。」<br />\n <br />\n「咁好好啦~ 」我在敷衍著她，只想她快點知難而退。<br />\n <br />\n這句回應之後，我們靜了數秒。<br />\n <br />\n就在她正要開口說離開之際，我突然想起一個問題想要問凌。<br />\n <br />\n「係呢，阿凌，其實我一直有個問題，唔知你介唔介紹答我。」<br />\n <br />\n「咁認真？你試下問，我又試下答啦，我唔保證一定答到你架。」<br />\n <br />\n「其實係咁既，當日點解你要同阿宏分手？」這是我一直想知，卻不敢問的問題。<br />\n <br />\n「下？你認真...唔知架？」凌反問。<br />\n <br />\n「係...不過你唔想講就算啦，我只係想了解多d阿宏，佢好似因為呢件事一直都有d芥蒂，就好似對愛情失去左信心咁。而且佢好似唔想多提呢件事，可能對佢黎講係一個幾大既打擊。」<br />\n <br />\n接下來凌的反應讓我有點在意。<br />\n <br />\n「喂喂，咪住先，你講咩啊？佢受打擊？」凌有點激動。<br />\n <br />\n「係啊，我啱啱識佢果陣，佢咁啱同你分開無耐，個樣勁頹廢，仲成日借酒消愁。」我繼續說。<br />\n <br />\n「雪瑩，你聽我講，我諗當中有好大既誤會。」凌說。<br />\n <br />\n「誤會？」我腦海開始空白。<br />\n <br />\n「係。」<br />\n <br />\n凌拿起咖啡，喝了一口，然後繼續說。<br />\n <br />\n「首先，你劈頭問我點解要同阿宏分手，呢個問題已經錯。你應該問阿宏點解要同我分手。第二，受打擊果個，需要借酒消愁果個，係我。」<br />\n <br />\n「你意思係...」我不太明白凌所說的話。也許不是不明白，而是我不想去明白。<br />\n <br />\n「當日，係阿宏主動同我講分手，難聽d講係佢飛左我。就係我以為佢會向我求婚果晚。」<br />\n <br />\n「咩話？你講乜啊？邊有可能？！」我想像不到凌會這樣說。<br />\n <br />\n「我無乜必要呃你，你亦都放心，我而家對阿宏無野架喇，可能仲要多謝佢當日既決定。」似乎凌已放下了宏。<br />\n <br />\n「Sorry，我一時之間真係Load唔到。」我說。<br />\n <br />\n「唔緊要啦，我諗詳細既野你問返阿宏啦，我唔方便講太多。Anyway，今日見返你最少令我明白一樣野。」<br />\n <br />\n「係咩？」<br />\n <br />\n凌動身站了起來，喝光她手中所剩無幾的咖啡。<br />\n <br />\n「算啦，唔講喇，我諗都唔適宜繼續講落去。」凌看一看手錶，然後繼續說：「唔好意思，我約左我老公，夠鐘要走喇。」<br />\n<br />\n<br />\n此刻，我的心只餘下空白，伴隨著無限個問號。<br />\n <br />\n(第九回完)"},{"pid":"e1ace42957cb491eeb0f0a633886e324f4e0a22b","tid":337775,"uid":78350,"like":0,"dislike":0,"score":0,"citedBy":0,"replyTime":"2018-04-28T17:29:53.000Z","msg":"第十回 - 求婚 (上)<br />\n​<br />\n六悸酒店高級西餐廳內。<br />\n<br />\n凌的話一直纏繞著我，我想把事情擺出來說清楚，但又怕結果很難看。<br />\n<br />\n就當作從沒聽過好嗎？<br />\n<br />\n「你無野丫嘛，係咪唔舒服？咁靜既你今晚。」宏擔心地問。<br />\n<br />\n「我...無乜野啊。」我沒精打采地回應。<br />\n<br />\n眼前的比目魚扒像沒動過一樣。<br />\n<br />\n「無事就好喇。係喇，其實今晚我有d野想同你講。」宏廷直身，我方留意到他這晚西裝筆筆，打扮得甚是莊重。<br />\n<br />\n說著宏把手伸進手提包裡，像是要拿東西出來。<br />\n<br />\n我知道他接下來將要做什麼。<br />\n<br />\n「阿宏，等陣先。」我打斷了宏的動作。<br />\n<br />\n因為，我已經決定了。<br />\n<br />\n「係你講你想講既野之前，其實我有野想問你。你可唔可以應承我，要老實、坦白咁答我。」我異常認真地問。<br />\n<br />\n要把事情弄清楚。<br />\n<br />\n宏把手縮回，以奇怪的眼神望著我，然後說：「係咩事？好，我應承你。」<br />\n<br />\n「我今日撞到阿凌。」<br />\n<br />\n宏聽後立時感到錯愕，我也預料到他會這樣的反應。<br />\n<br />\n「我同佢傾左唔係好耐，但係就聽到一樣野令我好在意。」<br />\n<br />\n「佢同你講左d咩啊究竟？」宏開始緊張起來。<br />\n<br />\n「佢話當日係你主動提出分手。」我繼續說。<br />\n<br />\n宏沒有說話，我也沒說下去，我們沈寂了，空氣凝結了，此刻聲音已難以透過空氣傳達。<br />\n<br />\n數分鐘後...<br />\n<br />\n「你有咩睇法？點解佢要咁講。」我忍不住打破沈默。<br />\n<br />\n宏拿起桌上的紅酒，大喝一口後嘆息一下。<br />\n<br />\n「估唔到。其實呢件事我之前一直都想向你坦白，但始終無勇氣。」<br />\n<br />\n「即係點...」<br />\n<br />\n「雪瑩，我想你冷靜d，聽我講。」<br />\n<br />\n「好。」<br />\n<br />\n「阿凌佢無講大話，講大話果個係我。原本果日我真係諗住向阿凌求婚，但係最後提出分手既係我。」宏淡淡然的說。<br />\n<br />\n「你究竟講咩啊？你之前唔係咁講架喎，唔係，應該話你寫果本日記唔係咁架喎！」我越發激動。<br />\n<br />\n「你唔好激動住，慢慢聽我講。大學Year 1 我第一眼一見鐘情果個唔係阿凌，係你。」宏說。<br />\n<br />\n「你本日記明明係寫一直想同阿凌一齊，唔通本日記係你亂作既？一開始已經係？」<br />\n<br />\n「我知你想講乜，但並唔係你所諗咁。我無亂寫本日記，入面既的確係我真實既感受。只不過你誤會左，日記裡面頭兩頁所指既果個她，同第二頁之後果個她並非同一個人。」<br />\n<br />\n我無言以對，試著回想日記的內容...............<br />\n<br />\n(待續...)"},{"pid":"81ccd4d55470ef90c221cc9a4d68bdb11225ad82","tid":337775,"uid":78350,"like":0,"dislike":0,"score":0,"citedBy":0,"replyTime":"2018-04-28T17:30:27.000Z","msg":"最終回 - 求婚 (下)<br />\n<br />\n​宏續說：「由第一日見到你，我就被你吸引住。如果你仲記得，果日係我特登走過黎主動問你可唔可以同組，而阿凌佢係之後先走過黎問可唔可以加入我地果組。」<br />\n<br />\n我思考著宏的每句話。<br />\n<br />\n宏拿起酒杯喝了一口，然後繼續說：<br />\n<br />\n「最初令我心動果個唔係阿凌，係你。之後認識你多左，覺得同你好啱傾，又有共同既興趣...最重要係感覺相處得好舒服。我自問唔係一個容易動情既人，但係我個心確實為你所動。正當我想伸手去捉緊呢份心動既時候，好可惜，我發現你已經同緊子文一齊，仲非常恩愛。我知道自己無呢種福份，亦唔會嘗試去破壞人地既幸福...所以我一直將雙手放低，白白讓呢份心動既感隨著大學畢業漸漸散去。<br />\n<br />\n大學果幾年阿凌一直都好關心我，對我好好，但係我個心始終只係向住你，有時現實就係咁殘酷，令你心動那位往往令你不能動身。<br />\n<br />\n直到大學畢業，同你幾乎失去聯絡，果時我係好唔開心。但呢個時候阿凌依然Keep住搵我，仲不斷開解我...係某個時刻我比佢感動到，最後亦同佢一齊左。但其實我分得出對阿凌既呢份係感動，對你果份係心動，係唔同既。<br />\n<br />\n只不過果時我接受現實，相信對阿凌既呢份感動總有一天會升華。<br />\n<br />\n有一晚我打開FB，見到你出POST果句「我被求分了。」我先知道你同子文分左手。<br />\n<br />\n我諗左好耐，考慮左好耐，掙扎左好耐，最後決定要行返一條正確既路。<br />\n<br />\n我都講過，我相信命運並唔係注定既，知道行錯路就唔應該繼續行落去，要行返啱果條。」<br />\n<br />\n「你點可以......」我忍不住打斷了宏的話。<br />\n<br />\n「之後我決定要搵返你，去搵返我差唔多已經忘記左既呢份心動。得知你同子文分左手之後，我跟蹤過你一段時間，得知你有一個習慣，每個星期六都會去你屋企附近果間Star迫，而且每次都會坐係同一個位。<br />\n<br />\n我估你係因為鐘意果個位夠靜，為左確保果個位無人坐左，你總會係間Star迫開門後半個鐘就去到果度。<br />\n<br />\n你執到本日記果個星期六，我特登等Star迫一開門就入去，然後放低本日記係你坐開果個位對面，特登比你執到，然後引你比返本日記我。<br />\n<br />\n唔放係你坐開果個位，係因為我驚你會以為個位已經比人霸左，而唔會覺得本日記係人地漏低左。<br />\n<br />\n其實你睇我本日記果日，我一直坐係你...後面。本身我只係想確保你有執到本日記，然後我就會走。但係我一見到你，就唔捨得。見你咁仔細睇我本日記，我就好想留係度，同你一齊分享我既回憶。<br />\n<br />\n之後既事你都知喇，我唔再多講。<br />\n<br />\n仲有，我想講日記裡面每句都真係我既回憶，𥚃面既內容亦係我由大學時已經寫落，並非近排先作出黎...除左一段 - 果晚係我向凌提出分手。」<br />\n<br />\n「你知道我呢刻諗緊乜嘛？我覺得你好變態。」我這樣對宏說。<br />\n<br />\n「我知你而家好嬲，但我係真心愛你。雖然我係講左個好大既大話，但係我想話你知我愛你呢三個字並無半點虛假...我做咁多野，都係為左同你係埋一齊。比個機會我，原諒我。」<br />\n<br />\n我的眼匡開始積存淚水，宏好像等待我說些話，例如會說原諒他...<br />\n<br />\n沈靜半响後我終於開口：「對唔住啊，我知道你對我係真心，我都好鐘意你，但係...我始終接受唔到因為我既出現搞到你同呀凌分開，我接受唔到我既幸福係建立係人地既離別之上。更加接受唔到你呃我咁耐，我地既一切都建立係一個大話上面。至少係呢刻我真係接受唔到。」<br />\n<br />\n「你錯喇...錯晒。」宏說。<br />\n<br />\n宏搖搖頭，眼帶淚光繼續說：<br />\n<br />\n「你既出現無錯係令我同呀凌分開，咁係因為你喚醒左我。你喚醒左我求婚係要向最愛既人求，唔係向最有感情既人求。我係度諗，點解同呀凌一齊左3年都完全無同佢結婚既念頭。無錯，之後我係有打算向呀凌求婚，但果時係因為呀凌同我講過佢想早d結婚，如果唔結就分。咁我慣左同佢一齊，唔想無左佢先有同佢結婚呢個念頭，但係...但係由始到終我都唔明點解要結婚。<br />\n<br />\n我諗左好耐，同阿凌結婚會唔會只係因為衝動？定係習慣？定還是只為同佢有個交代？<br />\n<br />\n直到睇到你FB，知道你同男友散左，果一刻我突然叮左一聲，果份久違既思念、忘卻左既感覺突然間返返黎。有一刻，我真係以為自己會同呀凌結婚，但到左呢一刻，我好清楚明白唔可以同凌結婚，因為我唔可以同一個唔係我最愛既人結婚。<br />\n<br />\n你唔係拆散我同呀凌，而係提醒左我，救左我同呀凌。你可以話我自私，但係如果我真係同呀凌結婚，但又不斷諗住另一個人，呢份承諾、呢份約束仲有意義咩？呀凌都想嫁一個對佢真心真意既人，當我向佢求婚，佢點頭果下就等如認同眼前呢個人係佢一生中既最愛。但原來對方唔係咁諗既時候，你話到頭黎自私既係邊個？咁樣既婚姻仲有乜意思？你明白婚姻真正既意義嘛？」<br />\n<br />\n宏此時從手提包拿出戒指盒，跪在地上。然後打開盒子，閃爍生光的鑽石戒指映入我的眼簾。<br />\n<br />\n「雪瑩，求你比個機會我，求你嫁比我！求你以後唔好同我分開！」<br />\n<br />\n兩行淚已從我的眼眸流下，這是感動的眼淚？還是受到傷害而流下的淚？<br />\n<br />\n這晚的最後，是會以宏的求婚成功作結束；還是以我的求分為結局？<br />\n<br />\n我知道，這一切也是取決於我。兩個人的命運就在我手中。又或者命運已幫我決定了一切，不然怎會讓我那麼巧今天就遇上凌？否則此時我已答應宏的求婚了。<br />\n<br />\n「雪瑩，嫁比我好嗎？」<br />\n<br />\n．．．．．．．．．．．．<br />\n．．．．．．<br />\n．．．<br />\n<br />\n<br />\n<br />\n我應該...嫁給宏嗎？<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n-.-- . ... <br />\n<br />\n求分往往有千種原因；但求婚便只有一個理由。<br />\n<br />\n婚姻的價值觀在於能與最愛的人訂下盟約，是一個誓言，是一個承諾，當中的責任是大得容易讓人害怕、甚至卻步。 <br />\n<br />\n一個男人第一眼碰見對方，做盡一切去追求，只需要膽量和細心；可是到他人認清結婚對象後，下決心買戒指求婚，就需要相當大的勇氣和決心！<br />\n<br />\n有時候女孩子表面看到的緣份、感覺，又知不知男方為了營造這些東西背後策劃了多少，做了多少呢？<br />\n<br />\n求分，理由可以是見異思遷，可以是性格不合，也可以是如故事開始時女主角被分手般沒有原因；求婚，就只是想給對方知道：我愛妳，願意於下半生保護妳，與妳在一起。<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n我擺脫了命運的擺佈。<br />\n<br />\n[全故事完]"},{"pid":"1e8fff159222b5abdd90d98832eaec2aa2d1f7c0","tid":337775,"uid":78350,"like":0,"dislike":0,"score":0,"citedBy":0,"replyTime":"2018-04-28T17:35:52.000Z","msg":"好了，終於出晒成個故~<br />\n<br />\n雖然係短篇，但都用咗唔少時間，哈哈~<br />\n<br />\n利用工餘嘅時間去做些自己喜愛的事，原來是多麼有趣的。<br />\n<br />\n就好像人生有了新目標一樣。<br />\n<br />\n而我的新目標就是......寫好每一個故。<br />\n<br />\n嚟緊我會繼續寫...寫...寫，直到寫不了下去。<br />\n<br />\n鼓勵大家發現自己有興趣的事就去做~ 人生才會有意思~"}]}