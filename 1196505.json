{"tid":1196505,"cid":5,"subCid":0,"title":"見到唔同人對於69嘅反應，我好心痛","createTime":"2019-06-09T20:27:13.000Z","updateTime":"2019-09-25T08:49:51.000Z","uid":200539,"like":4,"dislike":0,"uniUserReply":2,"replies":[{"pid":"aef3f7d6b8b75391b3021aab4747cd25cc375427","tid":1196505,"uid":200539,"like":0,"dislike":0,"score":0,"citedBy":0,"replyTime":"2019-06-09T20:27:13.000Z","msg":"103萬人上街<br />\n有好多明知冇用，都走出黎。<br />\n我屋企人有病在身，幾辛苦都堅持要黎。<br />\n有未遊行過嘅，怕辛苦嘅，大住肚嘅，上咗年紀嘅，湊住細路嘅，都肯企出黎。<br />\n<br />\n大家都係想講一句，香港同大陸係唔同嘅。<br />\n唔想眼白白睇住垃圾政府攞走曬屬於香港嘅野。<br />\n<br />\n<strong>垃圾政府淡定hea覆 完全當冇回事</strong><br />\n都預咗會咁，林病不嬲冇諗過理民意。最鐘意就係咁重複之前講過嘅廢話，然後話「我地有考慮過你地㗎，不過你地唔明」。咁和平示威冇用喇，一班勇士開始衝。明知一定唔夠班差佬打，但都照去。我見到你地俾人打、俾人用噴霧直噴對眼嘅時候真係覺得好心痛，亦都好擔心。真係好多謝你地，亦都覺得好慚愧，因為自己幫唔到你地手。<br />\n<br />\n<br />\n<br />\n但係我唔明點解仲有人會覺得事不關己咁。<br />\n<br />\n一班人嘆住冷氣笑你地班天真白痴嘅傻人自己喺度開party，冇鬼用。大佬，你估好好玩呀？有邊個鍾意熱鬼辣辣仲同人喺條街迫咁多個鐘呀？啲人笑示威者，睇直播食花生，見到差佬落噴霧拍曬手笑曬咁。一班香港人為咗保護自己嘅屋企，犧牲自己，但你地就當喜劇咁睇。到底係咩心態嚟？仲有冇良知？<br />\n<br />\n<br />\n我細妹讀小六，佢身邊所有同學都完全唔知今日發生咩事，甚至連「逃犯條例」係啲咩都唔知。佢哋唔係因為細個所以唔知，而係自己<strong><span style=\"font-size: large;\"><span style=\"font-size: x-large;\">選擇唔知</span></span></strong>。呢幾日有好多youtuber都拍過片呼籲大家去遊行，而佢地都有唔少觀眾群係小學生黎。我見到其中一個post，下面啲留言全部都係「6月9號係我生日」「69⋯⋯⋯⋯⋯面壁」「我就是巨蟹座」呢啲唔關事嘅野。<br />\n<br />\n我見到真係成個人灰咗，點解佢地唔會嘗試去了解下佢地住緊嘅地方發生緊啲咩事，而走去打機、行街、玩抖音？ 係咪即係我地咁努力為佢地下一代爭取嘅自由，喺佢地眼中係冇打機咁重要？<br />\n<br />\n<br />\n不過點都好，依家只係開始。<br />\n無論大家嘅方法如何，目標都係一致。<br />\n<br />\n大家繼續加油。"},{"pid":"cd87c3815933db80eff1a6cd6172cbe13d7ce8f5","tid":1196505,"uid":76697,"like":0,"dislike":0,"score":0,"citedBy":0,"replyTime":"2019-09-25T08:49:51.000Z","msg":"此回覆已被刪除"}]}