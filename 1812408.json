{"tid":1812408,"cid":5,"subCid":12,"title":"又見太空人 - 左丁山","createTime":"2020-01-05T12:47:47.000Z","updateTime":"2020-01-05T12:53:21.000Z","uid":25558,"like":0,"dislike":0,"uniUserReply":1,"replies":[{"pid":"9b331cdaa46a5b5aa656c03c7dcd83b89739c847","tid":1812408,"uid":25558,"like":0,"dislike":0,"score":0,"citedBy":0,"replyTime":"2020-01-05T12:47:47.000Z","msg":"<a href=\"https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20200105/20837531/\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20200105%2F20837531%2F&d=4MF4O%2Bfy8eJNXT4C%2FvKi1SLieoVo5Z%2Bt8AyiqwqBN0Y%3D&h=6f45d6f3\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20200105%2F20837531%2F&h=43c7545e\" target=\"_blank\">https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20200105/20837531/</a><br />\n<br />\n又見太空人 - 左丁山<br />\n<br />\n<img src=\"https://static.appledaily.hk/images/apple-photos/apple_sub/20200105/large/1578131216_4756.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20200105%2Flarge%2F1578131216_4756.jpg&h=14d208d8&s={SIZE}\" /><br />\nBloomberg片段截圖<br />\n<br />\n<br />\n新年前有位退休老友B教路，對左丁山講：「我哋退咗休就要睇住啲錢點樣使，要物有所值。以前打工有浮動收入，經濟好嗰陣時，公司賺錢，我有花紅，即管使大咗，冇問題之至。現在係固定收入，靠股息，iBond及Silver Bond嘅債息，冇乜增加嘅可能性，每年收入有幾多一眼睇晒，用錢梗係要小心啲！」講咁多，即係有乜慳錢秘笈？<br />\n<br />\n老友B話：「嗱！知你日日揸車到中環，泊車在中環中心或IFC，每日停車費，過西隧費你有冇計過幾多錢呀？你泊架車在圓方，坐東涌綫過海，就慳番不少啦，知道冇！」以前未諗過噃，即刻去試吓。<br />\n<br />\n呢日泊車在圓方8小時，停車場費176元（每小時22元），搭地鐵過海，來回4元（兩蚊一程），共180元一天。如泊在IFC，每小時33元，中環中心每小時38元，西隧來回費150元，總共414至454元，嘩！每日慳起碼234元，一星期五天就是1170元，一個月28天慳4680元，一年56160元，換算等於買入一萬四千股滙豐嘅股息，買入萬四股滙豐要84至85萬元。計完條婆乸數，嚇咗一驚，話番畀老友B聽，老友B笑瞇瞇咁講：「我一早識計呢條數，你老哥唔志在之嘛！依家塞咗萬四股滙豐入你袋，應該請番我一餐啦。」<br />\n<br />\n咪講笑，一於以後都係咁樣做。嗰日停好架車，就行去搭地鐵東涌綫往中環，點知碰到yuppie阿Paul，阿Paul話：「咁啱撞到你，祝你有一個愉快的2020年，我要返加拿大嘞，每年只會留在加拿大大約一百日，老婆仔女就住在溫哥華！」咦！咪即係做「太空人」？左丁山一輩，有不少在1980年代做太空人，坐移民監，為求一個加拿大護照，想不到30幾年後又見到「太空人」。阿Paul話：「我爸爸咪做過太空人囉！當年佢帶我哋移民，我大學畢業後回流，現在香港係咁嘅情況，兩公婆商量過，由佢陪仔女在溫哥華讀書，我留在香港搏殺，就似阿爸當年情況，只不過現在已經有咗加拿大護照，過程容易好多。」阿Paul呢類yuppie生活無憂，住在半山區，一家快樂，何解突然要做太空人，都無謂問咁多咯，大家心照。還有27年便到2047，彭博已經出一篇報導Will 2047 Be the End of Hong Kong as We Know It？睇見標題就唔開胃，又好無奈。但事實上，國際人士係有如此想法。阿Paul爸爸帶阿Paul入加拿大籍，現在輪到佢為仔女籌謀。但佢亦有憂心，就係驚仔女到加拿大後，don't like中文，預備將屋企所有中文書，搬去溫哥華新屋，希望仔女肯讀。咁樣未免一廂情願，Paul話做得幾多得幾多喎！ <br />\n<br />\n左丁山<br />\n電郵 :mcwriter@appledaily.com"},{"pid":"551f15a319688a1433cdd0dc3948a285de48be95","tid":1812408,"uid":25558,"like":0,"dislike":0,"score":0,"citedBy":0,"replyTime":"2020-01-05T12:53:21.000Z","msg":"<span style=\"color: orange;\">銅鑼灣 x 灣仔稅局 和你Lunch</span><br />\n日期：2020年1月6日 星期一<br />\n時間 ： 1245 <br />\n地點 ：時代廣場集合/灣仔稅務局<br />\n<br />\n<span style=\"color: orange;\">香港保險仝人職工會 + 香港音樂人工會 招募會員聯合街站</span><br />\n日期：2020年1月6日 星期一<br />\n時間 ： 1200-1500<br />\n地點 ：觀塘巧明街/駿業街Walking East 雕塑"}]}