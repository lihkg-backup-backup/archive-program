{"tid":46578,"cid":1,"subCid":0,"title":"唉...激嬲左女朋友","createTime":"2016-12-19T18:08:56.000Z","updateTime":"2016-12-19T20:08:42.000Z","uid":26711,"like":1,"dislike":3,"uniUserReply":0,"replies":[{"pid":"91f3749fe69d8e4893f12cfcc34b4e92be47d2c0","tid":46578,"uid":26711,"like":0,"dislike":0,"score":0,"citedBy":0,"replyTime":"2016-12-19T18:08:56.000Z","msg":"話說尋晚，我約咗我女朋友諗住出街行下食下飯。咁嗰晚佢放咗工就嚟咗我屋企沖涼換衫準備一齊出去，我一開門佢就話好肚痛要借個廁所嚟屙屎，咁我就由佢喇! 點知佢屙咗勁耐都未出返嚟，我就問佢咩事喇! 原來佢屙屎屙塞咗個廁所，喺到煩緊點算，我笑到仆街! 就叫佢出一出去，等我攪。<br />\n　<br />\n佢就好尷尬咁係咁Say Sorry，我一路通廁所一路笑到仆街!我都係第一次見人屙屎屙塞個廁所!<br />\n　<br />\n其實本來都無咩問題，但係我衰多口講咗句:「呢件事證明咗你唔係靚女。」<br />\n　<br />\n佢就問點解? 我就話:「因為靚女係唔會屙屎!梗加唔會屙到塞廁所!哈哈哈哈!」屌你我真係笑到癲!<br />\n　<br />\n點知就係咁激嬲咗佢，全程都唔出聲唔理我由我喺到單機，我出盡奶力哄佢都唔肯理我。<br />\n　<br />\n我死死氣咁話:「對唔住呀......你要點先肯同我傾返計呀?」<br />\n　<br />\n佢終於肯理我，佢就指住玩具鋪一隻「比卡超」，就話:「由呢刻開始，你要扮比卡超嚟同我傾計，如果做唔到或做錯我就呢世都唔理你。」<br />\n　<br />\n屌你扮比卡超? 我女朋友低B就係人都知，但就經常爆出令人難以接受嘅要求，所以唔係好多人頂得佢順。<br />\n　<br />\n「哈!咁你搵岩人，唔好話要我扮隻比卡超，扮數碼暴龍都得呀!」咁通常我都會同佢癲下。<br />\n　<br />\n佢即刻作一個嬲嬲地嘅樣話:「扮比卡超呀!」<br />\n　<br />\n「比卡!比卡! (OKOK)」就係呢番說話開始，我就開始同自己講，我係一隻比卡超。<br />\n　<br />\n行咗一陣，女朋友終於問:「話時話，今晚去邊到食?」<br />\n　<br />\n「比......比卡超? 比卡比卡比卡! (嗯......薩莉亞? 間野又平又抵食!)」 我將心目中想講嘅說話鳩UP講出嚟，等佢唔知我講嘜春而知難而退叫我正常返。<br />\n　<br />\n「薩莉亞? 好呀! 最緊要平呀!就去喇!」說罷，女朋友就繼續拖住我手行。<br />\n　<br />\n屌!? 知我講咩嘅? 佢鳩估咋? 於是我就開始試佢!<br />\n　<br />\n「比! 比卡超比! (喂! 屌你老母!)」我就試下講下粗口等佢有咩反應。<br />\n　<br />\n嘩!一講!佢即刻甩開我隻手，好驚訝咁問我:「你做咩講粗口?你同我講呀?」<br />\n　<br />\n我流哂冷汗，即刻死死氣話:「比卡比卡!比.....比卡比卡超! (唔係唔係!我......話緊我老細姐!」<br />\n　<br />\n於是佢就一臉懷疑，但都繼續拖我手行。嘩屌你!佢真係識聽架!痴線架!"},{"pid":"a073d1902c0f1c02811ddd742d2ee860a92b26c5","tid":46578,"uid":26711,"like":0,"dislike":0,"score":0,"citedBy":0,"replyTime":"2016-12-19T18:09:08.000Z","msg":"去到薩莉亞餐廳，佢就話去廁所先! 佢走之前叮囑我繼續做返隻比卡超! 我仲好撚過癮咁伸隻OK手勢仲扮哂低能咁話:「比卡~~~~(OK~~~~)」<br />\n　<br />\n係我睇緊餐牌時侯，個侍應走嚟問我食咩。我正想講食咩時......諗起女朋友嘅叮囑......<br />\n　<br />\n即刻淆淆底，屌! 如果我繼續扮隻比卡超，個侍應點睇我? 可能陣間攪到好大件事，成間餐廳都會圍住我睇下咩事! 但唔扮嘅話......女朋友分手都似......<br />\n　<br />\n我望一望個餐牌，好撚醒咁指住個&quot;B餐&quot;，然後話:「比!(B!)」可能同音，佢聽落無咩太大問題，最後我嘜鳩都點哂B餐。<br />\n　<br />\n女朋友去到廁所返嚟，我本來想笑佢有冇屙爆人地廁所，但見佢今晚咁認真，所以都係算。<br />\n　<br />\n呢餐飯一路食一路傾下啲閒話家常，當我不斷比卡比卡比卡超時候......我開始發覺身邊侍應同身邊嘅食客都用一個奇異目光望住我。<br />\n　<br />\n「比!比卡比卡超?比卡超!!比卡比卡超比卡!! (Hey!不如放過我喇!我知錯喇!我唔想再扮比卡超!)」我覺得我再扮落去，身邊嘅人都笑鳩我。<br />\n　<br />\n女朋友一邊低頭繼續食一邊說:「一日未到12點，你一日都係隻比卡超。」<br />\n　<br />\n我聽完後有啲無奈，我望一望身邊嘅人，係佢地眼中可能真係見到我女朋友同隻比卡超食緊聖誕晚餐......<br />\n　<br />\n食完飯，去咗沙田新城市廣場空中花園睇下燈飾，去到勁撚多人排隊!嗰下先知中伏，但女朋友堅持話要睇，咁我唯有同佢排隊。<br />\n　<br />\n一路排隊，佢就係咁撩我講野，我就不斷回應佢.....<br />\n　<br />\n我發現排喺我地前面對情侶時不時轉頭望下我地，我仲聽到個女仔同男仔講:「你睇下人地喇!人地肯扮比卡超哄女朋友呀!」<br />\n　<br />\n個男仔望一望我，然後一臉鄙視目光，好似不值我嘅行為。唉，同志，我都唔想。<br />\n　<br />\n一路睇燈飾我一路都好灰，我覺得我無哂尊嚴，係男人嘅恥辱，但我望一望身旁女友，除咗佢低能之外，其實真係好好......只係有時侯有啲要求真係好難令人接受。<br />\n　<br />\n唉，上次叫我用「摩斯密碼」嚟同佢溝通，今次要我扮比卡超.....下次又唔知要我做咩......<br />\n　<br />\n愈諗愈灰，突然女朋友捉緊我手，好溫柔咁講:「多謝你，一直都陪住我身邊。我希望你可以一直做我隻寵物小精靈，永遠一齊。」<br />\n　<br />\n我聽完後，即刻覺得好感動.....眼淚忍唔住不斷湧出嚟，我緊緊咁握住女朋友隻手講:「比卡......比卡超!(多謝.....我愛你!)」<br />\n　<br />\n突然間，眼淚好似流得太多，所有野都好似好模糊咁......開始咩都睇唔到.....<br />\n　<br />\n「比卡?!比卡卡超!!比!比卡超!? (點解!?我睇唔到.....Hey!你係邊?」<br />\n　<br />\n「比!(Hey!)」<br />\n　<br />\n「比卡超! (你係邊!)」<br />\n　<br />\n......<br />\n.....<br />\n....<br />\n...<br />\n　<br />\n一覺醒來，我呆呆咁望住天花板，留意到自己眼淚流了很多，我定一定神.....<br />\n　<br />\n望一望個日曆，2016年1月7日。<br />\n　<br />\n我先發現原來一切都係發夢......<br />\n　<br />\n等我仲以為搵到一生中最愛......<br />\n　<br />\n我慢慢起身站係窗台前，涼風吹來，帶點濕氣，似乎冬天已經結束。<br />\n　<br />\n我腦海仲不斷回味剛才嘅夢......<br />\n　　<br />\n我用盡所有力吸了一口氣，然後對住窗外大叫:<br />\n　<br />\n「比卡超比!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!(屌你老母)」<br />\n　<br />\n<br />\n<br />\n有時侯激嬲女仔/女朋友，男仔都會用盡方法去哄返對方開始<br />\n男仔人生其中一個on9時刻可能喺呢刻，各女士們請好好珍惜呢個時刻。<br />\n<br />\n不過如果你問我拍拖試過比女朋友叫過扮咩...哦..我記得..個次呢...佢呀...佢.....<br />\n　<br />\n拍拖?咩黎?女朋友?食得架? 比卡超比!"},{"pid":"6ba388a1db1cb3f6c33c932ef586f4d0e3061ff9","tid":46578,"uid":11156,"like":0,"dislike":0,"score":0,"citedBy":0,"replyTime":"2016-12-19T18:43:18.000Z","msg":"年經"},{"pid":"86898916aac394261cf266bab599bab478976354","tid":46578,"uid":58502,"like":0,"dislike":0,"score":0,"citedBy":0,"replyTime":"2016-12-19T20:08:42.000Z","msg":"有聲"}]}