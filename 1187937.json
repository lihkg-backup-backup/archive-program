{"tid":1187937,"cid":5,"subCid":0,"title":"沉默中爆發 連登仔放下鍵盤擺街站反送中","createTime":"2019-06-06T03:13:55.000Z","updateTime":"2019-06-06T03:22:49.000Z","uid":72009,"like":1,"dislike":1,"uniUserReply":2,"replies":[{"pid":"6fd0f4a7813a573bafcf7e9d08427f3573e3a2a5","tid":1187937,"uid":72009,"like":0,"dislike":0,"score":0,"citedBy":0,"replyTime":"2019-06-06T03:13:55.000Z","msg":"今年23歲的Alvin將於9月於大學修讀環境系，與政治毫不相關。他坦言過去「超級政治冷感」，首次參加遊行集會是2014年雨傘運動，當時只2次短暫逗留金鐘。傘運未能迫使政府政改讓步，Alvin與很多香港人一樣感到灰心，2015年起不再看新聞，直至2016年香港發生銅鑼灣書店、DQ議員、旺角騷亂等事件，他重新關心政治。 <br />\n<br />\n能激發Alvin由透過鍵盤作戰，改為大熱天時上街派傳單「反送中」，除了特區政府硬推送中的惡劣手法，以及中聯辦明目張膽粗暴干預，他身邊同學和朋友對修例的漠不關心，亦是關鍵原因，「香港好多人都唔知發生緊乜事，連對佢哋利益同香港經濟有乜損害都唔知，所以我就決定發起派傳單。」 <br />\n<br />\n為了「反送中」派傳單行動，Alvin特別將網名改為「在沉默中爆發」，他解釋：「呢個係魯迅名言，佢話不在沉默中爆發，就在沉默中滅亡。香港現時係得兩條路，你一係喺沉默裏面爆發出嚟，改變呢個唔想見到的現實，一係就等死，我絕對係一定會出聲。」 <br />\n<br />\n然而要一眾「巴打絲打」同在沉默中爆發並不容易，Alvin最初試過在連登、高登和香港討論區洗版呼籲網民協助派傳單，但帖文在高登未獲積極回應，他為「深入敵陣」而開設的3個香港討論區賬戶，更在短短半小時即統統被封鎖。 <br />\n<br />\n最終他接受友人建議，在連登發文分享與約10名義工派單張的相片，力證「連登仔唔係齋講唔做」後，該帖文除獲逾萬名連登「巴打絲打」讚好，更有逾200名網民報名加入，成員至今先後在紅磡、大圍、寶琳等港九新界各區派發傳單。 <br />\n<br />\n《蘋果》在寶琳站外與Alvin訪問當日所見，自發到場派傳單的以年輕人為主，亦有部份為中年人，長者則較少。他們派發傳單時誠意十足，除積極主動遞上傳單，部份成員更作90度鞠躬，與建制派撐修例的「Hea擺式」街站完全不同。他們沒有任何薪水，反而要逐一「夾錢」數十元印製單張，為反送中「出錢出力」。 <br />\n<br />\n對此現象，Alvin說：「如果你有留意，其實喺街度，好多人都用連登，佢哋唔係只係嗰批唔出聲嘅人或者毒男，其實有男、有女，周街都係。其實連登仔即係香港人，大家今次都有一致立場，想為香港做啲嘢。」 <br />\n<br />\n形容今次是香港「生死一戰」的Alvin表示，最重要行動能令更多港人了解送中惡法之禍，同時再次團結香港年輕人，「因為始終香港嘅未來、香港嘅民主、言論自由，全部都係靠香港呢批後生去守護。同埋佢哋係最有資格出聲，因為佢哋仲要喺香港生存多好多好多年，佢哋可能有下一代，佢哋亦要為佢哋下一代負責，我都希望佢哋為香港付出多少少」。 <br />\n<br />\n他表明會參加6月9日反送中遊行，希望當日有比03年反23條更多的香港人站出來，「香港人6月9日一定要出嚟，唔係做俾呢個政府睇，要做俾全世界人睇，香港人係識反抗嘅，係對呢件事係有意見，絕對唔係話好多人支持（修訂），建制派話有40萬人簽名，我哋就真係真人出嚟，有幾十萬人出嚟，活生生咁同佢講：我哋係反對嘅」。 <br />\n<br />\n自發派傳單「連登仔」<br />\nA)「連登仔」GG（19歲，目前無業）<br />\n「我希望大家係時候醒吓，你佔中嗰時唔醒，無問題，但現在真係再唔醒，呢個世界就真係完。（送中惡法）最大問題，係無端端俾人屈咗上去（大陸），無端端畀個罪你，然後北上去中國（受審），我連自己生活都無保障，咁我梗係要出嚟啦。」 <br />\n<br />\n「你可能做唔到幾多日（派傳單），但都希望可以盡量出多啲時間，唔係只係留喺屋企做keyboard fighter咁樣囉。其實今次係已經有其他國家援助，多少都畀佢哋攞返多少少炮彈去支援我哋。連我咁嘅廢青都肯出嚟，咁點解連你哋咁成功嘅人士都唔出嚟？呢個係我想帶出嘅訊息。」 <br />\n<br />\nB)「連登仔」Jayden（18歲，中大一年級生）<br />\n「我本身係一個大學生，我覺得知識分子喺呢啲時候，係特別需要企出嚟，呢個亦都係我哋中大人文精神提倡的地方。所以我企出嚟做呢啲事，係一啲好理所當然的事，去喚醒身邊不同的人，或者去感動一啲本身支持呢條條例嘅人，去再次企出嚟試吓去挽回劣勢。」 <br />\n<br />\n「可能香港人喺溫水入面，覺得游緊無問題，但其實我覺得盤水已經係好熱。香港人如果真係關心自己，甚至想保護屋企人，其實今次真係需要企出嚟，去話畀政府聽，我哋唔認同（修例）。即使13萬人你（政府）唔理，但如果有100萬人出嚟，企喺你面前，其實你無可能忽視呢個力量！所以我相信要集齊每一個香港人的力量，去挽救自己嘅屋企。」 <br />\n<br />\n<a href=\"https://hk.news.appledaily.com/local/realtime/article/20190606/59672992\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20190606%2F59672992&d=HGsIALD6rBmJFWdd%2FklElrTyP%2F9hhZoMZuVNmYF6dao%3D&h=e5b35037\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20190606%2F59672992&h=570b3ba1\" target=\"_blank\">https://hk.news.appledaily.com/local/realtime/article/20190606/59672992</a><br />\n大家去集會是為自己及將來 , 多謝各巴絲 <img src=\"/assets/faces/normal/cry.gif\" class=\"hkgmoji\" /><br />\n<br />\n大家分工合作 , 咪再因小事嘈啦<img src=\"/assets/faces/normal/adore.gif\" class=\"hkgmoji\" /> 你地去左膠集會不是支持民陣是為自己及香港將來 , 民陣搞有人幫大家做申請 , 亦可以打動班和平支持者(其實佔多數)去狀聲勢 , 其實大家可合作 , 唔需要為D小節成日嘈 , 大家加油"},{"pid":"b9ac51e0a8acd332f0fb18badfcc7bc70d730088","tid":1187937,"uid":150685,"like":0,"dislike":0,"score":0,"citedBy":0,"replyTime":"2019-06-06T03:22:49.000Z","msg":"各自都做自己認為岩既野<br />\n無時間再分化"}]}