{"tid":1211107,"cid":5,"subCid":0,"title":"隔牆有耳：揸住外國樓　唔怕撐送中 建制派逃生有門","createTime":"2019-06-12T15:05:02.000Z","updateTime":"2019-06-13T05:05:05.000Z","uid":19552,"like":7,"dislike":0,"uniUserReply":2,"replies":[{"pid":"4450691bb186cf7e1bdd323ee767ac12cb2492db","tid":1211107,"uid":19552,"like":0,"dislike":0,"score":0,"citedBy":0,"replyTime":"2019-06-12T15:05:02.000Z","msg":"送中條例人人自危，一國一制近在咫尺，立法會今日開始就《逃犯條例》修訂恢復二讀，建制派歸晒邊，霸王硬上弓下過關已經冇乜懸念，相信有方法、有能力嘅港人梗係鋪路移民，而一旦出事被引渡送中，相信逃亡都要有個竇㗎。《蘋果》翻查69位立法會議員嘅立法會申報資料，九位議員原來有喺外國置業，建制泛民議員統統都有，一旦大吉利是出咗事，外國樓隨時變咗逃生門，冇份投票嘅市民，相信只能羨慕！<br />\n<br />\n謝偉俊擁六美帝物業<br />\n曾經係英國人嘅立法會主席、經民聯梁君彥，身體最誠實，佢申報喺英國擁有物業。梁君彥2016年因為要登上立法會主席寶座，被迫放棄英籍。但有權有勢、有錢有樓，要攞番個英國居留權，點會係難事？喺英國擁有物業嘅唔止梁君彥一個，自由黨易志明、議會陣線毛孟靜、專業議政梁繼昌都有英國樓揸手，其中梁繼昌仲申報喺英國有兩個物業。<br />\n<br />\n至於美國，資訊科技界嘅莫乃光、實政圓桌田北辰、「西環契仔」謝偉俊一樣都喺當地有物業，當中獲建制派推舉做法案委員會主席嘅謝偉俊就最巴閉，喺賭城拉斯維加斯置業，而且唔係一個，而係六個，相反佢喺北京都係得一個物業咋噃，唔通呢啲就係建制派對佢「另眼相看、委以重任」嘅原因？至於港人移民熱點加拿大，喺英國有物業嘅毛孟靜同樣申報喺楓葉國有樓。早前一度自稱「我無能」嘅經民聯石禮謙其實有能力逃亡，喺溫哥華有物業。而年輕人最喜歡日本，民主黨涂謹申就申報自己同太太喺日本擁有三個住宅單位。"},{"pid":"cbd9b242f1fbae647ec5c1e1bad65f7a489cfdb1","tid":1211107,"uid":19552,"like":0,"dislike":0,"score":0,"citedBy":0,"replyTime":"2019-06-12T15:20:13.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"08b9ca34c6e3a407505131dbca94d2425da0dcee","tid":1211107,"uid":17506,"like":0,"dislike":0,"score":0,"citedBy":0,"replyTime":"2019-06-13T05:05:05.000Z","msg":"外國勢力<img src=\"/assets/faces/lm2/think.gif\" class=\"hkgmoji\" />"}]}