{"tid":1170817,"cid":14,"subCid":0,"title":"由零去到五千萬的奮鬥日記，我寫你睇（二）","createTime":"2019-05-25T09:12:32.000Z","updateTime":"2020-01-20T10:48:59.000Z","uid":237188,"like":20,"dislike":4,"uniUserReply":23,"replies":[{"pid":"a290ae5c9d919386f8f4b35e9edab454e5e7a0e0","tid":1170817,"uid":237188,"like":0,"dislike":0,"score":0,"citedBy":1,"replyTime":"2019-05-25T09:12:32.000Z","msg":"上個post－由零去到五千萬的奮鬥日記，我寫你睇<br />\n<a href=\"https://lihkg.com/thread/1087742/page/40\" target=\"_blank\">https://lihkg.com/thread/1087742/page/40</a><br />\n<br />\n根據大家既留言，好多人想我寫得深入少少但唔係每日更新，所以依家開始不定期更新，但會以系列形式去寫，如果你想睇某種題材的話，留言話我知，我有睇法會寫。<br />\n<br />\n上一個post都寫左唔少題材，做返個題材整合，大家有興趣就去上一個post追<br />\n<br />\n1）成Sales之路<br />\n2）做生意嘅都係痴線佬<br />\n3）Sales的第一堂課<br />\n4）成功男人背後的女人<br />\n5）識人好過識字，問題係你點識人？<br />\n6）識洗錢，先識搵錢<br />\n7）如何拆解做爛市<br />\n8）最強Sales－－騙徒<br />\n9）Cold call的樂與悲<br />\n10）千萬唔好隨便同朋友做生意<br />\n11）馬雲的九九六<br />\n12）愛情變感情，感情變親情<br />\n13）遊戲教會我的事<br />\n14）奪命金<br />\n15）九叔說偷食<br />\n16）九型人格初入門<br />\n17）每天的閱讀<br />\n18）唔熟唔食的sales<br />\n19）高鐵上的想法<br />\n20）生仔的前題<br />\n21）前輩、同輩、晚輩<br />\n22）大陸解析－黃色商機<br />\n23）大陸解析－－沒有黃色的東莞<br />\n24）大陸解析－－網購的起源<br />\n25）大陸解析－－網購的發展<br />\n26）如何識新朋友<br />\n27）十年磨一劍，漫威的宇宙<br />\n28）高鐵對中國的重要性<br />\n29）要解決問題，先要識得問問題！<br />\n30）淺談商會<br />\n31）知足常樂<br />\n32）美國關稅由誰來付<br />\n33）垃圾九巴Apps<br />\n34）抖音<br />\n35）中美貿易戰（連載中）"},{"pid":"fd26b86cc8e6440fb41435063b375406e1c084b8","tid":1170817,"uid":237188,"like":3,"dislike":2,"score":1,"citedBy":0,"replyTime":"2019-05-25T09:13:56.000Z","msg":"序<br />\n<br />\n我知，我嘅夢想對於好多連登仔講，係好嘔心，因為我想買一間五千萬嘅樓，但我想講，人各有志，我唔係偷唔係搶，你想睇嘅就睇，我亦唔會俾你地講兩講就動搖。<br />\n<br />\n點解想寫低，或者係想講比大家聽，有目標，其實你可以用好多方法去達到，今日我無五千萬，仲係努力緊，但我相信十年後，我會有，今日係四月一，係一個新財政年度既開始，當係寫個日記，每日抽半個鐘寫低我一路以黎既心路歷程，或者你係同路人，又或者你係花生友當故事咁睇，但邊個都好，我都希望你可以有少少得著，可以為你既生命作出少少改變。<br />\n<br />\n講少少背景先，我唔係富二代，無父幹無母幹，屋村出身，公立學校畢業，係香港非三大既BBA畢業，好多連登仔將成功歸入父幹或者運氣，我唔認同，又或者咁講，我想用自己去證明俾大家睇，努力同心態可以改變自己。<br />\n<br />\n今年我三十，結咗婚，未有小朋友，有一層供左兩年既樓，市值五百萬左右，當年買樓同結婚，屋企好公平咁俾左十萬我自己決定點用，結果花光所有積蓄，結完婚，我戶口仲差緊銀行十萬循環貸款。<br />\n<br />\n工作方面，我係做Sales，唔係金融地產保險，亦唔係傳銷之類，係一種比較傳統，甚至係被喻為夕陽嘅行業。今日，我有一間自己既公司，一定唔大，幾個員工，其實都係自己做為主，做返老本行，重新開始。<br />\n<br />\n做Sales有個好處，就係你可以搵得多，最勁既一張單，我佣都食到十萬蚊，自此以後我唔會再考慮做Sales以外既工作，好簡單，因為你係憑自己去獲得更多財富，唔係打份牛工，做又三十六唔做又三十六。<br />\n<br />\n而跳出黎既原因，因為唔夠錢，結婚用錢真係好多，我暗中開左間公司，接下散JOB，然後穩定再跳出黎自己做，但開公司自己做，唔係咁簡單，以前覺得老細係低能，返黎簽下票就走，但真係自己做先知有好多無形壓力要承受，甚至有機會你連糧都無得出，對住供應商你只可以講句，唔好意思，今個月收數遲左，俾少少時間我。<br />\n<br />\n返到屋企，你對住老婆，老婆同你講，下個月準時俾家用個陣，真係百般滋味，有一次我仲係佢面前喊，因為個兩個月好靜，自己又做錯左決定，我同佢講，唔知自己咁做係唔係好，好可能會乜都無，結果有兩個月我無俾到家用老婆，要佢幫手供樓，而自己屋企都無俾到，見到阿媽個樣又愁又擔心，真係覺得自己好無用。<br />\n<br />\n每晚我都好鐘意坐係房既窗口，因為遠處可以睇到海，漆黑之中既寧靜，係我唯一既寄托。<br />\n<br />\n而我既夢想，就係近海新起既樓，每日返公司去地鐵站我都會經過，一梯兩伙，每一伙有二千呎，管理費七個半，淨係管理費都已經比得上我供樓既錢。每次經過我都會諗，究竟係咩人先可以住係呢度？自己比上不足，比下有餘，但呢個地方，唔係我可以觸及既。<br />\n<br />\n每個人都曾經以為自己係世界既主角，將來會點會點；之後你先發現自己原來係nothing，有好多野唔屬於你，然後學會安份守己終此一生。<br />\n<br />\n但亦有一班人，佢地明知自己唔係主角，條件亦唔係好，但都好努力去衝，好似好傻，或者呢個正正係男人既浪漫。<br />\n<br />\n我唔知自己會唔會搵到五千萬，住到我想住既地方，但我盡量每日寫日記咁寫，十年之後，睇返三千幾篇文，結果係點，都值得紀念。"},{"pid":"c2702b11fcc1da51ad8670a0b286a8fc4d9a3140","tid":1170817,"uid":237188,"like":0,"dislike":2,"score":-2,"citedBy":0,"replyTime":"2019-05-25T09:16:23.000Z","msg":"如果想追蹤我既分享，可以like facebook page，更新會易少少得到提醒，如果你係用instagram既新一代，留個言話我知，如果係多人用ig的話我會up埋上去<br />\n<br />\nTG: Gornine911<br />\nFB: <a href=\"https://www.facebook.com/uncleninehappiness\" data-sr-url=\"https://r.lihkg.com/link?u=https%3A%2F%2Fwww.facebook.com%2Funcleninehappiness&d=QgRa2nBc7vcC6sJiZdE62Jvkp%2FM1ZBOvf84g0fLsyFs%3D&h=2b5ea978\" target=\"_blank\">https://www.facebook.com/uncleninehappiness</a>"},{"pid":"b93c429adfc43404d05a94ee0cc121c9631657dd","tid":1170817,"uid":237188,"like":2,"dislike":1,"score":1,"citedBy":0,"replyTime":"2019-05-25T09:16:50.000Z","msg":"<span style=\"font-size: x-large;\"><span style=\"color: gold;\"><strong>中美貿易戰（一）</strong></span></span><br />\n<br />\n中美貿易戰，好多香港人第一時間食花生，你地打，關我春事？如果世界最大既兩個經濟體打開上黎，香港仲要名義上（可能實際上都係）中國既隊伍入面，點會唔關香港事，正所謂無知係幸福，愈了解得多你就會知道貿易戰係可以有幾可怕，因為你既下半生都可能會被佢所牽連。<br />\n<br />\n讀歷史係最好既學習方式，今次我地就由八十年代《美日貿易戰》講起。<br />\n<br />\n第二次世界大戰之後，日本作為戰敗國，廣島長崎被原子彈洗地之後，無人諗過佢只係用左二十年時間就重新奪回世界第二經濟體既地位，日本真係好可怕。<br />\n<br />\n我諗大家都好熟悉日本品牌，東芝、豐田、三菱、日立、索尼、松下等等，佢地最輝煌時代邊有咩三星、蘋果、華為，當時世界上最好、最平、最耐用既都係日本牌子。<br />\n<br />\n今日中國對美國貿易逆差係50％，當年日本對美國逆差都有40％，導致美國唔少企業倒閉，因為日本既產品太優質，美國人唔撐自己貨，全部買晒日本貨。<br />\n<br />\n睇返網上資料，美日既磨擦同戰鬥持續左整整30年，首先第一點我想指出既係，貿易戰好多人話支爆近了，其實錯得離譜，昔日日本簡直可以話係絕對服從咁接受一連串貿易條款，但都可以玩足三十年，直到八五年通過既《丹佛決議案》美國正式全面同日本開戰，徵收25％關稅，同時間迫使日本簽署著名既《廣場協議》，將240日圓：1美元，升到79日圓：1美元情況下，先真正將日本打殘。<br />\n<br />\n今日美中貿易戰先剛剛開始，就算唔打十年，三五七年都走唔甩，記得，當年日本係全無反抗，好似你打街霸咁，我任你打打足我十年我先死，我已經無還手嫁喇！<br />\n<br />\n講返時序：紡織品戰（1957年-1972年）鋼鐵戰（1968年-1978年）彩電戰（1970年-1980年）汽車戰（1979年-1987年）半導體戰（1987年-1991年）電信戰（1980年-1995年）<br />\n<br />\n由六十年代到九十年代，美日打足咁多年，係唔同範疇入面都有戰鬥過，我唔自己寫喇，直接copy網上既簡短資料比大家睇。<br />\n<br />\n1.紡織品戰（1957年-1972年）：日本紡織品是最早進入美國貿易保護者視野的日本商品。1957年開始，美國密集通過限制日本紡織品的法案，最終以日本「自願限制出口」的妥協而告終。<br />\n<br />\n2.鋼鐵戰（1968年-1978年）：日本鋼鐵行業接棒紡織行業，在1970年代成為對美出口主力，並遭到美國鋼鐵行業工會的強烈阻擊，1977年美國發起反傾銷起訴，最終以日本「自願限制出口」的妥協而告終，日本鋼鐵業在10年內被迫3次自主限制對美出口。<br />\n<br />\n3.彩電戰（1970年-1980年）：1970年開始，日本家電行業開始崛起，在上個世紀70年後期接棒鋼鐵行業，巔峰時對美出口占彩電出口的90%，囊括三成美國市場份額。1977年美日簽訂貿易協議，日本「自願限制出口」。<br />\n<br />\n4.汽車戰（1979年-1987年）：日美貿易戰中最激烈的一場。1980年代，日本汽車接棒家電行業，成為日本賺錢高額貿易順差的核心產業，對美出口飆升，對美國就業造成大規模影響，進而導致全美範圍內的抗議潮。最終以日本汽車廠家赴美投資、自願限制出口、取消國內關稅等妥協手段告終。<br />\n<br />\n5.半導體戰（1987年-1991年）：在半導體行業的早期，日本憑藉低價晶片對美國產業造成重大衝擊，美國以反傾銷、反投資、反併購等手段進行貿易保護，最高時對相關產品加收100%的關稅。最終以日本對美出口產品進行價格管制等手段結束。<br />\n<br />\n6.電信戰（1980年-1995年）：1980年代開始，美國用貿易保護條款來敲開日本電信行業大門，1985年在里根VS中曾根峰會上，美日共同啟動了電信行業開放，最終移除了日本在電信行業的貿易壁壘，系統性地開放了全市場。<br />\n<br />\n雖然好簡短，但你都可以睇到，日本係各個範疇入面都係退讓，當年有政治因素係入面，因為正值冷戰時期同埋當年日本仲比美國既原子彈嚇怕，加上周邊國家都唔支持日本（二戰原因），佢如果無美國保護同埋貿易會好大獲，所以好多外國人當年覺得日本人只要嚇一嚇就會屈服，呢種心態今日都仲有。<br />\n<br />\n貿易戰不得不提一個條款同一個人。<br />\n<br />\n《301條款》<br />\n<br />\n該條款規定，當美國貿易代表辦公室確認某貿易伙伴的某項政策違反貿易協定，或被美國單方面判定為不公平、不公正或不合理時，即可啟動單邊性、強制性的報復措施，包括：<br />\n（1）中止貿易協定項下的減讓<br />\n（2）採取關稅或其他進口限制<br />\n（3）對服務徵收費用或採取限制<br />\n（4）與被調查國達成協議，以消除其違反行為或向美國提供補償<br />\n（5）限制服務領域的授權。<br />\n<br />\n當年日本被美國足足發起左15次301條款調查，總之有咩產品對美國不利既，就調查，再進行貿易保護，迫你做野。<br />\n<br />\n方式大致上分為幾款：<br />\n<br />\n1）加關稅，由25％到100％都有<br />\n2）限出口，由日本限制自己國家企業出口美國<br />\n3）增進口，由日本分配一定市佔率比美國企業<br />\n4）限價錢，出口貨品需要進行價格管制<br />\n5）反併購，你想購買美國企業取得技術，唔得<br />\n6）增投資，鼓勵日本企業到美國設廠<br />\n <br />\n《廣場協議》<br />\n<br />\n是美國、日本、英國、法國及西德5個工業已開發國家財政部長和央行行長於美國紐約的廣場飯店會晤後，在1985年9月22日簽署的協議。目的在聯合干預外匯市場，使美元對日元及德國馬克等主要貨幣有秩序性地下調，以解決美國巨額貿易赤字，從而導致日元大幅升值。<br />\n<br />\n《廣場協議》簽訂後，上述五國開始聯合干預外匯市場，在國際外匯市場大量拋售美元，繼而形成市場投資者的拋售狂潮，導致美元持續大幅度貶值[1]。1985年9月，美元兌日元在1美元兌250日元上下波動，協議簽訂後不到3個月的時間裡，日元兌美元迅速升值到1美元兌200日元左右，升幅20%。1988年與1985年相比，主要貨幣對美元的升值幅度大約分別為：日元86.1%、德國馬克70.5%、法國法郎50.8%、義大利里拉46.7%、英國英鎊37.2%、加拿大元近11%。<br />\n<br />\n其實貿易戰之中，加關稅限入口等方法都對於美國貿易逆差無決定性既幫助，直到呢個廣場協議簽定後，日本正式玩完，進入好多人提到既「失落的二十年」，所以要提到另一個關鍵人物－－「萊特希澤 Robert Emmet Lighthizer」<br />\n<br />\n《萊特希澤》<br />\n<br />\n好多人三十歲都唔知做緊乜，而萊特希澤佢三十歲就代表列根政府出任副貿易代表，有人提出當年日本簽定廣場協議佢係功不可沒。<br />\n<br />\n引用&ldquo;彭博社曾介紹了當年廣場協議談判時極富戲劇性的一幕：當年，萊特希澤帶領的美國貿易代表團與日本談判鋼鐵進口問題時，他故意將美方的談判提案折成了紙飛機扔向對方，使得日本談判人員方寸大亂。在日方代表發言時，他還拆開手機零部件把玩，以表達輕蔑的態度。&rdquo;<br />\n<br />\n你好難想像到一個係貿易或者政治上年僅三十歲既人可以有咁強大既個人特色，亦睇得出列根政府係睇人方面係幾有眼光。<br />\n<br />\n呢位仁兄&hellip;&hellip;係由trump委任為現代美國貿易代表，今時今日劉鶴訪美見既人就係佢同財長史蒂芬&middot;特納&middot;梅努欽。<br />\n<br />\n可以預見到呢場戰事係有幾轟烈，提一提，二零一七年頭，佢已經被委任，兩個可能啦，一係trump佢想打中國所以搵佢做，二係佢上任係主張同中國開戰，邊樣都好，佢上得場話得事同trump一齊打中國就唔係單單保護主義，而係不成功便成仁。<br />\n<br />\n－－－－－－－－－－－－－－－－－－－－－－－－－－－－－－－－－－－－－－－－－－－<br />\n<br />\n背景講完，可以講返少少見解。<br />\n<br />\n貿易戰，唔係普通既貿易糾紛，基本上小型貿易問題幾乎每月都發生，都係由佢地官員傾完再公佈，唔會上升到一個國家既層面，亦唔會係全方面既貿易制裁。<br />\n<br />\n今日我可以話，美國打呢場貿易戰，係要收中國皮，亦係好多連登仔想見到既結果，呢句應該可以比唔少朋友打個靚飛機。<br />\n<br />\n當年日本威脅到美國第一地位，美國採取既方式係單方面攻擊，喂你既產品係唔及日本人咁平咁靚，憑乜收關稅？無啊，301條款就係單方面覺得有問題就可以出手，加你就加你，簡稱莫須有，有趣既係當年美國都指控六名日立高層竊取ibm技術被捕，其後指控東芝向蘇聯銷售高技術國防產品。<br />\n<br />\n無論當年日本，同今日華為誰對誰錯，但種種事件睇，美國真係認真要全方位打擊中國，就如同當年日本一樣，總之你做乜都係錯。<br />\n<br />\n從美國角度出發，打日本又好，打中國都好，都係勢在必行，因為牽涉既唔係單單利潤，而係一個世界第一國家位置誰屬，美國睇得到如果放任日本或中國的話，自己世界第一地位就會不保，所以一定要出手。<br />\n<br />\n睇歷史有個好處，就係可以吸收前人教訓，站係中國角度，同你傾，傾，但我乜都唔會簽，因為你條粉皮一向都係簽完一條又一條，迫完一次又一次，此為陽謀，我迫你簽，簽完你會仆街，唔簽我就有名義出手打你。<br />\n<br />\n好多人覺得關稅等於一切，其實依家先25％，當年日本受緊100％關稅加上大量出入口限制都仲頂得住，你睇返25％係好小事，要打你仲有排打啊。<br />\n<br />\n其實從日本到中國，美國既經濟地位都真係有根本性問題，因為國內生產力薄弱，講真，你係平係好既，出口點會差，你要進口既，一定係有需要或者有好處，突然加稅係可以減輕貿易逆差，但對美國講，唔係中國入，咪去東南亞，trump話有個妙絕既方法避開關稅，就係係美國生產，呢句野真係人唔笑狗都吠啦。 <br />\n貿易戰既然係一場戰爭，就一定互有傷亡，從來唔係好似連登仔咁講，美國一出招中國就收皮。<br />\n<br />\n大哥啊，加關稅係一種連中五學生都識既經濟理論，唔係咩新方式，咁耐以來無人用總有佢原因，因為美國都要付出好大代價，而今日你可以睇到，連美國民主黨都支持，就可以知道佢地槍口一致對外，一定要打爆中國先心息，世界第一國家既政權先有爭既價值，如果自己內鬥淪為第二，你上到位都無意思。"},{"pid":"82c40b84d367d12d334e4e3be300f9ea5287d59b","tid":1170817,"uid":237188,"like":7,"dislike":1,"score":6,"citedBy":1,"replyTime":"2019-05-25T09:17:34.000Z","msg":"<span style=\"font-size: x-large;\"><span style=\"color: gold;\"><strong>中美貿易戰（二</strong>）</span></span><br />\n<br />\n上回講到，呢場戰爭必打，咁你一定會問，究竟鹿死誰手呢？<br />\n<br />\n我唔似連登仔慣性炒車都毫髮無傷，我對於自己既推測係有要求，講錯我真係會唔開心同會反省，所以我好謹慎地講，我唔知。<br />\n<br />\n嘩，加25％，中國死硬啦！<br />\n嘩，無外資，支爆近了！<br />\n嘩，華為封殺，仆硬街！<br />\n<br />\n好多人睇野好單向同好主觀，我舉個例子：<br />\n<br />\n美國加25％關稅，出口商要收皮了，同一時間，中國加大豆關稅，中國要餓死了！同樣係加關稅，一邊你覺得死硬，另一方你又覺得死硬，公我贏，字你輸，其實幾好笑。<br />\n<br />\n如果你想睇中國點輸，美國點贏既，對唔住，麻煩你負評上一頁離開，因為我唔慣幫人打飛機，但如果你想睇中美貿易戰中兩者點攻點防，每一招會帶比對手幾多傷害之餘自己要付出幾多hp同mp的話，咁希望可以比到你得著。<br />\n<br />\n今次我要講政治，關於美國同中國既政治。<br />\n<br />\n美國民主，中國獨裁（自我聲稱是民主國家），同美俄冷戰一樣，係兩種政治制度既磨擦。<br />\n<br />\n民主有乜好處，我諗大家會講好多，但正式對我黎講，只不過係一種安全、無血、穩定過渡政權既制度，民主真係會帶俾民眾幸福？北歐例子是正，東亞例子是反，有好多民主國家混亂而貧窮，如果你認為民主就一定對人民好，幾乎可以隨便搵出例子反駁到，咁既然一種政治理論得唔出一個絕對既結果，咁呢個理論一定站唔住腳，無它，因為最根本理論上，民主從來無保證過任何事。<br />\n<br />\n我唔係要踩民主，但只係民主的話，絕對唔夠，因為民主之餘你仲要有法治、經濟、軍事等去支持先可以做好。<br />\n<br />\n反講來說，獨裁政權係咪一定差，亦係錯，就中國歷史睇，有貞觀之治、康雍乾盛世等例子，同時每個朝代滅亡之際，都係差得恐怖，所以獨裁亦唔係一個保證你幸福既體制。從理論上睇，獨裁政權唯一好處係，上行下效，減輕好多行政問題，國家方向亦好清楚，唔會係問題之中糾纏，導致明君行德政，昏君行暴政。<br />\n<br />\n金耀基先生既中國傳統文化都有提出，中國人只係所望多出聖主賢君。<br />\n<br />\n以我睇法，我會形容兩種制度最大分別係不安定性，民主相對穩定，但好極有限，差極有限；獨裁社會，好可以好好，差可以好差。<br />\n<br />\n點解中美貿易戰會關係到政治體制事？<br />\n<br />\n我個人認為，美國係好驚獨裁政權。你會問，美國一個咁大既民主大家，點解怕一個人人唔睇好既獨裁政府？<br />\n<br />\n準確點講，應該係佢怕一個經濟發展得好既獨裁政體，你知唔知世界上仲有幾多獨裁國家？北韓？仲有北韓、伊朗、敘利亞、緬甸、古巴、厄利垂亞、赤道幾內亞、喀麥隆、蘇丹、土庫曼、烏茲別克、白俄羅斯、俄羅斯。<br />\n<br />\n美國唔會怕北韓伊朗、蘇丹土庫曼等國家，因為佢地廢到爆，美國驚既係竟然成為世界第二大經濟體既獨裁政權中國。<br />\n<br />\n如果你仲記得我上幾段寫既係乜，你就會發現，中國明顯係一個有明君（唔&hellip;&hellip;維尼係咪明君我有保留，真係唔係好想寫），無論有幾唔想接受都好，佢呢幾十年係向住好既天秤傾斜，無論幾唔合理都好，以事實去睇，你唔通話有一個昏君可以帶領到一班你睇唔起既蝗蟲垃圾成為世界第二大經濟體？唔係唔得，係好唔合理囉&hellip;&hellip;<br />\n<br />\n好，如果中國係一個強勁既挑戰者，咁美國驚乜？<br />\n<br />\n驚一個可以短時間內集中極大資源去做一件事，你打佢乜野人民都無得反抗，好似當年人海戰術咁，痴左線咁衝上去犧牲&hellip;&hellip;有句野唔知你有冇聽過，「橫的怕愣的，愣的怕不要命的」，即係話你幾好打都好，你遇到一個傻既，佢唔會理性地去諗唔夠你打，正常見你高佢幾個頭，手臂粗過佢大脾已經唔會同你打，但佢傻的話，打咪打，你係強過佢都會受傷，呢種不必要既傷；最可怕既係唔怕死既人，我唔怕死，死之前插你幾刀就得，呢種敵人最可怕&hellip;&hellip;<br />\n<br />\n當然，上面提過好多國家都係獨裁但唔怕，依家有你既對手唔係弱者，而係同你差唔多咁大份，你有經驗過佢，有力量過佢，但唔係1：99既差距而係3：7開，4：6開的話，佢仲可以唔要命，點可以唔驚？<br />\n<br />\n事實證明，中國從國家補貼，國家封閉，令佢自己國內孕育左好多企業，剛剛福布斯企業排名2000名中，03年美國佔776家，香港加中國係43家；剛剛2019年，美國575家，香港加中國係309家，而頭十名企業分別係：<br />\n<br />\n1）中國工商銀行<br />\n2）摩根大通 3）中國建設銀行<br />\n4）中國農業銀行<br />\n5）美國銀行<br />\n6）蘋果<br />\n7）中國平安<br />\n8）中國銀行<br />\n9）蜆殼<br />\n10）富國銀行集團<br />\n<br />\n十間入面&hellip;&hellip;中國開頭既有五間&hellip;&hellip;當然，當年日本泡沫爆破前日本銀行都係差唔多情況。<br />\n<br />\n其次係係中國封閉左youtube帶起youku、抖音，封Google帶起百度，封Whatsapp帶微信，封paypal帶起支付寶，更唔講好多新百倫、佐敦等等&hellip;&hellip;<br />\n<br />\n要講左先，華為被針對，我唔覺得要嬲乜，因為一直以來中國都封外國企業，要還的話利息都唔夠啦，無可能輸打贏要，所以之後我希望有機會講，華為之後既路可以點行。<br />\n<br />\n講返正題，呢種保護主義，補貼等等，令中國壯大，你以全世界睇的話，中國當然仆街，但如果你自認中國人的話，你應該為呢種保護而叫好，因為你既一切都係國家比你，無中國咁保你，你點夠人鬥姐&hellip;&hellip;<br />\n<br />\n今日華為被封，so what？國家比你既，依家國家有難，我唔會為你華為而妥協！全民食草又點，國家比你食飯咁耐，依家食下草唔係唔得嘛？你廠無工開？自己諗辦法，轉營吧，大灣區吧，唔通我要為你一班粉腸而放棄尊嚴？<br />\n<br />\n美國出好多招，如果放係香港，300萬人上街都算少，政府真係會倒台，但係中國面對，你咪打囉，我政府唔會怕，大把錢，我既子民死都係一種籌碼，我用所有同你玩，人民唔喜歡，我拉我打我殺，之前有張圖中美大戰，中國被美國打到仆街，然後殺自己友補血，係真啊！佢真係會咁做。<br />\n<br />\n你加我100％又點，中南海都係舞照跳，所以美國一直都好想中國民主化，或者香港民主化，唔係為你好啊，而係當打起上黎時我會有利得多，等你地鬼打鬼。美國當年打越戰已經承受過一次民主既禍害，明明贏硬，一個反戰浪潮將之前贏既放棄晒，如果當年美國打贏的話，今日中國又點會咁輕鬆。<br />\n<br />\n貿易戰，其實我覺得係一種攻防戰，美國攻擊力強過中國好多，而中國防高血厚，總可以守，但美國守個邊，一直都係漏洞，黎緊大選，trump應該好大機會連任，但再捱多五年的話，民主黨上場會點？無人知，同時中國可以一直打民意戰，宣傳美中貿易戰苦了人民，美國人你估好有腦？佢地點會明呢場貿易戰係美國生死之戰，唔可以停，一定要往死裡打，但民主就係咁，有好多間諜特工內鬼做野，到時五年後邊個上場你都唔知。<br />\n<br />\n好，今日講咁多，下次會講多次關稅同埋封殺問題，好有趣係國際貨幣基金組織剛剛出左報告，美國最近加稅全部都係由美國企業同人民埋單，同trump呢條大話精講話全部都中國俾，我不其然諗起當年佢起墨西哥圍牆仲要叫對面埋單既奇事。"},{"pid":"be50e4a3b7cd0018bbac8539260dd9cb386ff477","tid":1170817,"uid":237188,"like":4,"dislike":1,"score":3,"citedBy":0,"replyTime":"2019-05-25T09:24:42.000Z","msg":"上一個POST終於推到1001，要感謝返幫推同留言既朋友支持，足足個幾月了<br />\n<br />\n之前我以為自己每日分享係件好事，堅持左一個月之後發現到後期每日都要趕稿出黎比大家，質素出現問題，有題材想講長少少又要拆分幾日去出，令大家好難去睇到。<br />\n<br />\n做生意同做人都一樣，有時做一件事開始你有一個想法，但實際做就要調整，我將一個每日寫既限制解除，因為每日寫會令質素降低，大家亦講到寧願等等深入都唔想亂寫，我同意的。<br />\n<br />\n計計數都五萬幾字，唔經唔覺，希望大家認真有得著的話，留言、正評、分享等等，作為一個分享者，當然想件事分享到比更多人，會鼓勵到我繼續寫落去。"},{"pid":"66d48c596f6b31f55593e08416c6aac52f06ad76","tid":1170817,"uid":12633,"like":0,"dislike":0,"score":0,"citedBy":0,"replyTime":"2019-05-25T09:37:57.000Z","msg":"已正評"},{"pid":"522a695d4dc4dba98f9e5ab8527a63f6c9e42cde","tid":1170817,"uid":67655,"like":0,"dislike":0,"score":0,"citedBy":1,"replyTime":"2019-05-25T11:44:10.000Z","msg":"美中貿易戰第二篇好多錯字<img src=\"/assets/faces/normal/banghead.gif\" class=\"hkgmoji\" />"},{"pid":"6be8478dd2820e5129c87356b9889957f19e859b","tid":1170817,"uid":237188,"like":0,"dislike":2,"score":-2,"quote":{"pid":"522a695d4dc4dba98f9e5ab8527a63f6c9e42cde","tid":1170817,"uid":67655,"like":0,"dislike":0,"score":0,"citedBy":1,"replyTime":"2019-05-25T11:44:10.000Z","msg":"美中貿易戰第二篇好多錯字<img src=\"/assets/faces/normal/banghead.gif\" class=\"hkgmoji\" />"},"citedBy":0,"replyTime":"2019-05-25T11:54:45.000Z","msg":"從來都無校對<img src=\"/assets/faces/normal/sosad.gif\" class=\"hkgmoji\" />"},{"pid":"79f6b2c411d0224a43537d429b4253acc174e7ef","tid":1170817,"uid":237188,"like":0,"dislike":1,"score":-1,"citedBy":0,"replyTime":"2019-05-26T07:44:23.000Z","msg":"推"},{"pid":"35cbe3ef14d1dbea0f1e319cedce8e6bec479691","tid":1170817,"uid":237188,"like":3,"dislike":1,"score":2,"citedBy":0,"replyTime":"2019-05-26T08:52:11.000Z","msg":"<span style=\"font-size: x-large;\"><span style=\"color: gold;\"><strong>中美貿易戰（三）<br />\n關稅背後</strong></span></span><br />\n<br />\n特朗普曾經揚言，三千億美元貨物既關稅係由中國支付，美國亦得到更多財富，令我諗起當日佢豪言要起美國墨西哥圍牆，揚言要墨西哥比錢，但結果係點？美國剛剛要支付50億美元，仲間接導致政府停擺。<br />\n<br />\n後來特朗普講到，墨西哥比錢，並唔係直接叫佢比，而係從中可以周旋到稅收、好處等等，間接係墨西哥比錢。唔&hellip;&hellip;我覺得佢係講得通，但你要習慣係佢口中聽到既野，唔係佢講得咁簡單直接，口號好簡單，實際好複雜，如果唔係美國政府都唔會因為咁而停擺。<br />\n<br />\n好，關稅係邊個比？我之前已經有文章講到，好大機會係由美國負責，而最新國際貨幣基金組織報告指出，關稅幾乎係由美國進口商以及美國人民去承擔，唔知佢今次會點去兜啦，但問題係，究竟關稅有冇用？<br />\n<br />\n太多人睇野好片面，用鍵盤去睇一件事真係太簡單，而且係連登你唔會見到批評美國做法既言論，因為好快就會被歸類為五毛，甚至你提出其實制度唔係想像中咁美好都會被狠狠地屌，導致美國出招即時一時無兩，大家睇落都會覺得支爆近了。<br />\n<br />\n我唔係唔比人打飛機，但諗下你出到去真實社會，仲用緊一套片面而主觀既理據去同人溝通，遇上真正有研究既人，你就即時被比下去，覺得你好天真好單純。<br />\n<br />\n之前有一個經濟學去分析關稅既post，理論上面佢係無錯，但理論歸理論，實際係實際，單單講幾件事，經濟學會唔會計算政治？經濟學可唔可以描述到不同應對而做出既改變？經濟學可唔可以記錄時間性推演？<br />\n<br />\n答案係都可以，但你要將所有野都計算在內，就唔係一個簡單既post可以講到，連搜集數據同推演都係極大難度。<br />\n<br />\n加關稅，基於需求彈性高，供應彈性低，進口減少，基本到不能再基本既理論。<br />\n<br />\n但我想問一句，點樣去睇需求彈性同供應彈性？早排有一份報告講到需求彈性計算的話，中國要付上大部份既稅，當時我真係睇左佢成份報告，發現佢講既都無錯啊！只不過佢運用既需求彈性數據係十年前既數，無論產品組合同經濟情況都差天共地，而有好多人睇完就奉若至寶，連蕭若元都認真分析。<br />\n<br />\n係度我想講，讀書真係好重要，睇一篇新聞你要較真，睇一篇報告你要消化，好多報告都可以運用數據同埋前設而達至你想要既結果，認真睇，你要睇埋佢既假設以及佢數據引用既原處，呢樣野應該係大學寫論文時會學到既知識，但我相信就算係大學畢業都唔會有人認真去理。<br />\n<br />\n如果事實係美國承受大部份關稅的話，咁可唔可以倒轉講，其實美國需求彈性低，供應彈性高？唔得囉！都係個句，記得記得記得！唔好諗野諗得咁片面好唔好，會比人笑！<br />\n<br />\n有睇過我上一篇講關稅既文章朋友應該會記得我講過，加稅－＞無利可圖－＞轉移生產地係一個必然既進程，但問題係，搬去邊？幾時先搬到？<br />\n<br />\n早幾日有173家鞋公司聯署要求特朗普停止增加關稅，當中包括龍頭nike同adidas，原因係咩？因為美國進口既鞋有70.7%係由中國進口，16.8%由越南進口，11.46%由其他國家進口，得1.04%係本地生產。<br />\n<br />\n換句話說，有7成既貨都會增加成本，進口商一係自己比，一係就加價，難怪佢地會叫苦連天。<br />\n<br />\n有人提，喂，特朗普一早就話要加，你咁都唔走就抵你死啦！<br />\n<br />\n嘩，呢位仁兄既睇法真係驚天動地，會唔會係你第一個諗到，呢一百七十三間企業，包括Nike Adidas既員工高層一個人都諗唔到，無去做呢？<br />\n<br />\n做人最忌睇高自己，睇小人地，非不為也，是不能也。<br />\n<br />\n成日話中國做低級廉價野既人，世界上大把地方可以取代既人，請張開眼睛去睇，如果去另一個國家又平又靚又正，有少少商業常識既人都唔會特登比一個貴又差既地方做，我係高層，我每一對鞋幫公司平到一蚊，可能講既成十億既差別，獎金可以係幾大啊？為錢你一定會去做。<br />\n<br />\n知唔知要開一條生產線係需要幾長時間？由九十年代開始到現時經過二三十年時間去經營，如果大家有留意都知早幾年已經吹到越南生產既趨勢，我上網搵唔到完整資料，鞋廠係由幾時開始轉移到越南，我搵到篇新聞講2014年，我就當佢2014年吧，假設2014年佢地正式轉移，用五年時間越南先可以由0增加到16.8%，即係每年可以消化到3.4%，唔可能平均的，如果每年係雙倍上的話，即係最近一年佢地轉移8.4%，2020年轉多一倍到16.8，2021年轉多到32.8，用咁誇張既算法去睇最少你要多三年時間先可以完成轉移。<br />\n<br />\n至於你覺得每年雙倍上有冇可能，差幾多你就自己打個折啦。<br />\n<br />\n起一間廠唔難，起十間廠都都易，起一百間廠就難，起一千間廠就極難。<br />\n<br />\n土地係一個成本，無可能有無限土地，記得要配合基建、供應、物流、船運、勞動人口等，你選擇到既地唔多，每年多一倍地去起新廠&hellip;&hellip;可能嗎？其次係人，越南每年要多一倍人去參加生產，當佢有咁多人，仲要有技術，請到人喇，但你要知道，一種咁急促既擴展會導致人工上漲，知唔知今日係中國做廠要請人係有幾難，三千蚊人仔仲要睇環境，仲要睇福利，仲要睇行業，點解？因為爭人，而越南好快都會進入勞動飽和狀態，然後搶人之下就會提升成本。<br />\n<br />\n好，總結一下，廠唔易搬，要時間搬，又會提升成本，站係越南方面你會點睇？有外資進入，我就有求必應嗎？<br />\n<br />\n傻既，今日美國打中國，我拎晒產量過十年之後美國打我我咪仆街，我會唔會接晒黎做將產業傾斜？當然唔會，慢慢黎，廠要增加，但要諗下幾時停。<br />\n<br />\n同一時間，有人話越南都可以做代工好多野，而呢班人係從來無諗話產業之間既競爭性，做一部電話收1000蚊一個月，做鞋就600蚊一個月，咁仲有邊個去做鞋？鞋加工資，電話又要加，越南人口有幾多？1億左右，單單係廣東省已經有1億人，有冇可能要人地國家全民同你做鞋？傻的嗎？<br />\n<br />\n我知，有人會覺得唔單單係越南，仲有柬埔寨、緬甸、泰國、菲律賓等等，但上年2018年前半年東亞生產業增長只係比同期升6.2％，要增加生產力幾個國家都需要時間去做，大致上要睇你點計數，但一定唔係咁易做到既事，我預計3年內美國都仲需要倚賴中國製造，仲要付出關稅。<br />\n<br />\n有好多人話，加關稅可以同中國廠商傾叫佢地比，不如我問你，如果你係中國廠商，明知個客一定會走，依家佢又搵唔到人代替你，仲想叫你比稅平少少比佢，你會唔會理佢？唔賣貴都算係咁，更何況幫你比稅？<br />\n<br />\n咁你會問，美國加關稅即係無用？唔係，短期已經令大陸對前景悲觀，影響好多行業同消費，其次係轉移係辛苦，但總有一日會轉移得完，捱到你就贏，上一篇都講過，中國只可以守同等，美國如果同心就一定贏，始終美國家大業大，有好多招可以出。<br />\n<br />\n下次講下華為，華為認真大獲，會唔會成為下一個中興？無外國支持又何去何從呢？其實華為亦係警示緊其他中國企業，已經無得出術要靠自己，想洗底真正行落去，定係放棄自己，呢個時候就要睇民族性了，哈哈。"},{"pid":"522005dd3d81a66fbe28061ada793f63e8336f73","tid":1170817,"uid":204970,"like":0,"dislike":0,"score":0,"citedBy":0,"replyTime":"2019-05-26T13:56:59.000Z","msg":"push"},{"pid":"00bb669d392f0f121d02fcbbae4dd1932650984a","tid":1170817,"uid":181639,"like":0,"dislike":0,"score":0,"citedBy":0,"replyTime":"2019-05-27T04:51:05.000Z","msg":"留名"},{"pid":"9bd7d568967679beea661ce1116e3dccfcffff57","tid":1170817,"uid":175195,"like":0,"dislike":0,"score":0,"citedBy":0,"replyTime":"2019-05-27T05:04:23.000Z","msg":"LM"},{"pid":"c54e365b0b5b797b51a4ff9dab6b7ef4010d83f0","tid":1170817,"uid":62996,"like":0,"dislike":0,"score":0,"citedBy":0,"replyTime":"2019-05-27T06:36:39.000Z","msg":"好睇<br />\n期待寫華為"},{"pid":"cbf1a7810df3058a53ef43e01424cc3574e5e9a1","tid":1170817,"uid":71939,"like":0,"dislike":0,"score":0,"citedBy":0,"replyTime":"2019-05-27T09:14:44.000Z","msg":"G持<br />\n好睇過報紙佬社評"},{"pid":"fbc3ed9103df5f13ffdcba5d9f981fcdbd9f38a1","tid":1170817,"uid":227275,"like":0,"dislike":0,"score":0,"citedBy":1,"replyTime":"2019-05-27T09:30:39.000Z","msg":"建材sales直接打去人地公司成日被reject 點先可以搵到個key person"},{"pid":"80d69a909de52c255793f09f21effdf21151b450","tid":1170817,"uid":227275,"like":0,"dislike":0,"score":0,"citedBy":1,"replyTime":"2019-05-27T09:36:31.000Z","msg":"點睇無commission 既 sales?"},{"pid":"abdf941eeb8bfe3bf56627860d6b278732d9ed7a","tid":1170817,"uid":237188,"like":0,"dislike":0,"score":0,"quote":{"pid":"fbc3ed9103df5f13ffdcba5d9f981fcdbd9f38a1","tid":1170817,"uid":227275,"like":0,"dislike":0,"score":0,"citedBy":1,"replyTime":"2019-05-27T09:30:39.000Z","msg":"建材sales直接打去人地公司成日被reject 點先可以搵到個key person"},"citedBy":0,"replyTime":"2019-05-27T11:29:52.000Z","msg":"分享下你用咩方法同說法先<br />\n有時唔係你搵唔到key person出問題，而係你策略出問題"},{"pid":"1c7289af270d2631d4df8c17611a2c89385c28a2","tid":1170817,"uid":237188,"like":0,"dislike":0,"score":0,"quote":{"pid":"80d69a909de52c255793f09f21effdf21151b450","tid":1170817,"uid":227275,"like":0,"dislike":0,"score":0,"citedBy":1,"replyTime":"2019-05-27T09:36:31.000Z","msg":"點睇無commission 既 sales?"},"citedBy":0,"replyTime":"2019-05-27T11:30:07.000Z","msg":"無commission我認為唔算係sales（b2b）"},{"pid":"1a381f4049a4f81349532a167b7d2cddb10c3381","tid":1170817,"uid":183762,"like":2,"dislike":0,"score":2,"citedBy":1,"replyTime":"2019-05-27T14:17:04.000Z","msg":"自己都係b2b sales 出身 大公司做左2年IT sales 做account manager多 公司夠大有account跟 lead都會自己打入黎再比我跟番 做得越耐個盤就越大 d野做得ok做得耐左 d客都有時有referral 但呢行(reseller)越做個餅越細 margin越黎越低 餓你唔死咁樣 基本上都要做project先有肉食<br />\n<br />\n跟著走左去做d startup b2b sales感覺會幾好玩 同埋學既野多左 但又唔係個回事 startup資源唔多 揾客好辛苦 係好痛苦但過程都學到野 但最後兩份startup都係做幾個月就走 宜家無做sales 但呢3年做b2b sales經驗都令我學到好多野"},{"pid":"aaa3657176e587ba9db0da08b37be920df725373","tid":1170817,"uid":19978,"like":0,"dislike":0,"score":0,"citedBy":0,"replyTime":"2019-05-27T17:39:01.000Z","msg":"推"},{"pid":"36d958c6b4dad19fedded3e43407ac723afade6a","tid":1170817,"uid":236357,"like":0,"dislike":0,"score":0,"citedBy":0,"replyTime":"2019-05-28T03:59:30.000Z","msg":"Lm<img src=\"/assets/faces/normal/agree.gif\" class=\"hkgmoji\" />"},{"pid":"f36570adde2fa73b79a1028ed0d8772e5b2a6096","tid":1170817,"uid":75833,"like":0,"dislike":0,"score":0,"citedBy":1,"replyTime":"2019-05-28T17:08:12.000Z","msg":"巴打點睇投資黃金？<br />\n近排好似轉一轉資產好d<img src=\"/assets/faces/normal/frown.gif\" class=\"hkgmoji\" />"},{"pid":"d02c653ffc023ab6f5acf661be1b6d74b844a702","tid":1170817,"uid":186002,"like":0,"dislike":0,"score":0,"citedBy":0,"replyTime":"2019-05-28T18:39:17.000Z","msg":"繼續支持<img src=\"/assets/faces/normal/agree.gif\" class=\"hkgmoji\" />"}]}