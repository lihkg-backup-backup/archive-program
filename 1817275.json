{"tid":1817275,"cid":5,"subCid":0,"title":"中共分化戰術","createTime":"2020-01-09T03:05:53.000Z","updateTime":"2020-01-09T03:05:53.000Z","uid":320172,"like":1,"dislike":0,"uniUserReply":1,"replies":[{"pid":"9f3a899bb8840266024a66b35d442a7e180b314b","tid":1817275,"uid":320172,"like":0,"dislike":0,"score":0,"citedBy":0,"replyTime":"2020-01-09T03:05:53.000Z","msg":"呢兩日見到藍豬page同黨媒頻頻岀post同新聞不斷話有勇武手足退場，明顯係借我哋屌捉鬼撚乘機分化我地！<br />\n<br />\n首先有勇武手足退場，主要係捉鬼問題，希望和理非進化，同時亦可能因為形勢問題，唔適合勇武，當然每個手足有自己既諗法，但唔可以以偏概全，但對家就借住呢個機會發酵，分化我哋。<br />\n<br />\n再講，睇下呢兩日既連登，好似完全走晒樣咁，睇下全日熱門係咩？完全無行動post，方向錯哂，對方呢次係全方位想用網軍，輿論，風向同時分化勇武同和理非，例如鄧大帥上任後，主要目標係濫捕和理非，先心理上嚇下和理，再來就係放大勇和之間既矛盾，令大部份既和理退場，無錯，其實佢地宣揚勇武退場，目標係令和理退場，因為人數上，和理先係大多數！同時間攻擊勇武心靈，因為真心每位手足都承受住龐大既心理壓力！呢個亦都係佢地用鬼既目的，所以唔捉鬼好重要！<br />\n<br />\n其實宜家打緊一場好硬既心理戰術，所以各位既心理狀況要識得好好調節，唔係真係會一擊即破！<br />\n<br />\n從此可見，不分和勇係佢哋既致命傷，一直令我哋頭痛，因為做到互相掩護，互補不足，所以大家只要堅守原則，不分化，不篤灰，不割蓆，不捉鬼，基本上佢哋奈我哋唔何。<br />\n<br />\n我派定心丸俾大家，我認識既手足，個個都有屌捉鬼，但無人宣布退場，做得勇武即係有抗爭到底既決心，點會咁易放棄。而順便提提大家，對我黎講，捉鬼只有一招，就係等鬼現真身再神獸，一日未現身都無必要捉，一黎捉唔晒，二黎唔可能肯定身份，其實如果做到大量私了現身鬼，絕對可以嚇怕班鬼現身既機會，就可以保障到前線同和理非既安全，正如宜家既狗唔敢落單一樣。<br />\n<br />\n最後，所有和理非都要進化，咁場革命先有希望。而選擇左暫時退下火線既手足，休息一下，我相信好快喺前線又見到你地<img src=\"/assets/faces/pig/mock.gif\" class=\"hkgmoji\" /><br />\n<br />\n我唔係文人，寫野係有啲弱，如果覺得有用就幫手推下<img src=\"/assets/faces/pig/sowhat.gif\" class=\"hkgmoji\" />"}]}