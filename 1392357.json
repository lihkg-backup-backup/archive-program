{"tid":1392357,"cid":5,"subCid":0,"title":"港鐵不合作運動反思","createTime":"2019-07-31T17:05:55.000Z","updateTime":"2019-07-31T17:05:55.000Z","uid":247030,"like":2,"dislike":0,"uniUserReply":1,"replies":[{"pid":"7e34462df2f31649ca6e419d3c409925470d8329","tid":1392357,"uid":247030,"like":0,"dislike":0,"score":0,"citedBy":0,"replyTime":"2019-07-31T17:05:55.000Z","msg":"<strong>港鐵不合作運動</strong><br />\n<br />\n<strong><ins>好處： </ins></strong><br />\n- 成本低，用幾個人嘅力量就可以癱瘓港鐵系統  <br />\n- 損害力高，因為癱瘓轉線車站即可癱瘓整條港鐵路線班次  <br />\n- 風險比衝擊為低，觸犯港鐵附例（阻礙車門，拉緊急手掣）的刑罰比觸犯非法集結/暴動等刑事罪的為輕  <br />\n- 阻礙市民上班長遠窒礙經濟發展，迫使政府回應訴求，以犧牲短期利益去換取長遠嘅利益 <br />\n <br />\n<strong><ins>運動目的： </ins></strong><br />\n- 繼續迫使政府回應五大訴求，以及唔能夠以經濟發展為由避談逃犯條例及獨立調查委員會等爭議 <br />\n <br />\n<strong><ins>運動前提：</ins></strong> <br />\n- 唔可以俾民意逆轉，同時要向政府施壓  <br />\n<br />\n<strong><ins>衍生問題：</ins></strong> <br />\n- <strong>事件安排十分倉卒</strong>：7.28晚上十點發佈嘅連登帖係第一次次公開有調景嶺站不合作運動詳情。  <a href=\"https://lihkg.com/thread/1377467/page/5\" target=\"_blank\">https://lihkg.com/thread/1377467/page/5</a><br />\n7.29下午開始見到文宣圖片傳閱各大TG群組，事件由發佈到實行不足36小時。 <br />\n<br />\n- 即使如運動主辦人所講，TG group內有鬼／記者／港鐵職員／警察，避唔到，事件未有充分在主流媒體報道，<strong>好多人到7.30早上才突然發現有不合作運動。  </strong><br />\n<br />\n- 唔排除參與嘅市民當中有從事救護/航空相關嘅工作，如醫生、護士、空姐，<strong>阻人返工可能會導致未能預計嘅災難性結果</strong>，令不合作運動扣分，讓建制派口實。  <br />\n<br />\n- 最重要是：<strong>市民未有被賦予選擇參與/唔參與不合作運動嘅權利。</strong>在佔中期間，市民可以選擇搭港鐵，避免走過佔領街道，有選擇嘅權利。  <br />\n<br />\n- 今次嘅不合作運動事發地點係將軍澳。將軍澳先天就有港鐵獨大嘅問題，巴士/小巴等交通工具選擇太少。去中環嘅過海巴士，全將軍澳亦只有一架691。（利申：我係住將軍澳，但唔係過海返工）可能你會唔認同，但的而且確，今次不合作運動有<strong>綁架市民參與運動嘅問題</strong>，市民未能預早計劃，選擇應否「參與」運動。  <br />\n<br />\n好彩今次運動未有讓民意逆轉，好多人都仲係怪林鄭唔回應訴求，而唔係示烕者。<br />\n就違反前提，達唔到目的。 <br />\n要令運動成功進行，我認為要改變運動嘅模式。 <br />\n<br />\n<strong><ins>建議：</ins></strong><br />\n- <strong>預先通告</strong>喺邊天進行港鐵不合作運動，讓有需要嘅市民預早出門。即使預早通告，亦唔會影響活動成效。  <br />\n<br />\n- 用<strong>玩真假</strong>方法進行運動：虛張聲勢後唔進行運動，讓港鐵／警察疲於奔命，但要考慮TG群組間如何傳達真確訊息嘅問題。  <br />\n<br />\n- 用<strong>捉地鼠</strong>方法進行運動（較可行）：唔預告時間及/或車站，讓警察/港鐵未能預早防範。  <br />\n<br />\n歷史話俾我地聽，係二次世界大戰嘅時候，希特拉一早知道西方聯軍會有d-day嘅計劃，遲早有一日會攻打歐洲，問題係：d-day係邊日，幾時，係邊度。用捉地鼠嘅方法閃電式進行不合作運動，成效可能更好，港鐵／警察一定疲於奔命，而且可以喺lunch time/非繁時間進行運動（呢樣野之前亦有其他人提過），減少民意逆轉嘅危機。 真正安排可以係活動前一晚於TG group公佈及分派人手進行。<br />\n<br />\n以上係我認為未來港鐵不合作運動應有嘅框架。至於市民遇到上述情況，應該如何應對，如何支持示威者繼續表達訴求，呢個需要進一步討論。<br />\n<br />\n<strong>重點係：要令政府回應五大訴求，唔可以俾民意逆轉，不分化不篤灰不割𥱊。</strong>"}]}