{"tid":795956,"cid":5,"subCid":0,"title":"中美逐鹿宿命難逃（Mr. Tregunter）","createTime":"2018-08-27T11:42:29.000Z","updateTime":"2018-08-27T11:42:29.000Z","uid":153236,"like":0,"dislike":0,"uniUserReply":1,"replies":[{"pid":"230a408674c1767d99d2341127400a64c06d9bce","tid":795956,"uid":153236,"like":0,"dislike":0,"score":0,"citedBy":0,"replyTime":"2018-08-27T11:42:30.000Z","msg":"中美之間嘅較量，在未來7年只會越演越烈，睇一組數字我哋就能明白。中國2017年度GDP 12.25萬億（美元，下同），世界第二，但人均GDP只有8836蚊。調轉去睇，如果中國唔係有13億人口，同日本一樣只有1億人口，中國GDP會十大不入，連南韓都不如，對美國就完全冇威脅性。<br />\n<br />\n人均GDP 8836蚊係乜嘢概念？世界銀行統計全球218個國家及地區收入，分成4組：高收入經濟體（人均GDP 12056元以上）、中等偏上收入經濟體（3896~12055元）、中等偏下收入經濟體（996~3895元）、低收入經濟體（995元以下）。中國現處於中等偏上收入經濟體，如果中國能維持每年GDP增長6%左右，6到7年間就會躋身高收入經濟體，時間即2025年。<br />\n<br />\n林毅夫曾指出，二戰後只有兩個國家由低收入躋身為高收入，一為南韓，另一為台灣。中國經濟發展若穩定，大概2025年會成為第三國。屆時GDP會非常逼近美國，銀彈攻勢只會更大唔會更細，美國要維持其國際規則莊家地位只會越來越難。看透這點自然明白，未來7年中美之間嘅較量係唔會停，唔好以為當貿易戰和談就乜事都冇。<br />\n<br />\n美國方面，過去解釋過美國今輪加息上限，能計出係4%左右。因此美元萬劍歸宗係有時限性，加息太快，萬劍歸宗就早完，特朗普久唔久向聯儲局施壓即為此；美國嘅縮表進程，大約2020年到峰值；美國國債孳息，從掉期睇有機會2020年開始出現倒掛。因此美國嘅時間唔多，只有兩到三年時間，現時睇落強勁嘅經濟增長就會減速，甚至步入衰退。<br />\n<br />\n由低向中易，由中向高難，世上所有事都一樣。低收入國家要成為中等收入國家易，只要你肯做血汗工場。二戰後點解只有南韓及台灣成功，因為大部分國家無法由低技術生產轉為高技術，而南韓及台灣技術之躍升，係得到美國扶持。中國如果無法提升技術，將同大部分發展中國家一樣，墮入中等收入陷阱。因此特朗普睇住中國2025嚟打，就同八十年代對付日本一樣。拎出日本愛情文藝片最常出現嘅道具：時間停止器，要你嘅經濟凝結於當下。<br />\n<br />\n小牧‧長久手之戰，德川家康唔夠豐臣秀吉打，就一味拖，拖到最後豐臣秀吉主動提出和談。估計中國現時亦一樣，先拖到美國11月中期選舉，貿易上反制有限，但政治上反制相信唔會少。期間讓出開放貿易，2025計劃則冇得傾，睇特朗普收唔收貨。唔得就再拖，甚至拖到美國加息周期完結。<br />\n<br />\n<a href=\"https://hk.finance.appledaily.com/finance/realtime/article/20180827/58613180\" data-sr-url=\"https://r.lihkg.com/link?u=https%3A%2F%2Fhk.finance.appledaily.com%2Ffinance%2Frealtime%2Farticle%2F20180827%2F58613180&d=C53iIvXIKURM8r9PQdp7%2BGxr1Wzy5cvmMlqj7aCMUDs%3D&h=88d431c5\" data-ef-url=\"https://embed.lih.kg/frame?u=https%3A%2F%2Fhk.finance.appledaily.com%2Ffinance%2Frealtime%2Farticle%2F20180827%2F58613180&h=3e584517\" data-auto-link target=\"_blank\">https://hk.finance.appledaily.com/finance/realtime/article/20180827/58613180</a>"}]}