{"tid":551458,"cid":5,"subCid":0,"title":"理大校董學生代表梁學斌想連任？ 憑咩呀？一票不投梁學斌","createTime":"2018-02-05T16:23:44.000Z","updateTime":"2018-02-05T16:23:44.000Z","uid":111268,"like":5,"dislike":1,"uniUserReply":1,"replies":[{"pid":"2c3414a88e0025f254dd79eef5e5f05aa5739e6a","tid":551458,"uid":111268,"like":0,"dislike":0,"score":0,"citedBy":0,"replyTime":"2018-02-05T16:23:44.000Z","msg":"消極退縮口頭勇武<br />\n走入建制轉身保皇<br />\n出賣煥賢報名縮沙<br />\n一票不投梁學斌<br />\n<br />\n<br />\n<br />\n消極退縮口頭勇武<br />\n<br />\n可能今屆好多year1同學，所以唔知道過去一年梁學斌做過嘅所作所為。如果大家係year2以上就會知道以下嘅事實：<br />\n<br />\n1. 梁學斌響上年選校董同exco理賢做會長果陣，明確指出支持「香港獨立」、「堅持勇武抵抗暴政」嘅承諾只係過眼雲煙，梁學斌自從上左任之後就變曬。一方面不停同人講學校其實都盡左力為同學好，學校唔係想像中咁差之類。<br />\n<br />\n<br />\n2. 大家會見到梁學斌響選校長上邊一直都無特別做宣傳，一方面係佢覺得理大同學真係好蠢，佢唔會覺得響選校長上面會有任何反抗，只係單單響自己個facebook度打下飛機，講到自己幾為同學。但係事實上當有其他人想響校長遴選上俾意見果陣，佢一句聲都無出過！（都唔好計佢宣傳片上邊打錯左字，打做「鄰」選）即係上一任郭晁霖亞皮衰衰地，都會響鄭松泰事件上出下聲，響校董會反撃下劉炳章丫，反觀梁學斌果一種消極，可見佢縮骨嘅一面！<br />\n<br />\n走入建制轉身保皇<br />\n<br />\n3. 相信有唔少學生會中人，都曾經獲得學校邀請出席理大八十週年響會展搞果個晚宴。當日除左梁學斌作為校董會成員有到場之外，有部分學生會中人都有去（葉松青去到飲飲食食就算啦，一早當左佢唔會有作為）。姐係作為學生代表，同場係特首林鄭月娥。講緊早幾個月先響銅鑼灣特首街站度，話緊乜野「林鄭薯片 殊途同歸」講到幾咁義正嚴辭，仲好意思去同人地hku cityu bu扮fd。人地同你身份唔同，但係學生會會長同你作為學生校董都係直選，點解人地可以事事都迫學校要回應，梁學斌作為學生校董，你呢一年除左跟進下條橋、搞下個臭嘅廁所（而唔應該係由你做），有乜野響校董會層面你係做過可以講到出來？<br />\n<br />\n好簡單姐，你一句保密條款已經玩哂，呢一點大家都好清楚。<br />\n<br />\n大是大非當前，衝出來為同學發聲果個永遠都唔係你。反而係其他人、其他組織，咁當日用直選選你出來你又有乜作為呀？點解寫大字報響民主牆對學校窮追猛打嘅唔係你？反觀今日大選緊果陣，你咁出力追打劉皓彰果陣，我好想問一句，點解你呢一年以來無用過咁嚴格同嚴苛嘅力度去追打過學校呢？民主牆事件呢？鄭松泰唔續約呢？<br />\n<br />\n梁學斌，你呢一年去左邊呀？你答啦！咁鍾意出聲明！<br />\n<br />\n<br />\n出賣煥賢報名縮沙<br />\n<br />\n4. 當大家以為煥賢係 煥理 + 理賢，梁學斌點樣都好都會出翻山再戰江湖果陣，點知響真正報名前大約一兩個星期先同今日煥賢P同IVP講，所謂屋企人唔比佢選。事實上唔係屋企人唔比佢選，而係今年發生嘅所有事都令佢呢一位「港獨」派不得不成為落難者，如果佢成為學生會會長一定會受到無盡嘅言論追打，但係梁學斌要畢業要搵食架嘛！點可以響呢個時候就來畢業先出事呢！所以就諗左個借口，將唔敢出選嘅事實推比屋企人。<br />\n成班煥賢人一直都咁相信梁學斌，當到佢係神咁拜，佢地又點會唔信佢。可憐嘅煥賢咁多位，你地其實每一個都只係梁學斌嘅馬前卒同埋傀儡公仔，佢只係利用你地達到佢想做軍師嘅野心！<br />\n<br />\n如果煥賢係清醒嘅，就一早應該同梁學斌劃清界線！<br />\n<br />\n<br />\n誠信破產 人格崩壞 <br />\n一票不投梁學斌 <br />\n<br />\n過去一年，相信大家見到梁學斌咁多「功勞」，相信大家都會知道佢係一個點樣嘅人啦。但係我唔會特別叫大家去投比對家，因為佢只係一個投機者，佢都只係想將自己嘅履歷擦得靚！"}]}