{"tid":572465,"cid":12,"subCid":0,"title":"【鬥智/短篇】關乎$1000利是嘅瑞士糖心理戰！","createTime":"2018-02-25T15:05:13.000Z","updateTime":"2018-02-28T13:12:41.000Z","uid":37653,"like":6,"dislike":6,"uniUserReply":9,"replies":[{"pid":"95697aac03abb6d25bf9ebbc55b0871d1ad9d4f3","tid":572465,"uid":37653,"like":0,"dislike":0,"score":0,"citedBy":0,"replyTime":"2018-02-25T15:05:13.000Z","msg":"呢一刻，我面臨緊一項重大嘅決擇！<br />\n如果揀錯咗，可能會令我有生命危險！<br />\n但而家放棄嘅話，就會失去咗一千蚊！<br />\n究竟，我應該揀全盒入面邊粒瑞士糖呢？<br />\n<br />\n<img src=\"https://img.eservice-hk.net/upload/2018/02/25/230359_be0a905626ae86a43ca6f5e8f21cb454.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F25%2F230359_be0a905626ae86a43ca6f5e8f21cb454.jpg&h=fea6e4c7&s={SIZE}\" /><br />\n<br />\n我叫馬梓宇，今日係年初十。<br />\n　<br />\n「梓宇～起身喇！百得阿姨返咗嚟香港呀，琴日我去咗佢嗰度拜年，佢話好掛住你呀～你今日放假，去探下佢啦～」<br />\n　<br />\n百得阿姨二十年前就移民咗去美國，記得好細個嗰陣去佢屋企拜年，佢整畀我哋食嘅意粉，每碟都要逐條逐條數住咁夾出嚟，每人十條，冇多冇少，話咁樣最公平喎～其實就係唔想我哋食咁多！<br />\n　<br />\n我打住喊露回應：「好孤寒嗰個百得阿姨？」<br />\n　<br />\n「唔准咁無禮貌！阿姨喺史丹福讀心理學㗎，你而家咪喺大學讀緊心理嗰啲嘢嘅？你哋應該好啱傾㗎～」<br />\n　<br />\n「唔去喇～唔得閒呀～」我打開PS4，唔耐煩咁回應。<br />\n　<br />\n「又打機呀？日日對住啲恐龍斬斬下有乜好玩啫？百德阿姨封利是，有一千蚊㗎！」<br />\n　<br />\n「咪玩啦～佢喎，邊有可能呀？」<br />\n　<br />\n「我同你輸賭喇，如果佢封利是係一千蚊以外嘅港紙，我額外貼一千蚊畀你，唔係嘅話，佢封利是就要畀咗我，制唔制丫？」<br />\n　<br />\n新年果然係賭博嘅大好日子～<br />\n我咁大個仔都未見過一千蚊利是，<br />\n更何況嗰個係百得阿姨！<br />\n　<br />\n咪住先？想陰我？<br />\n阿姨喺美國返嚟，封利是入面好可能係美金，<br />\n所以阿媽先話「一千蚊以外嘅港紙」！<br />\n　<br />\n「你畀我睇穿咗喇！你實係知道佢會封美金啦～」<br />\n　<br />\n阿媽竟然好冷靜咁講：「美金又好港幣又好，總之百得阿姨封利是價值港幣一蚊至九百九十九蚊都當你贏，一千蚊或以上就當你輸，咁得未呀？」<br />\n　<br />\n「好呀，成交～」我熄返部機都未暖嘅PS4。<br />\n　<br />\n然後，阿媽竟然攞咗份合約出嚟畀我簽！<br />\n　<br />\n　<br />\n【馬梓宇和媽媽的契約】<br />\n　<br />\n1. 若馬梓宇從百得阿姨手上取回來的利是，價值港幣$1-$999，媽媽需要額外給馬梓宇$1000港幣<br />\n　<br />\n2. 若該利是價值港幣$1000或以上，該利是歸媽媽所有。<br />\n　<br />\n3. 取回來之利是必需是未開封，並付有百得阿姨親筆簽名，否則作廢。<br />\n　<br />\n　<br />\n簽完之後，我就出發去百得阿姨屋企。"},{"pid":"1f808c24f2b358e653b23177191117219031bb3e","tid":572465,"uid":37653,"like":0,"dislike":0,"score":0,"citedBy":0,"replyTime":"2018-02-25T15:06:04.000Z","msg":"「叮噹～」<br />\n　<br />\n「百得阿姨，新年快樂。」我好敷衍咁講。<br />\n「梓宇～咁大個仔喇！過嚟探阿姨真係乖仔～我整緊意粉呀，你自己坐下先～」<br />\n　<br />\n又係意粉？唉，一陣實唔夠飽⋯⋯<br />\n阿姨入咗廚房，我見到枱面有包食剩嘅瑞士糖。<br />\n我攞起包糖，準備食粒糖打個底先。<br />\n咁輕嘅？食晒嗱？個包裝咁殘嘅⋯⋯<br />\n　<br />\n乜話！？<br />\n有效日期－1998年2月8日！？<br />\n廿年前嘅包裝，點解仲留到而家？<br />\n咪住先！我摸到入面仲有一粒糖！<br />\n　<br />\n「梓宇，過嚟呢邊坐啦～」阿姨突然間叫我。<br />\n於是我放低包過咗期廿年嘅糖，埋去梳化坐低。<br />\n　<br />\n「叮噹～」<br />\n　<br />\n「梓宇，幫我開門丫唔該～」<br />\n打開門，係百得阿姨個仔，即係我表哥。<br />\n表哥見到我好驚訝咁話：「點解你會嚟㗎？」<br />\n雖然我出咗名係毒男唔中意出街啫，都唔使咁大反應呀？<br />\n　<br />\n我返埋梳化坐低，見到表哥攞起咗枱面嗰包瑞士糖。佢打開個袋望咗一眼，然後伸隻手入去，準備攞最後一粒過咗期廿年嘅糖！<br />\n　<br />\n我遙遠咁叫咗聲：「表哥～」<br />\n然後慢慢搖頭，同佢打咗個眼色。<br />\n佢望一望個包裝，即刻縮手放低包糖。<br />\n　<br />\n呢個時候，阿姨左手攞住包全新嘅瑞士糖，右手攞住個全盒行出嚟話：「阿仔～返嚟嗱？梓宇，你中唔中意食瑞士糖㗎？」<br />\n　<br />\n我扮晒嘢行埋去話：「阿姨我幫你攞丫～」<br />\n攞咗包瑞士糖之後，即刻睇下個包裝：<br />\n有效日期－2018年12月16日<br />\n我鬆咗一口氣，然後答佢：「中意。」<br />\n　<br />\n阿姨打開咗包糖，一邊攞啲糖放入全盒，一邊同我講：「就嚟有意粉食喇，梓宇你入去洗手先啦～」<br />\n　<br />\n我洗完手出返廳，發現枱面包過咗期嘅瑞士糖唔見咗，而旁邊嘅垃圾桶入面，就多咗個好殘嘅瑞士糖包裝。我執起個包裝一睇，上面寫住「有效日期－1998年2月8日」，而最恐怖嘅係⋯⋯<br />\n　<br />\n入面粒糖唔見咗！　<br />\n　<br />\n空空如也嘅垃圾入面，好明顯見唔到有瑞士糖嘅蹤影！<br />\n　<br />\n表哥洗完手行出嚟，見到我呆咗咁攞住個包裝，同我對望咗一眼，我打開個袋畀佢睇，佢即刻意識到發生咗咩事。<br />\n　<br />\n說時遲那時快，阿姨攞住個全盒行埋嚟，打開同我講：<br />\n「梓宇，食糖丫～」<br />\n個全盒入面乜都冇，剩係得7粒瑞士糖⋯⋯<br />\n好明顯嗰粒過咗期廿年嘅糖，就係呢7粒糖當中！<br />\n　<br />\n「唔使喇⋯⋯多謝⋯⋯」<br />\n　<br />\n百得阿姨不懷好意咁話：「但係根據我哋嘅家族傳統，每位客人都要喺全盒入面攞1粒糖，然後要即場食咗佢，先可以派利是畀佢㗎喎～」<br />\n　<br />\n估唔到百得阿姨真係孤寒成咁！為咗唔想派利是，竟然用過期廿年嘅糖嚟招呼人！如果唔好彩食中嗰粒糖，輕則肚痛腹瀉，重則腸胃炎，甚至會有生命危險！但為咗阿媽嗰一千蚊，我要諗辦法揀中粒唔過期嘅糖，然後攞封利是返去！"},{"pid":"117b62569cd54c96c13936d089a55b7a4377c7a8","tid":572465,"uid":37653,"like":0,"dislike":0,"score":0,"citedBy":0,"replyTime":"2018-02-25T15:06:38.000Z","msg":"可惜我只係摸過粒糖⋯⋯<br />\n好後悔頭先冇望下粒糖係咩色！<br />\n百得阿姨見到我困惑嘅表情，露出奸狡嘅笑容。<br />\n哦！佢就係知道呢一點，所以啱啱先叫停我！<br />\n　<br />\n阿姨左手攞住個全盒，右手攞住個蓋，咄咄迫人咁話：「快啲揀啦～唔揀就冇利是㗎喇～」<br />\n我靈機一觸，一手搶走阿姨個全盒蓋，然後冚埋個全盒轉幾個圈，再打開同佢講：「根據我哋家族嘅傳統，要主人家喺全盒攞一粒嚟食先。」<br />\n　<br />\n你有家族傳統我都有！阿姨當然唔想食到嗰粒過咗期嘅糖，喺唔認得邊粒打邊粒嘅情況下，佢一定會攞一隻安全嘅顏色，我只要跟佢攞同一隻色就得！<br />\n　<br />\n百得阿姨氣定神閒咁話：「好呀～」<br />\n　<br />\n然後慢慢伸隻手去攞⋯⋯<br />\n　<br />\n　<br />\n　<br />\n　<br />\n　<br />\n　<br />\n吓！！！<br />\n　<br />\n佢竟然揀咗剩係得1粒嘅紅色！<br />\n　<br />\n　<br />\n　<br />\n我嘅計劃失敗咗⋯⋯<br />\n　<br />\n　<br />\n百得阿姨打開糖紙，將粒紅色嘅瑞士糖慢慢放入口，一邊㗳一邊奸笑，用夜神月嘅表情同我講：「到你喇～」"},{"pid":"dbd7dfb1f57ba7f97ba9dc86c0b5be435e242e60","tid":572465,"uid":12628,"like":1,"dislike":0,"score":1,"citedBy":1,"replyTime":"2018-02-25T15:07:13.000Z","msg":"正皮比張圖"},{"pid":"81bb0fa323f2910a70cfb8fde609de851a188e15","tid":572465,"uid":37653,"like":0,"dislike":0,"score":0,"quote":{"pid":"dbd7dfb1f57ba7f97ba9dc86c0b5be435e242e60","tid":572465,"uid":12628,"like":1,"dislike":0,"score":1,"citedBy":1,"replyTime":"2018-02-25T15:07:13.000Z","msg":"正皮比張圖"},"citedBy":0,"replyTime":"2018-02-25T15:10:01.000Z","msg":"我代張圖多謝你 <img src=\"/assets/faces/normal/hoho.gif\" class=\"hkgmoji\" />"},{"pid":"528bcf5254154693dfa007d4d01551f30d4d586b","tid":572465,"uid":37653,"like":0,"dislike":0,"score":0,"citedBy":0,"replyTime":"2018-02-25T15:30:29.000Z","msg":"跟住落嚟仲有6粒糖：<br />\n3粒綠色、2粒紫色，1粒橙色。<br />\n<img src=\"https://img.eservice-hk.net/upload/2018/02/25/232726_4efdd2f969559e8b1c92e99f32ded48e.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F25%2F232726_4efdd2f969559e8b1c92e99f32ded48e.jpg&h=cb52a5d6&s={SIZE}\" /><br />\n1/6機會！實在太危險喇！<br />\n　<br />\n好彩！我仲有一位救星⋯⋯<br />\n　<br />\n表哥～～～～～～～<br />\n　<br />\n佢頭先有望過粒糖！<br />\n　<br />\n我望向表哥，尋求指引⋯⋯<br />\n點知，佢竟然喺褲袋攞咗包花生出嚟剝，完全冇打算提我！<br />\n　<br />\n估唔到表哥份人咁賤格！於是，我唯有主動出擊～<br />\n　<br />\n「等等先，根據我哋嘅家族傳統，要順住輩份咁攞糖食，阿姨食完，到表哥食一粒先，最後先到我～」<br />\n　<br />\n百得阿姨若無其事咁話：「好呀～」<br />\n　<br />\n表哥伸隻手埋去，攞咗一粒綠色糖！|<br />\n　<br />\n有救喇～我即刻攞起另一粒綠色糖～<br />\n　<br />\n點知，百得阿姨大力冚埋個蓋，一嘢夾住我隻手！<br />\n「哎吔！！」我手上粒綠色糖應聲倒下～<br />\n　<br />\n百得阿姨打開個蓋，收起剩返嗰兩粒綠色糖，用陰險嘅聲線同我講：「根據我哋嘅家族傳統，有人攞完綠色，你就要攞另一隻色！咁樣新一年先會多姿多采～」 <br />\n　<br />\n諗住靠表哥幫手，反而收窄咗我中招嘅機會！<br />\n而家得返2粒紫色，1粒橙色，1/3機會！<br />\n<img src=\"https://img.eservice-hk.net/upload/2018/02/25/232942_3fb5ed13afe8714a7e5d13ee506003dd.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F25%2F232942_3fb5ed13afe8714a7e5d13ee506003dd.jpg&h=a608003e&s={SIZE}\" /><br />\n　<br />\n「攞橙色丫～橙色好食呀～」阿姨微笑住咁講。<br />\n　<br />\n佢想我攞橙色，咁我攞紫色就安全啦～<br />\n但佢估我會咁諗，所以過期嗰粒其實係紫色！<br />\n但佢又會估到我會咁諗⋯⋯<br />\n救命呀！究竟佢想我揀邊隻色呀！？"},{"pid":"124b32acc3b3eba23cf722ed5c284294276630c8","tid":572465,"uid":144312,"like":1,"dislike":0,"score":1,"citedBy":1,"replyTime":"2018-02-25T15:57:51.000Z","msg":"推"},{"pid":"c1023fb4e5e9e737d99f5d9e8b43848766401991","tid":572465,"uid":1749,"like":0,"dislike":0,"score":0,"citedBy":0,"replyTime":"2018-02-25T16:18:54.000Z","msg":"快"},{"pid":"5ec2e9028404c9dc9eff31fa6bdd3d8f5ae8a141","tid":572465,"uid":37653,"like":0,"dislike":0,"score":0,"quote":{"pid":"124b32acc3b3eba23cf722ed5c284294276630c8","tid":572465,"uid":144312,"like":1,"dislike":0,"score":1,"citedBy":1,"replyTime":"2018-02-25T15:57:51.000Z","msg":"推"},"citedBy":0,"replyTime":"2018-02-25T16:44:30.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"08032735662d81f71ed5b2fc74611ac19a59a950","tid":572465,"uid":13552,"like":0,"dislike":0,"score":0,"citedBy":1,"replyTime":"2018-02-25T18:07:35.000Z","msg":"快"},{"pid":"435c97a81ce23d24c10b7fb7892a9600ba864697","tid":572465,"uid":152776,"like":0,"dislike":0,"score":0,"quote":{"pid":"08032735662d81f71ed5b2fc74611ac19a59a950","tid":572465,"uid":13552,"like":0,"dislike":0,"score":0,"citedBy":1,"replyTime":"2018-02-25T18:07:35.000Z","msg":"快"},"citedBy":0,"replyTime":"2018-02-26T00:44:14.000Z","msg":"打緊~<img src=\"/assets/faces/normal/hoho.gif\" class=\"hkgmoji\" />"},{"pid":"a8ce01176f4eaf3bd63370c0832c7c26e25e1bd4","tid":572465,"uid":19126,"like":0,"dislike":0,"score":0,"citedBy":0,"replyTime":"2018-02-26T00:51:20.000Z","msg":"留名先"},{"pid":"1891d6a755141fc9cfb48e72c5b083dcc08e9fc9","tid":572465,"uid":84782,"like":0,"dislike":0,"score":0,"citedBy":0,"replyTime":"2018-02-26T13:04:47.000Z","msg":"此回覆已被刪除"},{"pid":"2bf02da6730b0d3c856b6b5aad07de14c0fdf275","tid":572465,"uid":71292,"like":0,"dislike":0,"score":0,"citedBy":0,"replyTime":"2018-02-28T13:12:41.000Z","msg":"留名<img src=\"/assets/faces/normal/tongue.gif\" class=\"hkgmoji\" />"}]}