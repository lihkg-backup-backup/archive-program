{"tid":223048,"cid":1,"subCid":0,"title":"［甜故］我下定決心，要為自己買一支礦泉水","createTime":"2017-04-30T04:55:22.000Z","updateTime":"2017-04-30T05:35:56.000Z","uid":105480,"like":1,"dislike":1,"uniUserReply":0,"replies":[{"pid":"26d9931a42d163686c3ad1675a5c3fa8018a804d","tid":223048,"uid":105480,"like":0,"dislike":0,"score":0,"citedBy":0,"replyTime":"2017-04-30T04:55:22.000Z","msg":"&quot;就係尋日，我終於出咗糧，係經過一晚激烈嘅思想掙扎之後，我下定決心，聽日，我就要為自己買一支礦泉水。<br />\n我冇講俾我父母聽，因為佢地知道咗之後一定會阻止我，我不想令佢地擔心。我亦激動到失眠。<br />\n第二日我用咗差唔多兩個半鐘嚟到最出名嘅礦泉水專賣店，店入邊低調嘅風格，豪華嘅裝修，我完全俾戈種氣勢震壓住了！忐忑不安嘅我行入店鋪，面積有成80呎嘅鋪面同出面一樣咁奢華，友善嘅女店員好熱情咁接待咗我。<br />\n可能係太緊張了，我好弱雞咁問咗一句&ldquo;可唔可以試飲一啖？&rdquo;，啱啱講完就紅都面晒，覺得自己真係好Low。但係女店員並沒有感到奇怪，咁又係，畢竟三蚊一支嘅價錢唔係話買就買，都要試過先知係咪真。<br />\n我激動咁拎住戈支試飲裝，小心翼翼地擰開樽蓋。係呢個時候，我已經忘記咗咩叫做風度。我好貪婪咁飲咗一大啖，爽快嘅口感完全唔係水喉水所能夠比擬。美麗動人嘅女店員熱情咁向我講解礦泉水嘅原料由來以及制作過程。<br />\n係對話入面我知道，佢啱啱從美國讀完書返嚟，仲攞咗MBA嘅學位，返到嚟澳門，佢拒絕咗去M記做收銀嘅大好機會，反而嚟到呢度做，我好敬佩佢，好欣賞佢有咁明智嘅選擇，畢竟，入嚟礦泉水專賣店做係呢一代人夢寐以求嘅理想。<br />\n臨走戈時，我拎出散銀袋整齊咁排出仲留有我體溫嘅六個一蚊，呢個係兩支嘅錢啊！我啱啱行出門口，個女店員向我叫咗一聲：&ldquo;先生！你漏咗支礦泉水呀！&rdquo;我回頭微微一笑，答道：&ldquo;呢支係你嘅礦泉水。&rdquo;。<br />\n行係到處都係遊客嘅新馬路，我盡情咁飲住我支礦泉水，路上嘅行人都向我投嚟極之羨慕嘅眼光，我亦感到生活有咗新的希望。<br />\n返到屋企，我興奮到不能自已，我仲忍唔住同我支礦泉水嚟咗不止十張自拍。但由於礦泉水嘅光芒實在太過耀眼，我怕會有啲壞人睇中我，最終我都係無post係朋友圈而選擇post係secret。<br />\n好啦，到此為止，千奇唔好同人講我飲過礦泉水，我覺得咁樣做好自戀好裝逼。&quot;"},{"pid":"3ab99e09920aad8564321bc9a4e1687800174f36","tid":223048,"uid":44210,"like":0,"dislike":0,"score":0,"citedBy":0,"replyTime":"2017-04-30T05:04:45.000Z","msg":"<img src=\"/assets/faces/normal/wonder.gif\" class=\"hkgmoji\" />"},{"pid":"4c66fb358203006c872e4adf75a63cdff721655d","tid":223048,"uid":81167,"like":0,"dislike":0,"score":0,"citedBy":0,"replyTime":"2017-04-30T05:35:56.000Z","msg":"邊忽甜呀Hi你"}]}