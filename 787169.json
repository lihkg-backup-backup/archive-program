{"tid":787169,"cid":6,"subCid":0,"title":"魔域尋寶 喜迎新七小福","createTime":"2018-08-20T12:28:18.000Z","updateTime":"2018-08-28T05:00:12.000Z","uid":1426,"like":10,"dislike":0,"uniUserReply":13,"replies":[{"pid":"c3f9d2a78d7d3456516d66b7d6e24fa92f2674f2","tid":787169,"uid":1426,"like":0,"dislike":0,"score":0,"citedBy":0,"replyTime":"2018-08-20T12:28:18.000Z","msg":"曼聯超新星贊奴沙火速走紅，查實「紅魔鬼」青年軍仲有大批優質小將排住隊等上位，尼克包維及連格等喺外借期間表現突出，成班生牯仔組成「新七小福」。曼聯青年軍臥虎藏龍，新帥莫耶斯早喺執教愛華頓時代已敢於用新人，若然細心發掘，隨時又執到寶喇！<br />\r\n曼聯九十年代培育經典「七小福」，碧咸及傑斯等超級名將成為球會生招牌，近年「紅魔鬼」青年軍只得韋碧克及湯卡華利等人上位，遠不及當年盛況，但隨住贊奴沙打響名堂，隊內年輕球員重現生機。莫耶斯向來大膽用新人，喺愛華頓一手湊大星級射手朗尼，近期喺愛華頓上位嘅巴克里亦係佢嘅得意之作，有個咁重視年輕球員嘅教頭，相信曼聯自家製新星會陸續登場。<br />\r\n<br />\r\n「老福」教波 新仔更幸福<br />\r\n「紅魔鬼」現時仲有唔少星級教頭在陣，「七小福」成員傑斯喺一隊擔任球員兼教練，畢特就負責帶領Ｕ19征戰Ｕ19小歐聯，退休冇耐嘅史高斯早前都加入青年軍幫手，依家同畢特拍住上。呢班名將深得球會傳奇教頭費格遜真傳，而且全屬沙場老將，大戰經驗豐富，隊內唔少年輕球員都視佢哋為偶像，肯定聽教聽話。曼聯擁有呢個星級教練團，隊內年輕球員前途一片光明。<br />\r\n<br />\r\n<span style=\"font-size: x-large;\">新碧咸 贊奴沙Adnan Januzaj</span><br />\r\n<br />\r\n贊奴沙係曼聯傳奇領隊費格遜留畀下手教頭莫耶斯嘅一份大禮，費Sir喺領隊生涯最後一戰安排佢做後備，莫帥亦當佢係寶，今夏亞洲之行重用呢位小將，佢亦喺早前對新特蘭一戰梅開二度報答莫耶斯。<br />\r\n贊奴沙同「紅魔鬼」份約將於明夏屆滿，引來巴塞及曼城等歐洲大會注意，而由於佢符合條件代表四個國家，所以亦引起幾國爭人局面，今期真係紅到爆。贊奴沙早前已同曼聯續約5年，亦有指佢想喺英格蘭住夠5年後代表英軍，若然真係成事，佢有望成為「新碧咸」，全面升呢變做曼聯及英軍Icon！"},{"pid":"34ae4d8bd84f93dd944ed4eb1d45612f7246a25e","tid":787169,"uid":26354,"like":0,"dislike":0,"score":0,"citedBy":0,"replyTime":"2018-08-20T12:28:35.000Z","msg":"係"},{"pid":"1a7694669c87124a4c30ee96baa5336dfa0e9c3a","tid":787169,"uid":1426,"like":2,"dislike":0,"score":2,"citedBy":0,"replyTime":"2018-08-20T12:29:37.000Z","msg":"新傑斯 連格Jesse Lingard<br />\n連格係曼聯今夏亞洲之旅最搶鏡球員，曾為球隊取得士哥，莫耶斯本來想留佢打聯賽盃，最後都係外借佢去英冠球隊伯明翰試一試。連格首戰已為球隊轟入四球，贏盡印象分，伯軍亦拿拿臨續借佢至今年十二月。<br />\n連格本身踢法都幾大路，可出任進攻中場或翼鋒，右腳踢左邊效果唔錯，論技術佢當然冇球會老大哥傑斯咁好，但佢喺左路側擊確係幾有威脅，現時亦係英格蘭U21成員。當年碧咸同傑斯合作無間，贊奴沙同連格早喺U21賽事展現默契，兩個新星將來可望重演當年雙翼齊飛畫面！<br />\n新尼維利兄弟 米高堅尼Micheal Keane 威爾堅尼Will Keane<br />\n曼聯以前有尼維利兄弟，依家有一對20歲「孖仔」堅尼兄弟！兩人同年同月同日生，但位置相反，米高堅尼司職後衞，威爾堅尼係前鋒。米高兩年前首次為曼聯喺英聯盃披甲，上屆英聯盃更正選鬥紐卡素，佢上年被外借英冠李斯特城，上陣22次入兩球，表現稱職。威爾只曾喺2011年英超對布力般流浪為曼聯後備上陣，加上紅魔鋒線人才濟濟，而後防明顯老化，米高堅尼上位機會較大。<br />\n新畢特 賴恩端尼基夫Ryan Tunnicliffe<br />\n賴恩端尼基夫踢法硬朗，令人聯想昔日中場悍將畢特，佢09年同曼聯簽職業合約後，先後被外借去彼德堡及班士利，今季去到葉士域治磨練。20歲嘅賴恩端尼基夫喺場外一樣惹火，試過因為醉酒駕駛被捕，不過佢亦係一位幸運童子，曾為曼聯U18奪得青年足總盃冠軍。佢9歲嘅時候，爸爸用10鎊買佢將來會為曼聯一隊比賽，結果佢喺上屆英聯盃對紐卡素後備上陣，帶挈老竇贏1萬鎊。"},{"pid":"7a186640afec940ed7169a9fc40596ea27665489","tid":787169,"uid":1426,"like":1,"dislike":0,"score":1,"citedBy":0,"replyTime":"2018-08-20T12:30:12.000Z","msg":"新基利士比 安祖路軒歷基斯Angelo Henriquez<br />\n安祖路軒歷基斯潛質優厚，上季已經被前教頭費格遜借去韋根吸取經驗，呢位智利小將速度極快，可鋒可翼，臨門一腳又異常冷靜，從佢代表智利U20出戰17場就轟入21球可見一斑，今夏帶領球隊殺入世青盃8強，難怪咁快躋身大國腳喇。今季A軒再被借到西乙薩拉戈薩，開咧至今已有4個士哥，腳風順到冇朋友，只要佢繼續交到貨，相信回歸紅魔只係時間問題。<br />\n新史高斯 尼克包維Nick Powell<br />\n上季曼聯肯花400萬鎊從乙組克魯簽下尼克包維，證明呢位19歲英格蘭中場絕非池中物，2012年9月英超對韋根，佢喺下半場入替傑斯冇耐即有士哥，演出一鳴驚人，可惜紅魔中場粒粒皆星，令包維苦無上陣機會。不過，包維同韋根都幾有緣，今季被借到呢支英冠球隊並冇氣餒，最近仲喺歐霸盃勇挫馬里博爾之役省兩粒，盡顯後上入楔嘅功架。<br />\n其他寶藏：莫帥第一簽 古利姆華利拿<br />\n身為新領隊莫耶斯今夏第一簽嘅古利姆華利拿司職右閘，喺今年世青盃表現出色，帶領烏拉圭U20殺入決賽，僅喺互射十二碼敗給法國U20，屈居亞軍。<br />\n羅馬小王子 柏杜基<br />\n呢位意大利天才被視為羅馬王子托迪接班人，16歲時為羅馬青年隊出賽19次射入14球，吸引曼聯羅致，今季被外借至比利時安特衞普。<br />\n比利時萬能Key 馬歷維吉爾<br />\n比利時小國腳馬歷維吉爾乃通天老倌，能夠勝任後防任何位置，最擅長踢右閘，具入球能力，曾喺今年對熱刺U21時射入一個靚波。<br />\n英U21殺手 拉尼高爾<br />\n英格蘭U21主力拉尼高爾司職翼鋒，曾喺2011年協助曼聯青年軍大勝曼城6比1，更食出大三元，今年5月對死敵利物浦又再入三球，入球能力驚人。<br />\n小迪基亞 森莊士東<br />\n呢位20歲門將風格極似現時曼聯第一把交椅迪基亞，甚至比迪基亞更大隻，並擅於指揮後衞布防，今夏亦有入選英格蘭U20出征世青盃。<br />\n小里奧費迪南 湯科比<br />\n20歲嘅中堅湯科比能勝任多個防守位置，移前踢防中一樣掂。佢制空力強，亦可引球推進策動進攻，球風優雅猶如里奧費迪南，成為紅魔U21隊長。"},{"pid":"82a729f4b368bee6f7a151ba88a3a25258ff3524","tid":787169,"uid":1426,"like":0,"dislike":0,"score":0,"citedBy":0,"replyTime":"2018-08-20T12:30:29.000Z","msg":"小A高 布力基特<br />\n可任左後衞或中堅嘅布力基特遠睇有啲似A高，去年夏天隨紅魔鬼出訪南非，獲得費格遜大讚，今季喺一隊獲編42號，係艾拉、阿歷山大畢拿嘅後備。<br />\n比利時森巴 安祖斯佩尼拉<br />\n17歲嘅安祖斯佩尼拉係比利時籍，因同聲同氣，佢同贊奴沙喺上季U21比賽好合拍，但呢名中場同贊奴沙一樣唔做比利時大國腳，因父母都係巴西人。<br />\n小小鹿班比 積克班比<br />\n積克班比係現任英冠侯城領隊、利物浦名將「小鹿」班比嘅大仔，佢同爸爸一樣都係踢翼鋒出身，有球評家認為佢有機會代表英格蘭出戰2016歐國盃。<br />\n小夏格維斯 賓皮亞臣<br />\n呢位英格蘭小國腳去季贏得青年軍年度最佳球員，作為頑強嘅中場核心，其打法有啲似前紅魔中場夏格維斯，今年更有喺U19歐聯上陣。<br />\n比利時小左王 伊基加尼<br />\n曼聯擊敗一眾豪門由比利時安特衞普成功羅致，呢位比利時小國腳左腳非常純熟，而且喺中場非常硬朗，係四名後防球員面前的第一道屏障。<br />\n威爾斯天才 湯羅倫斯<br />\n呢位威爾斯小國腳屬於創造型中場，最理想位置係正前鋒嘅後面，但同時勝任左中場位置，最近威爾斯U21主場以2比0擊敗立陶宛U21更梅開二度。<br />\n英U18射手 占士威爾遜<br />\n呢位英格蘭U18隊長今年9月對阿仙奴U18嘅賽事，憑一己之力扭過四名後衞趁門將出迎射入，技驚四座，被形容為令人興奮嘅天才。<br />\n七小福與Class of &lsquo;92<br />\n曼聯七小福是本港傳媒對費格遜90年代開始打造「紅魔王朝」所倚重青訓產品的「統稱」，泛指傑斯、碧咸、畢特、史高斯、加利尼維利、菲臘尼維利及基利士比等在曼聯打出名堂的球員，其實他們都屬於曼聯官方統稱Class of &lsquo;92的成員。Class of &lsquo;92是指曼聯於1992年贏得青年足總盃冠軍的一班功臣，但有部分列入Class of &lsquo;92的球員，又不一定是在該年贏得得足總盃的成員，例如史高斯就是93年的一輩，尼維利兄弟是95年的一批。由於曼聯靠青訓產品在球壇大放異彩是以92年奪得青年足總盃冠軍開始，所以該年代的球員統稱Class of &lsquo;92。"},{"pid":"bc9eef2775964f09a2b388308aa418651f6ee3f2","tid":787169,"uid":77355,"like":0,"dislike":0,"score":0,"citedBy":0,"replyTime":"2018-08-20T12:32:11.000Z","msg":"<img src=\"/assets/faces/dog/haha.gif\" class=\"hkgmoji\" /> <img src=\"/assets/faces/dog/haha.gif\" class=\"hkgmoji\" /> <img src=\"/assets/faces/dog/haha.gif\" class=\"hkgmoji\" /> 結果呢"},{"pid":"832027ec344cacad022407848c9a3a1bfbb34019","tid":787169,"uid":33730,"like":1,"dislike":0,"score":1,"citedBy":1,"replyTime":"2018-08-20T12:32:13.000Z","msg":"睇黎樓主俾老細欺壓得好慘<img src=\"/assets/faces/normal/sosad.gif\" class=\"hkgmoji\" />"},{"pid":"33f4f37003b8483d05af2a1b46b66ae74bb16c40","tid":787169,"uid":70013,"like":0,"dislike":0,"score":0,"citedBy":0,"replyTime":"2018-08-20T12:32:27.000Z","msg":"Michael Keane 貴野呀"},{"pid":"448b364c724e6bcb13c46529568d981c05f0cd9f","tid":787169,"uid":21917,"like":0,"dislike":0,"score":0,"citedBy":1,"replyTime":"2018-08-20T12:32:55.000Z","msg":"得返新傑斯係隊？<img src=\"/assets/faces/normal/sosad.gif\" class=\"hkgmoji\" />"},{"pid":"e28e011001dcaf477961bdb02c96eae4bd93395b","tid":787169,"uid":12000,"like":2,"dislike":0,"score":2,"citedBy":1,"replyTime":"2018-08-20T12:34:08.000Z","msg":"<blockquote>新<span style=\"color: red;\"><del>傑</del>美</span>斯 連格Jesse Lingard<br />\n連格係曼聯今夏亞洲之旅最搶鏡球員，曾為球隊取得士哥，莫耶斯本來想留佢打聯賽盃，最後都係外借佢去英冠球隊伯明翰試一試。連格首戰已為球隊轟入四球，贏盡印象分，伯軍亦拿拿臨續借佢至今年十二月。<br />\n</blockquote>"},{"pid":"883a1760d3cc9a5402674bf628bf5b8d236a98ec","tid":787169,"uid":161790,"like":0,"dislike":0,"score":0,"citedBy":0,"replyTime":"2018-08-20T12:34:39.000Z","msg":"我響足球雜誌睇過呢篇 記到宜家 冇哂影<img src=\"/assets/faces/dog/haha.gif\" class=\"hkgmoji\" /> <img src=\"/assets/faces/dog/haha.gif\" class=\"hkgmoji\" /> <img src=\"/assets/faces/dog/haha.gif\" class=\"hkgmoji\" />"},{"pid":"b4629e4366c8da8dc25ff09050cac88a042517d2","tid":787169,"uid":107206,"like":0,"dislike":0,"score":0,"quote":{"pid":"e28e011001dcaf477961bdb02c96eae4bd93395b","tid":787169,"uid":12000,"like":2,"dislike":0,"score":2,"citedBy":1,"replyTime":"2018-08-20T12:34:08.000Z","msg":"<blockquote>新<span style=\"color: red;\"><del>傑</del>美</span>斯 連格Jesse Lingard<br />\n連格係曼聯今夏亞洲之旅最搶鏡球員，曾為球隊取得士哥，莫耶斯本來想留佢打聯賽盃，最後都係外借佢去英冠球隊伯明翰試一試。連格首戰已為球隊轟入四球，贏盡印象分，伯軍亦拿拿臨續借佢至今年十二月。<br />\n</blockquote>"},"citedBy":0,"replyTime":"2018-08-20T13:08:16.000Z","msg":"<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"5e2afbd3352e27615d828a31f4b2c6967c1e6a7d","tid":787169,"uid":140363,"like":0,"dislike":0,"score":0,"quote":{"pid":"448b364c724e6bcb13c46529568d981c05f0cd9f","tid":787169,"uid":21917,"like":0,"dislike":0,"score":0,"citedBy":1,"replyTime":"2018-08-20T12:32:55.000Z","msg":"得返新傑斯係隊？<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2018-08-20T13:15:53.000Z","msg":"安祖斯佩尼拉 = a pereira"},{"pid":"fed23bf7e7463ad8c915623457c1debfe1d3f0a4","tid":787169,"uid":67225,"like":0,"dislike":0,"score":0,"quote":{"pid":"832027ec344cacad022407848c9a3a1bfbb34019","tid":787169,"uid":33730,"like":1,"dislike":0,"score":1,"citedBy":1,"replyTime":"2018-08-20T12:32:13.000Z","msg":"睇黎樓主俾老細欺壓得好慘<img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2018-08-20T13:46:36.000Z","msg":"返工要扮獌狗<img src=\"/assets/faces/normal/frown.gif\" class=\"hkgmoji\" />"},{"pid":"6a0700012858ec3aa585344616e96555cb9d30c9","tid":787169,"uid":1426,"like":0,"dislike":0,"score":0,"citedBy":0,"replyTime":"2018-08-20T15:59:21.000Z","msg":"勁"},{"pid":"07a17f75998c86ff11b7fed2160909c27ca0354f","tid":787169,"uid":1426,"like":0,"dislike":0,"score":0,"citedBy":0,"replyTime":"2018-08-22T17:40:11.000Z","msg":"<img src=\"/assets/faces/normal/chicken.gif\" class=\"hkgmoji\" />"},{"pid":"28ee325c3b56de58fc5b686558d012957bb963e8","tid":787169,"uid":2429,"like":0,"dislike":0,"score":0,"quote":{"pid":"5e2afbd3352e27615d828a31f4b2c6967c1e6a7d","tid":787169,"uid":140363,"like":0,"dislike":0,"score":0,"quote":{"pid":"448b364c724e6bcb13c46529568d981c05f0cd9f","tid":787169,"uid":21917,"like":0,"dislike":0,"score":0,"citedBy":1,"replyTime":"2018-08-20T12:32:55.000Z","msg":"得返新傑斯係隊？<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2018-08-20T13:15:53.000Z","msg":"安祖斯佩尼拉 = a pereira"},"citedBy":0,"replyTime":"2018-08-23T05:56:38.000Z","msg":"新卡域克<img src=\"/assets/faces/normal/agree.gif\" class=\"hkgmoji\" />"},{"pid":"fddf31fb61eadc690bd11c2b2e232796abe71954","tid":787169,"uid":1426,"like":0,"dislike":0,"score":0,"citedBy":0,"replyTime":"2018-08-28T04:32:27.000Z","msg":"<img src=\"/assets/faces/normal/love.gif\" class=\"hkgmoji\" />"},{"pid":"7207ba3243b9657a36e231d6e0075412888c0a9d","tid":787169,"uid":10338,"like":0,"dislike":0,"score":0,"citedBy":0,"replyTime":"2018-08-28T05:00:12.000Z","msg":"羅馬踢過就叫王子 托迪接班人<br />\n咁去ac到挖多件 咪有埋馬甸尼<br />\n<img src=\"/assets/faces/dog/wet.gif\" class=\"hkgmoji\" /> <img src=\"/assets/faces/dog/wet.gif\" class=\"hkgmoji\" />"}]}