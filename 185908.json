{"tid":185908,"cid":18,"subCid":0,"title":"【劏房都租唔起】直擊元朗「貨櫃屋邨」湧現 月租3千有獨立廁所已租爆","createTime":"2017-04-03T20:04:26.000Z","updateTime":"2017-04-04T13:12:15.000Z","uid":22675,"like":0,"dislike":0,"uniUserReply":0,"replies":[{"pid":"1a27b38da2d772649ff2a34ac1dd79efb814e00c","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-03T20:04:26.000Z","msg":"2017年3月30日<br />\n林鄭月娥當選第五屆行政長官，指出解決房屋問題是重任之一。但市民眼見多屆政府都無力控制樓市，樓價升到失控，連劏房都租唔起。「自己住屋自己諗」，新的民間智慧，因此應運而生。<br />\n<br />\n記者連日在元朗鄉郊一帶穿梭，發現很多地盤外圍着一、兩層樓高的鐵板，內裡放着多個貨櫃，根本難以知曉那些「貨櫃」是真定假。記者轉向多間元朗的小型地產鋪打聽，發現上述部分地方，其實正神秘地經營「貨櫃屋邨」。地膽經紀安小姐指，貨櫃屋價錢平，非常搶手，「佢哋唔會經地產放盤，主要由朋友介紹，我個女識個老細我先知，喺大棠路山咀村。」雖然有盤，但安小姐都奉勸記者找其他平房，「嗰度好鬼㗎。」<br />\n<br />\n記者於是前往山咀村察看，但打開google map，竟然沒有山咀村的位置。於大棠路問過幾個村民，只有一人知道，「見到有個黃色牌寫住狗場就係啦。」記者摸黑入村，親身感受貨櫃村村民的不便。沿着「狗場」的指示牌走，轉彎離開大馬路一直往上走，馬路日久失修，非常崎嶇，刺鼻的豬糞味道鑽入鼻裡，狗吠聲從未間斷。左右兩旁是叢林，立着巨型山墳及多個金塔。部分轉角街燈照不到的地方，會突然有野狗或被關着的惡犬向記者咆哮，嚇得記者倒退兩步。走了十多分鐘，終於見到被鐵皮圍着的貨櫃屋邨。<br />\n<br />\n第二天在經紀帶路下，終於看到貨櫃屋邨的面貌。相信該貨櫃屋邨與旁邊狗場是同一業主，負責人黃太帶記者打開閘門、進入圍板內參觀，沿途未見有成年人，只有幾個本地、南亞裔小孩四處亂竄。此處放有七間貨櫃屋或石屋，黃太推銷她的貨櫃屋很搶手，「依家得番呢兩間，之前嗰家人排到公屋，上咗樓先有空位，我都係尋日先清垃圾。」<br />\n<br />\n放租的是一個已劏成兩個單位的長形貨櫃，該貨櫃放在一間石屋上，走廊以鐵籠包着。鮮黃色貨櫃被污漬染成暗黃，約二百呎的單位內，鋪上的木板已經浮起，上面沒有放任何傢俬。在兩個單位中間，有一個包上鐵皮，狹小的廁所與鄰居共用。每月租金三千元，包水不包電。黃太暗示在夏天電費不會便宜，「個冷氣機我會幫你裝番，唔裝會好熱㗎。之前個租客自己裝咗個分體式，走就拆番。」另外一間質素較好的貨櫃屋，黃太是為自己工人搭建，一樣可以同樣價錢放租。這間貨櫃屋較整潔，有以白色階磚鋪成的地板，潔白的膠板為牆身，還有一個獨立洗手間。<br />\n<br />\n記者翻查規劃署網頁，顯示該區域是農地，只能作農業用途，不能住人。故若非放租，在圍板下，外人絕不能察覺到內裡有住人的跡象。土地註冊處資料顯示，業主黃國強，於九八年以十萬元買入該山咀村地皮。他早年持有四間公司，但所有公司已經倒閉。記者曾到過他報住的元朗好旺洋樓及長沙灣祥利大廈，看更及住客均指他已搬走。"},{"pid":"3e99f6f890c96108128373ed36247c0473b7e899","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-03T20:06:00.000Z","msg":"<a href=\"http://nextplus.nextmedia.com/news/spot/20170330/491796\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Fspot%2F20170330%2F491796&d=sSzAGq%2B8hAhXqg0aovu9KfM6KyiA14vjm6WlJCMZo68%3D&h=e3bbf3dc\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Fspot%2F20170330%2F491796&h=9dee6ea8\" data-auto-link target=\"_blank\">http://nextplus.nextmedia.com/news/spot/20170330/491796</a>"},{"pid":"853f134690e88b89ca56d8798f3a79f21c1a6c99","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-03T20:13:19.000Z","msg":"有Showflat】200呎有廁貨櫃屋售價9萬 老闆：有投訴幫埋你吊走｜壹週Plus｜Next Plus<br />\n<br />\n<br />\n記者在Facebook，找到貨櫃公司老闆Ivan，Ivan以往專做貨櫃屋寫字樓，但近月見到貨櫃屋有大量另類需要，開始轉型。「我遲啲會學吓喺facebook呃like，好多客都係睇facebook過嚟，希望今年去到一萬個like。依家每個月起碼做四、五個住家，試過做四個櫃併做一間屋，收咗三十幾萬，個價錢我好滿意。」<br />\n<br />\nIvan的公司在元朗十八鄉，他將兩個貨櫃打通，再將貨櫃三面裝上落地玻璃，非常美觀，旁邊有一個約二百呎的示範單位「盒子酒店」，內裡裝潢如一間酒店房，有一張雙人大床加兩張座椅，旁邊設獨立浴室，有花灑及抽水馬桶。Ivan對記者落力推銷貨櫃屋好處，「搞石屋要貴成倍，但買貨櫃屋只要三百蚊一呎，維持保養又少。住幾十年都無問題！」<br />\n<br />\n他以盒子酒店為例，優惠價九萬元，包浴室、內部牆身裝修及鋪地板，並指非常抵買。其間他手機響個不停，說生意很好，「新年積落啲單，所以好忙。」記者要求參觀他正進行的工程、作實地考察時，他拒絕得很直接，「如果無牌嘅屋都唔係好方便，到時你篤我咪死！無嗰啲就有啲尷尬，有牌嗰啲就可以。」放蛇當日，有一行四人的家庭正參觀完盒子酒店，他們本來住附近的組合屋，想加建一個單位，故要求Ivan將貨櫃屋做矮一點，減低被鄰居投訴的風險。<br />\n<br />\nIvan透露，貨櫃屋的另一好處，是方便被投訴時能隨時吊走，「你放入倉放低，個租金你照俾番，政府啲人影完相就走。影完又可以放返嚟。」他着記者安心，頭頭是道指貨櫃屋很安全，現時未有法律規管，他亦未曾見過政府正式出手，「貨櫃屋唔同鐵皮屋，新鐵皮屋馬上有寮仔部嚟拆。貨櫃屋呢？依家咩都唔係，只係當你係雜物。港英年代嘅法律都無改過，嗱，舊時貨櫃只係地盤寫字樓會用，無人用嚟做屋，佢淨係要界定你係固定還是非固定建築物，已經係好大問題。」Ivan斬釘截鐵說：「如果放農地最好有寮屋牌。而綠化地一定唔得，綠化地你放嚿磚都死，你買地時睇清楚。」<br />\n<br />\n有屋都要有地放，Ivan介紹了相熟經紀馮小姐給記者，她教路當然不用買昂貴的村屋地，「最好買塊農地，你申請個耕寮就安全，因為朱凱廸所以近排好嚴呀。我哋收你三、四萬，會有規劃師幫你搞，呢塊三千呎地，申請二百幾呎耕寮應該無問題。」她解釋政府勘察的方法，一般是於直升機上拍攝整個區域，然後比較與測量圖上的不同，「邊有咁得閒逐間睇呀。」不過記者翻查資料，申請在農地起「農舍」，只用於放置耕作工具，住人並不合法，馮小姐的方法有誤導成份。"},{"pid":"d9e4b61d25a9d16f36f9fd6926e55d2e97085bc8","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-03T20:13:38.000Z","msg":"<a href=\"http://nextplus.nextmedia.com/news/spot/20170330/491797\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Fspot%2F20170330%2F491797&d=sSzAGq%2B8hAhXqg0aovu9KfM6KyiA14vjm6WlJCMZo68%3D&h=6ce3dccf\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Fspot%2F20170330%2F491797&h=255209cd\" data-auto-link target=\"_blank\">http://nextplus.nextmedia.com/news/spot/20170330/491797</a>"},{"pid":"2052c4e92ecd1831b017d70649196d1285cabc12","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-04T00:22:45.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"d5e8c9de6282a341a1b88e0ecae48079fe9f8291","tid":185908,"uid":32932,"like":0,"dislike":0,"score":0,"citedBy":0,"replyTime":"2017-04-04T00:36:22.000Z","msg":"有時覺得班記者好煩 揚開晒 趕絕人<br />\n例如之前d工廈<br />\n有頭髮邊個想做側田"},{"pid":"5344f25ab355dfe4a6ceaf10fcd7d159c3f2bc69","tid":185908,"uid":42815,"like":0,"dislike":0,"score":0,"citedBy":0,"replyTime":"2017-04-04T00:49:23.000Z","msg":"真係無能政府，呢啲貨櫃屋，都唔係今日發生，我四年前睇係元朗睇過，當時租三千二/二千八，但當年咁啱tvb又報導呢啲貨櫃屋問題，又話唔合法又乜又柒。點知政府又係得個講字<img src=\"/assets/faces/normal/clown.gif\" class=\"hkgmoji\" />"},{"pid":"808a55ebab61b107fc66a152c4688961b1506689","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-04T05:53:01.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"0e69c3bda01c7b72388b1ef003575ec6ecae90df","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-04T05:54:15.000Z","msg":"基建超支關我咩事？三跑港珠澳會令樓價越嚟越貴？點解香港啲樓越嚟越細？睇到尾就知原因！<br />\n恐怖的真相，香港人一定要睇！<br />\n<a href=\"https://www.facebook.com/smart.governance.lab/videos/359287964466890/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fsmart.governance.lab%2Fvideos%2F359287964466890%2F&d=sSzAGq%2B8hAhXqg0aovu9KfM6KyiA14vjm6WlJCMZo68%3D&h=b6b3cced\" target=\"_blank\">https://www.facebook.com/smart.governance.lab/videos/359287964466890/</a>"},{"pid":"e5d92b6a143de6e3ec57e786614c486c8480411d","tid":185908,"uid":22675,"like":0,"dislike":0,"score":0,"citedBy":0,"replyTime":"2017-04-04T13:12:15.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}