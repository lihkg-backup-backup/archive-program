{"tid":1284855,"cid":33,"subCid":0,"title":"反對維修立法會 - 馮睎乾","createTime":"2019-07-04T10:39:53.000Z","updateTime":"2019-07-04T10:39:53.000Z","uid":25558,"like":0,"dislike":0,"uniUserReply":1,"replies":[{"pid":"f0b8ef49e1221c049d46049d7ac5edc98098ceb1","tid":1284855,"uid":25558,"like":0,"dislike":0,"score":0,"citedBy":0,"replyTime":"2019-07-04T10:39:53.000Z","msg":"<a href=\"https://hk.lifestyle.appledaily.com/lifestyle/columnist/馮睎乾/daily/article/20190704/20719675\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E9%A6%AE%E7%9D%8E%E4%B9%BE%2Fdaily%2Farticle%2F20190704%2F20719675&d=3FM1mHFWgl829bPTLnnFI42ydpG6lAcy7lEd76f4zig%3D&h=6400afb5\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%E9%A6%AE%E7%9D%8E%E4%B9%BE%2Fdaily%2Farticle%2F20190704%2F20719675&h=8218318c\" target=\"_blank\">https://hk.lifestyle.appledaily.com/lifestyle/columnist/馮睎乾/daily/article/20190704/20719675</a><br />\n<br />\n反對維修立法會 - 馮睎乾<br />\n<br />\n<img src=\"https://static.appledaily.hk/images/apple-photos/apple_sub/20190704/large/e8803a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20190704%2Flarge%2Fe8803a.jpg&h=44000374&s={SIZE}\" /><br />\n <br />\n<br />\n藍絲長輩說：「嘩，整返好立法會，要六千萬喎，無端端暴動，真係搞亂香港！」我馬上警告他：「咩暴動？你咪亂講。政府如果定性為『暴動』，保險就唔賠。你有冇交稅呀？你唔想浪費公帑，今日就應該表態，阻止政府話係暴動。」<br />\n<br />\n長輩：「用我啲錢埋單，咁唔得，公眾利益嚟嘛，我唔同意係暴動！不過班人破壞完立法會，又要其他人埋單，係嘥錢喎！」我說：「嗱，呢句我就撐你嘞。維修立法會真係嘥錢，所以我哋要反對維修。」<br />\n<br />\n長輩有點錯愕，我解釋：「你成日話反對派搞亂香港，建制派人頭豬腦，咁做乜要整返立法會？整咁靚，又唔係畀你用！立法會是是但但，有枱有凳，有水有電，有個掣畀啲『撳掣派』撳吓咪得囉，使乜六千萬咁奢華呀？如果班議員唔能夠喺有塗鴉嘅環境下工作，佢可以辭職。<br />\n<br />\n「再講，依家立法會有咩問題？仲靚過舊時啦！我睇新聞，見啲示威者擺咗林鄭月娥、鄭若驊、盧偉聰同李家超四張黑白大頭相入去，成個氣氛即刻莊嚴晒，有種靈堂嘅穆肅，好過平時吵吵鬧鬧，係咪先？我反對暴力，但美學上講，依家立法會嘅室內設計，反映到時代精神，莊嚴得嚟又有幾分俏皮，合乎年輕人嘅口味，林鄭話要同年青人同行，機會嚟嘞！政府與其花大筆公帑去還原立法會，不如諮詢吓市民，如果主流民意係支持依家呢個立法會形象，咪唔使嘥錢整囉！」<br />\n<br />\n長輩：「咁又係&hellip;&hellip;但萬一啲議員唔肯呢，咁立法會咪冇人做嘢？」我說：「冇人做嘢咪仲慳錢！立法會批錢起高鐵，超支194億，起港珠澳大橋，超支166億，咪唔記得仲有個明日大嶼，你百年歸老都未起完，當有神跡佢唔超支，政府都話要六千億，夠你維修立法會一萬次呀！立法會嘅存在，根本就燒你銀紙，使乜咁緊張呀？<br />\n<br />\n「仲有，你睇TVB都知啦，警察因為唔能夠喺有敵意嘅環境下工作，所以只要示威者用好凌厲嘅眼神睥住警察，咁佢哋就會由得你破壞立法會㗎啦。你今年花幾千萬維修，如果出年七一又有人充滿敵意咁撞入去，啲警察又唔能夠工作，咁咪年年都要科水？所以我話，一步都不能退，市民唔可以畀佢維修，除非行政長官下令成立獨立調查委員會，將嗰班濫用暴力兼且喺敵意下不能工作嘅警察，依法革職查辦，挽回市民信心，咁咪畀佢維修一次咁多囉。」藍絲長輩聽了，只能應一聲：「哦。」  <br />\n<br />\n馮睎乾 <br />\n電郵 :philomusus@gmail.com<br />\n<br />\n上一則<br />\n上一則<br />\n遊行派錢 (左丁山)<br />\n<br />\n下一則<br />\n下一則<br />\n吃孩子，吸營養，以血續位 (李碧華)"}]}