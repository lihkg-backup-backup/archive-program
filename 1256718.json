{"tid":1256718,"cid":5,"subCid":0,"title":"係6月12日下晝，我係金鐘被車撞","createTime":"2019-06-25T07:23:16.000Z","updateTime":"2019-06-25T07:28:52.000Z","uid":111009,"like":3,"dislike":2,"uniUserReply":2,"replies":[{"pid":"a3c95f5679eb9c9fc38293891315b84ef016c15e","tid":1256718,"uid":111009,"like":0,"dislike":0,"score":0,"citedBy":0,"replyTime":"2019-06-25T07:23:16.000Z","msg":"係6月12日下晝，我係金鐘被車撞<br />\n<br />\n個故事要由6月9日講起。我身處金鐘，而距離我50米有一條馬路，所以我停低咗係交通燈嘅前面，打算過對面嘅政府大樓。一個鐘頭已經過去，個交通燈都無變過綠燈。可能係我無㩒過果舊行人路按鍵功能，所以一直都無轉綠燈。<br />\n<br />\n所以果日我㩒咗103萬次。但係我想發生嘅事無發生到。<br />\n<br />\n到6月12日，我又係同一條馬路度。呢日我無再企係度呆等，因爲我知道無論我㩒幾多次，個行人交通燈都唔會變綠燈。<br />\n<br />\n即使係紅燈，我照過馬路。<br />\n<br />\n就係呢一刻，我被迎面而來嘅私家車撞低咗。幸好嘅係，我並無因爲呢次意外而死，我亦無因爲咁而對過馬路有陰影，因爲我知道錯不在我，係個行人過路燈。但係令我不解嘅係，當日揸住果架私家車嘅司機竟然怪我紅燈就唔好過馬路，佢並唔知道果條馬路從來都無轉過綠燈！係佢嘅角度車輛嘅綠燈代表佢可以繼續行，所以我並唔怪佢。我怪嘅係，當時架車距離我100米，即使係綠燈，佢唔dup brake不得止，有必要全速衝埋嚟？道路使用者守則提到&ldquo;無論何時何地，即使行人胡亂橫過馬路，駕駛人在法律上和道義上，均有責任，提防和避免撞倒行人。因此，你應該經常讓路給行車道上的行人。&rdquo;其實佢仲有其他方法，佢可以收油，或者可以嗶我示意要照行過嚟。全速衝埋嚟其實係咪就係想置我於死地？我非常不解，我呢單意外上咗新聞，唔少市民都表示同情個司機。有幾多人留意到我㩒咗103萬次個行人交通燈？有幾多人留意到我等咗成個鐘都過唔到馬路？過唔到馬路的話條馬路起乜嚟乜？司機作爲其中一個道路使用者，佢揸住咁大嘅車，唔係應該避免撞倒行人咩？點解要全速撞埋嚟？我唔明白個司機，更加唔明白呢個社會到底出現咩問題。<br />\n<br />\n我怕我又比司機問候，所以到6月16日，係同一個位置我㩒咗200萬零1次。<br />\n<br />\n同樣地個行人過路燈繼續係紅燈。我已經唔知可以點。其實我㩒又㩒咗，仲㩒得唔夠多咩？到底點樣我先可以又合法又過到馬路呢？我呢一刻並無答案但係唔同嘅方法我都會嘗試，直到有一日我可以成功過馬路。<br />\n<br />\n我希望有一日個行人過路燈可以整返好，唔試唔會知，所以我聽日26號會再去金鐘㩒行人過路燈，希望大家同我一齊去試。"},{"pid":"8d004f6709696d6439dff01e414013ee6f77ee60","tid":1256718,"uid":35637,"like":1,"dislike":1,"score":0,"citedBy":0,"replyTime":"2019-06-25T07:28:52.000Z","msg":"我明你想表達咩<br />\n但唔夠力"}]}