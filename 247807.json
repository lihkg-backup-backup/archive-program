{"tid":247807,"cid":5,"subCid":0,"title":"早上考慮譴責鼎　葉劉3小時後反口：畀個機會佢","createTime":"2017-05-18T05:49:29.000Z","updateTime":"2017-05-18T05:53:10.000Z","uid":20933,"like":0,"dislike":0,"uniUserReply":0,"replies":[{"pid":"0966b4d4cbd11f51ca9fc5f567fbf6c714190ce4","tid":247807,"uid":20933,"like":0,"dislike":0,"score":0,"citedBy":0,"replyTime":"2017-05-18T05:49:29.000Z","msg":"新民黨主席葉劉淑儀今早接受商台訪問，直斥民建聯周浩鼎讓特首梁振英修改其提交專責委員會建議是「非常不智」，指對方可能無甚經驗，才會「特首叫到就聽佢話」。她指立法會要監察政府，議員要有獨立思考能力，自言過去在政府為官多年，從未試過修改議員文件，「絕對冇，冇可能」，直指做法是憲制分工與程序上都不恰當，而且應知道一旦被揭會「好大鑊」。<br />\n<br />\n她說周不辭委員會職位或因黨內有意見認為辭職等同認錯，「你一旦留喺度一路畀人攻擊」，又指梁振英回應事件振振有辭「覺得自己做得好啱」，那麼梁更應直接向委員會表達意見，而非透過一個委員去做。她對於周稱沒隱瞞事件的說法感質疑，認為將提交文件留下修訂紀錄是匪夷所思，「唔通佢話冇隱瞞就係想有今日嘅後果﹖」直言解釋不合邏輯。<br />\n<br />\n被問會否支持民主派針對周的譴責動議，她說：「睇吓字眼點，如果字眼恰當可以考慮。」又稱會聽周的解釋再決定，但不認同解散委員會，認為只是拖延調查。對於有指其黨友容海恩，即委員會另一委員，曾提出部份意見，與周浩鼎經梁振英修改的文件相約，被質疑是否亦有與梁振英溝通。葉劉指已問過容，對方稱絕無此事，又指容提出的意見比周提交修訂建議更早。<br />\n<br />\n葉劉淑儀隨後上午11時許在立法會再多評論事件，多次稱周應辭任委員會成員：「如果我係佢（周浩鼎），我會退出。」她指周浩鼎作為調查委員會成員、調查者，今次事件「對佢公信力係有影響，佢自己退出就好啲。」但指事件不會影響整個建制派，因為今次事件是周浩鼎個人程序失誤。對於周浩鼎拒絕遲任委員會成員，疑採用拖延策略，多次呼籲周浩鼎辭任委員的葉太認為，「對佢自己唔好，因為我可以想像佢繼續留任喺個委員會，其他成員可能會不斷會訕笑佢，佢每講一句說話、擰一啲文件出嚟，都會有人問，係咪梁生叫你（周浩鼎）講㗎，咁咪影響委員會進度囉。如果我係佢，我會退出。」她又指周浩鼎應「消化」特首辦給他的文件，不應照單全收：「唔應該就咁出，所以我認為佢應該辭任這個委員會職務。」<br />\n<br />\n她又指，相比周浩鼎，遭梁振英入稟控誹謗的梁繼昌是否應辭任，程度「絕對冇咁嚴重」，因為立法會《議事規則》只需處理的是「直接金錢利益衝突」，議員申報便可，申報後可繼續留任，責任自負，即使角色衝突，也是由議員自己處理便可，社會會看到委員是否有私心，最終梁繼昌是否辭職應由他自己決定：「呢啲應該由梁繼昌或者其他議員自己決定。但周議員嘅情況就唔同，因為文件已顯示，佢係將梁生嘅意見照單全收，因為對佢作為調查員公信力有影響」<br />\n<br />\n她又批評梁振英非常之不尊重立法會，斥周浩鼎今次處理UGL事件不當：「佢（梁振英）有意見可以直接畀委員會，佢自己出嚟作證都得，唔應該只搵一位議員（周浩鼎）吖。」<br />\n<br />\n不過，再被問到有議員擬向周浩鼎提出不信任動議，葉太就改變早上在電台的說法稱反對，認為今次是個別事件，覺得周是年輕和經驗淺的議員，每個人也要從失誤中學習：「佢只係做咗幾個月議員，可能行政長官同佢傾偈，佢唔係好識點樣處理行政長官提出嚟嘅意見。所以我唔會因為一件事就支持讉責佢，就對佢不信任，畀個機會佢。我相信佢會汲取教訓。」"},{"pid":"d1808ce73f876e86bd3db52890e071fcb18752b5","tid":247807,"uid":20933,"like":0,"dislike":0,"score":0,"citedBy":0,"replyTime":"2017-05-18T05:53:10.000Z","msg":"<a href=\"http://hkm.appledaily.com/detail.php?guid=56708495&amp;category_guid=6996647&amp;category=instant&amp;issue=20170518\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D56708495%26category_guid%3D6996647%26category%3Dinstant%26issue%3D20170518&d=8bD6%2Ff4xTvH2AAK2Q7vPtEzHknCl6yzZyFDyfiap5zU%3D&h=aa3600ce\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D56708495%26category_guid%3D6996647%26category%3Dinstant%26issue%3D20170518&h=deada1e7\" target=\"_blank\">http://hkm.appledaily.com/detail.php?guid=56708495&amp;category_guid=6996647&amp;category=instant&amp;issue=20170518</a>"}]}