{"tid":2066999,"cid":5,"subCid":11,"title":"正義主義系列：三十年浩劫——阿根廷鐵屋吶喊（1955-1973）（上）","createTime":"2020-06-16T16:27:48.000Z","updateTime":"2020-06-17T01:04:43.000Z","uid":238660,"like":3,"dislike":0,"uniUserReply":9,"replies":[{"pid":"ee54c8aeb2d351fd7fcef7cc358f8c33b195b3ed","tid":2066999,"uid":238660,"like":0,"dislike":0,"score":0,"citedBy":0,"replyTime":"2020-06-16T16:27:48.000Z","msg":"<img src=\"https://na.cx/i/LQPuxC9.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FLQPuxC9.jpg&h=c1e32ab5&s={SIZE}\" /><br />\n<br />\n2019年6月16日，200萬人喺香港大遊行，持續發展超過23年前埋下嘅反支極權愛港思想。<br />\n而喺1955年嘅同一日，阿根廷人民就開始咗持續30年，對抗軍政同法西斯極權嘅血腥戰鬥。<br />\n<br />\n正義主義系列：三十年浩劫&mdash;&mdash;阿根廷鐵屋吶喊（1955-1973）<br />\n<br />\n<br />\n三十年。<br />\n三十年時間，你可能會畢業返工，結婚生仔，甚至夠年紀退休。<br />\n三十年時間，對於阿根廷人民嚟講，就係佢哋喺新殖民主義同埋軍政府極權之中解放自己，成爲真正獨立國家所用嘅時間。<br />\n<br />\n貝隆主義（Peronism），又名正義主義（Justicialism），係1946開始最爲阿根廷人支持嘅第三位置民粹主義政治意識。呢個主義嘅中心，係胡安&middot;貝隆（Juan Per&oacute;n），一個軍人出身嘅第三位置政治家。佢嘅出身同正義主義嘅詳細，筆者暫且唔喺呢篇文說明。<br />\n<br />\n當時冷戰嘅世界格局之下，阿根廷喺經濟同政治上都依附英美，導致勞工權益同本土經濟受到忽視。貝隆喺1946年帶領當時嘅工黨（及後成爲貝隆黨）喺大選之中取得過半數選票，取得大勝。之後九年之間，貝隆、貝隆老婆伊娃（Eva Per&oacute;n，常稱Evita）、同貝隆黨透過拒絕美蘇影響、主導工會成立、允許女性參與投票同選舉、提升就業同時保持國家經濟獨立同埋以民族主義鞏固人民團結思想等等，保持喺政府嘅主導權。<br />\n<br />\n但係貝隆嘅政策，未能令阿根廷保持經濟持續發展，同時令到反對黨派非常反感；喺1955年，貝隆嘗試將賣淫同埋離婚合法化，呢個行爲嚴重威脅到教會對於政府嘅影響，成爲一個臨界點。喺1955年6月16日，反對貝隆嘅軍隊部隊對五月廣場之中舉行緊集會支持貝隆嘅人民進行空襲轟炸，造成三百人死亡，多人受傷。正義主義者燒咗11間教堂作爲報復。同年9月16日，有耶教背景嘅軍隊將軍再次發起軍事政變，成立臨時政府，支持同反對貝隆嘅陣營互相進行空襲同軍事衝突。眼見阿根廷處於爆發內戰嘅臨界點，貝隆係呢個時侯冇選擇犧牲人民性命投入內戰，而決定辭職同埋著草到西班牙。<br />\n<br />\n喺軍政府掌權後，佢哋頒佈法令，將所有同正義主義有關連嘅物件、同埋任何對正義主義嘅支持刑事化，甚至簡單地提起貝隆個名都可以拉鳩人去坐監。喺呢種赤裸裸嘅政治打壓之下，阿根廷人民並冇放棄任何一個團結人民同代表自己嘅機會。喺1958同1963選舉裏面，仍然喺西班牙着緊草嘅貝隆分別指使支持者投票比同情貝隆但係身處喺反對正義主義嘅黨候選人，同埋因爲貝隆黨人士被完全禁止參選而投白票。1965年，貝隆主義人士協調左右唔同派別組成「人民聯盟」（Uni&oacute;n Popular）並且勝出大選。當然，軍隊亦未有咁容易放棄，喺1966佢哋又發動軍事政變。軍政府雖然掌權，但係佢哋長期持新自由主義政策，向大商家埋堆，忽視基層勞工嘅訴求，令到工會聯盟發起1969年嘅Cordobazo抗爭同120日大罷工。<br />\n<br />\n喺十幾年嘅軍事政變、半民主選舉同埋不停嘅協調同妥協嘅同時，貝隆亦都一直拉攏左中右嘅唔同民間軍事組織，當中包括社會主義傾向嘅「蒙東內羅斯」（Montoneros，後稱MPM）、共產主義游擊隊「人民革命軍」（Ej&eacute;rcito Revolucionario del Pueblo、ERP），極右反共長槍黨「Tacuara Nationalist Movement」（Movimiento Nacionalista Tacuara 、MNT）等。呢啲組織喺50至60年代後期開始形成，並喺70年代開始活躍。雖然佢哋喺阿根廷係少數人士（根據CIA報告，MPM同ERP喺1975年嘅高峯期合共士兵人數只有不足3000，MPM喺全國就有15000合作者，而阿根廷當時人口有二千六百萬），但係就做過暗殺前軍政府總統同警察、打劫銀行、綁架勒索、同埋小型游擊戰等。喺1973年，經過人民十年不斷嘅抗爭同示威，軍政府最終允許舉行選舉，並且比貝隆黨參與。雖然貝隆自己被禁止參選，但係由佢親自選擇嘅衛星替代人就得到半數嘅選票成爲總統，證明人民仍然企喺正義主義同貝隆嘅一方。<br />\n<br />\n所有嘢望落好似一帆風順，但係暴風雨前夕總係平靜嘅。喺貝隆終於可以回歸阿根廷嘅日子，就係派系分裂嘅開始&hellip;&hellip;<br />\n<br />\n<img src=\"/assets/faces/normal/donno.gif\" class=\"hkgmoji\" />"},{"pid":"739e2cfc0314d6d2cb93a47567deb9b2cdd60933","tid":2066999,"uid":238660,"like":0,"dislike":0,"score":0,"citedBy":0,"replyTime":"2020-06-16T16:28:43.000Z","msg":"推"},{"pid":"5d0d113757e35293e1d6b87f211fd70a29bbca07","tid":2066999,"uid":238660,"like":0,"dislike":0,"score":0,"citedBy":0,"replyTime":"2020-06-16T16:32:39.000Z","msg":"推"},{"pid":"8bd63ba75f4db587fcbdd055dbd1d533e06c9caf","tid":2066999,"uid":238660,"like":0,"dislike":0,"score":0,"citedBy":0,"replyTime":"2020-06-16T16:33:04.000Z","msg":"推"},{"pid":"34ff13da869118091756d8c22d5c5e0161e14b79","tid":2066999,"uid":2054,"like":0,"dislike":0,"score":0,"citedBy":0,"replyTime":"2020-06-16T16:34:30.000Z","msg":"<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"3d0fb80d006e64d1ab8a7f128a7df4c2176839c8","tid":2066999,"uid":297436,"like":0,"dislike":0,"score":0,"citedBy":0,"replyTime":"2020-06-16T16:35:37.000Z","msg":"<img src=\"/assets/faces/dog/upset.gif\" class=\"hkgmoji\" />"},{"pid":"3e22993fb30d8a37b5395b4098f4daf24aaf659f","tid":2066999,"uid":238660,"like":0,"dislike":0,"score":0,"citedBy":0,"replyTime":"2020-06-16T16:40:38.000Z","msg":"推"},{"pid":"2f8d1aa2d845f5bd2975b4e7f95ce849893bd09b","tid":2066999,"uid":227794,"like":0,"dislike":0,"score":0,"citedBy":0,"replyTime":"2020-06-16T16:51:24.000Z","msg":"<img src=\"/assets/faces/cat/smile.gif\" class=\"hkgmoji\" />"},{"pid":"49ffda482333c6b4dfd76b5e21f36a0cd41d072e","tid":2066999,"uid":238660,"like":0,"dislike":0,"score":0,"citedBy":0,"replyTime":"2020-06-16T16:55:06.000Z","msg":"推"},{"pid":"4fe976895caf8ff05d892f0cc5f7555c2d0309f1","tid":2066999,"uid":244818,"like":0,"dislike":0,"score":0,"citedBy":0,"replyTime":"2020-06-16T17:25:22.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"bfe3b393c8e847e3d5647e39a07f6cee0800c80e","tid":2066999,"uid":244818,"like":0,"dislike":0,"score":0,"citedBy":0,"replyTime":"2020-06-16T17:28:54.000Z","msg":"咁犀利左右都合作到<img src=\"/assets/faces/lm2/point1.gif\" class=\"hkgmoji\" /><img src=\"/assets/faces/lm2/point2.gif\" class=\"hkgmoji\" /><br />\n<blockquote>貝隆亦都一直拉攏左中右嘅唔同民間軍事組織<br />\n社會主義傾向嘅「蒙東內羅斯」<br />\n共產主義游擊隊「人民革命軍」<br />\n極右反共長槍黨<br />\n</blockquote>"},{"pid":"e28b5cac4600aef3f76557838aa3be9e7a14ce23","tid":2066999,"uid":296244,"like":0,"dislike":0,"score":0,"citedBy":0,"replyTime":"2020-06-16T17:58:52.000Z","msg":"Pish<img src=\"/assets/faces/dog/touch.gif\" class=\"hkgmoji\" /><img src=\"/assets/faces/dog/touch.gif\" class=\"hkgmoji\" /><img src=\"/assets/faces/dog/touch.gif\" class=\"hkgmoji\" />"},{"pid":"53239d794dc1bd6bc1089a96a8ff5cfe1b66d2c0","tid":2066999,"uid":279333,"like":0,"dislike":0,"score":0,"citedBy":0,"replyTime":"2020-06-17T00:12:45.000Z","msg":"<img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /><br />\n<br />\n記得以前有套戲叫Evita應該就係講佢老婆<br />\n不過太耐唔記得講乜淨係記得首歌好好聽"},{"pid":"cf155e9b5a516ccb7b3f9853ad44ab2e2c37a12c","tid":2066999,"uid":50321,"like":0,"dislike":0,"score":0,"citedBy":0,"replyTime":"2020-06-17T00:35:28.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"529113c78587d56282dc3a62db7bbc9a9a114a9c","tid":2066999,"uid":259674,"like":0,"dislike":0,"score":0,"citedBy":0,"replyTime":"2020-06-17T01:04:43.000Z","msg":"push"}]}