{"tid":648329,"cid":11,"subCid":0,"title":"晞。觀影記事：《復仇者聯盟3：無限之戰》同《少林足球》有乜關係？","createTime":"2018-04-30T14:48:19.000Z","updateTime":"2018-04-30T14:54:38.000Z","uid":105567,"like":3,"dislike":3,"uniUserReply":2,"replies":[{"pid":"d6549b6a8f4c8aa8f221707afe5a5d85f1a7d401","tid":648329,"uid":105567,"like":0,"dislike":0,"score":0,"citedBy":0,"replyTime":"2018-04-30T14:48:19.000Z","msg":"<a href=\"https://m.facebook.com/story.php?story_fbid=978922308944524&amp;id=160125994157497\" data-sr-url=\"https://r.lihkg.com/link?u=https%3A%2F%2Fm.facebook.com%2Fstory.php%3Fstory_fbid%3D978922308944524%26id%3D160125994157497&d=SoHoN3jx8HdMuib1ab2rs5zN29kXmk9bB7xBuKM86BA%3D&h=ab6a1347\" target=\"_blank\">https://m.facebook.com/story.php?story_fbid=978922308944524&amp;id=160125994157497</a><br />\n<br />\n【《復仇者聯盟3：無限之戰》同《少林足球》有乜關係？】<br />\n<br />\n前者有嘅係異能，後者有嘅都好似係異能；前者打嘅係宇宙大魔王，後者打嘅係球證、旁證、足協、足總、足委合體嘅大魔王；前者講到明有續集真係拍得出，後者講話有續集講咗咁多年都得個講。<br />\n<br />\n廢話開場白講完，共通點係個票房。<br />\n<br />\n2001年《少林足球》上映咗兩個半月，用6,000萬刷新咗香港電影史上華語片最高票房，十年後，《那些年，我們一起追的女孩》，用咗足足四個月，收6,100萬打破佢成為華語片最高票房。<br />\n<br />\n今日，《復仇者聯盟3：無限之戰》用咗五日，就收過6,000萬。<br />\n<br />\n喺香港電影史上，從來冇見過。<br />\n<br />\nThanos要拎曬寶石，稱霸宇宙&quot;can do with a snap of his fingers.&quot; 迪士尼要拎你銀包嘅錢，好似finger都唔駛snap就做到。《寒戰2》果6,600萬係香港史上最高票房華語片？Thanos話佢膠都費事俾。<br />\n<br />\n聽日五一檔加埋大陸客，應該唔止單日千幾萬。<br />\n<br />\n期待明年《復仇者聯盟4》再破自己紀錄。"},{"pid":"dea4d72d731c80995dd6a1b16b0d72f8aac9de09","tid":648329,"uid":19218,"like":0,"dislike":0,"score":0,"citedBy":0,"replyTime":"2018-04-30T14:54:38.000Z","msg":"好想知今次漫威呢套戲，加加埋埋總共收益<br />\n<br />\n咁多種廣告，咁多週邊產品，個數字一定好癡線。"}]}