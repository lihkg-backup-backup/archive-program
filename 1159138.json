{"tid":1159138,"cid":5,"subCid":0,"title":"寧願《隊長小翼》喺亞視播","createTime":"2019-05-17T12:34:39.000Z","updateTime":"2019-05-17T12:34:39.000Z","uid":47714,"like":2,"dislike":1,"uniUserReply":1,"replies":[{"pid":"115fb59244192813a31bd4eb6c8390ea4b616f58","tid":1159138,"uid":47714,"like":0,"dislike":0,"score":0,"citedBy":0,"replyTime":"2019-05-17T12:34:39.000Z","msg":"<a href=\"https://medium.com/伊死講故仔/captain-tsubasa-3693eb705e0e\" data-sr-url=\"https://r.lihkg.com/link?u=https%3A%2F%2Fmedium.com%2F%E4%BC%8A%E6%AD%BB%E8%AC%9B%E6%95%85%E4%BB%94%2Fcaptain-tsubasa-3693eb705e0e&d=LRk9npnliL4HefRMP%2BWOkBdyOQTk4RMct2Rsqyof94c%3D&h=42d72022\" target=\"_blank\">https://medium.com/伊死講故仔/captain-tsubasa-3693eb705e0e</a><br />\n<br />\n作者：伊死<br />\n<br />\n<img src=\"https://na.cx/i/NTm0qeY.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FNTm0qeY.png&h=b0b3a70a&s={SIZE}\" /><br />\n台灣新版動畫代理公司木棉花網站，顯示譯名是咁的。<br />\n<br />\n因為日本旅遊專頁 Ikidane Nippon出post，話集英社話《足球小將》唔用得《足球小將》呢個名，被逼轉直譯《隊長小翼》，又再引起討論關於「意譯vs硬譯」問題。同時，《足球小將》新版動畫嘅播放權亦都成為焦點，究竟會由邊個電視台買入去播放？<br />\n<br />\n首先我一直撐《足球小將》，呢個在地化嘅譯名令作品殖根喺香港，冇得輸。如果直譯係咁好，點解當年集英社同意呢個譯名，而唔企硬要直譯？<br />\n<br />\n《足球小將》雖然係老翻時期譯名，不過文化傳信攞正版權之後仍然沿用，無線播舊版動畫都用呢個譯名，獲得版權方集英社同作者高橋陽一同意，一直叫咗咁多年。<strong>在地化</strong> （Localization）係翻譯作品嘅時候，一個好重要嘅元素，套作品賣唔賣得、食粥食飯都係靠一個好嘅作品名。無疑《足球小將》呢個在地化嘅譯名係好成功。（*1）<br />\n<br />\n時至今日，點解要轉做直譯嘅名，搵個機會再講。<br />\n今次要講嘅係，新版《足球小將》動畫如果真係咁不幸要轉做《隊長小翼》，<strong>我寧願《隊長小翼》喺亞視播</strong>，講緊係廣東話配音版。<br />\n<br />\n目前會以廣東話播出日本動畫嘅香港電視台，有TVB翡翠台、TVB J2、ViuTV、奇妙電視、有線兒童台、Netflix，以TVB同ViuTV鬥買片鬥到離分離解。<br />\n<br />\n咁當然都有一定傾向。例如TVB自動將J2跪低做賽馬+韓劇台之後，動畫時段CUT得就CUT，只會買入大眾少少嘅作品、運動作品播，費事會出事吖嘛。而ViuTV就有理冇理，買話題作品摶吓。<br />\n<br />\n既然《足球小將》當年喺無線播，而且又係運動作品，照計TVB買入機會係好高。以香港資深動畫迷嘅情意結去諗，當然希望係番TVB播，而且最好由袁淑珍繼續為戴翅偉配音、馮錦堂為小志強配音。（雖然林源三已經唔喺度，麥泰萊、良仔嘅初代配音員都退咗行）（*2）<br />\n<br />\n但係，問題係，<br />\n<strong>如果新嘅重製版動畫，唔叫得做《足球小將》呢？</strong><br />\n<br />\n以無線處理《寵物小精靈》嘅例子，如果同坊間傳聞一樣，係因為作品譯名問題，無線唔想柒叫夢咩寶咩丘，而放棄繼續播放Pokemon，咁樣嘅話，無線唔想失去《足球小將》同戴翅偉啲呢咁深入民心嘅譯名，而唔買入新嘅《隊長小翼》呢個可能性係好高。<br />\n<br />\n假如無線唔爭，《隊長小翼》會由邊間電視台播放，配音效果其實係一樣。<br />\n<br />\n因為ViuTV、奇妙電視（有線）、亞視、Netflix用嘅<strong>配音員都係同一班人</strong>，都係「自由身配音員」，即使播嘅台唔同，製作公司來來去去都係嗰幾間外判嘅配音公司，總之冇咩機會用無線配音員嘅聲。<br />\n<br />\n<img src=\"https://na.cx/i/Vijxgnn.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FVijxgnn.png&h=9af32c32&s={SIZE}\" /><br />\n利申：我冇裝亞視App<br />\n<br />\n<strong>點解我寧願亞視播？</strong><br />\n<br />\n原因係咁嘅：<br />\n<strong>1. 亞視有自己嘅配音廠。</strong><br />\n除咗無線，就只有亞視有廠去做配音節目，其他電視台都冇，要外判去其他製作公司做。我真係寧願一間有基本配備嘅電視台認認真真咁喺自己嘅廠做節目，有自己嘅operation團隊去做好後期效果，無論效果好唔好，都冇得賴外面嘅製作公司。<br />\n雖然，配音員要入大埔係幾唔方便&hellip;<br />\n（以前HKTV有自己嘅配音廠，but you know&hellip;）<br />\n<br />\n<strong>2. 亞視有錢。</strong><br />\n啲錢邊度嚟唔重要。總之期待吓製作費會高少少，可以分多啲俾配音員同埋翻譯，甚至搵多幾個配音員去做，唔駛兼角兼到精神分裂。得唔得係另一件事。<br />\n<br />\n<strong>3. 亞視APP用戶少</strong><br />\n簡單講，即係香港人係唔會睇亞視。<br />\n睇番2018年2月9日蘋果嘅新聞報導，亞視APP係30萬用戶下載。同ViuTV超過240萬用戶/Viv OTT 1200萬用戶（PCCW2017年報 ）、MyTVSuper超過440萬（2017年8月23日數字）用戶嘅數字相比，亞視APP嗰30萬真係唔係數字。<br />\n所以喺亞視就算播咗《隊長小翼》，認受性都好低，唔會打破《足球小將》呢個譯名喺香港嘅江湖地位。<br />\n<br />\n<strong>4. 寧願換過晒啲聲</strong><br />\n退一萬步，即使無線真係會買新版《足球小將》，又可以保留番《足球小將》同戴翅偉呢啲親切嘅譯名，會唔會繼續由袁淑珍、馮錦堂等等初代配音員去做番呢啲角色都係另一個問題。始於事隔廿幾卅年，或者聲音不變，但係人面全非，新人撞舊人，啲聲唔balance，出嚟嘅效果都未必好。呢個時候寧願換過另一批聲音去演譯，反而可能更加自然。日本版都一樣已經由一批新聲優去擔演，原因大概都係一樣。咁當然，由亞視定ViuTV定有線播，啲聲都會換過晒。<br />\n<br />\n以上都係老吹，結果邊個台會買、係咪可以叫番做《足球小將》，你同我都控制唔倒。不過，想表達意見，可以去無線呢個舊版播映電視台、漫畫版權人（出版社）、動畫版權人（香港ＡＩ、木棉花）嘅ＦＢ反映意見。<br />\n<br />\n注：<br />\n*1： Ikidane Nippon聲稱集英社提出新譯名係《隊長小翼》，唔知係咪只代表動畫版嘅叫法。至少漫畫版方面，暫時文化傳信版本都係叫《足球小將》，而手機GAME《Tsubasa Dream Team》嘅繁體中文版都係譯《足球小將翼 夢幻隊伍》。順便一提，最新漫畫《Rising Sun》死心啦，出中文版（或者其他海外版本）嘅可能性係好低，我由入職文仔到離職都未批個版權，有機會再講吓原因係咩。<br />\n<br />\n*2：當年無線將「大空翼」譯做「戴翅偉」，食番個「翼」字嘅意思。可能當年冇字幕，文化傳信班前輩聽咗做好正路嘅「戴志偉」，變成漫畫版譯名。Btw，我好鍾意麥泰萊個爸爸個名叫「麥長青」，連造型都似埋。"}]}