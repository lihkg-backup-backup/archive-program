{"tid":602535,"cid":7,"subCid":0,"title":"于仁泰爆李小龍之子死亡真相","createTime":"2018-03-23T05:26:20.000Z","updateTime":"2018-03-23T05:26:20.000Z","uid":130626,"like":2,"dislike":0,"uniUserReply":1,"replies":[{"pid":"78e62f4b794f0c43ca6c96b72ca8421eb4b88eba","tid":602535,"uid":130626,"like":0,"dislike":0,"score":0,"citedBy":0,"replyTime":"2018-03-23T05:26:20.000Z","msg":"本月31日是一代巨星李小龍的兒子李國豪逝世25周年，當年他拍攝電影《烏鴉》（Crow）的槍擊鏡頭發生罕見意外身亡，惟死亡原因多年來一直成謎。曾和李國豪合作電影的導演于仁泰接受本報獨家訪問，詳述意外經過，除指對方家居風水有問題外，更爆出李國豪年少輕狂的軼事，高志森更一度怒極想以大燈打他洩憤！<br />\n<br />\n近年移居澳洲的導演于仁泰，昨日接受本報獨家越洋訪問，大談逝世25年的李國豪。兩人緣分始於1986年，當時李國豪主演由于仁泰執導的電影《龍在江湖》，電影拍畢後兩人繼續保持聯絡，李國豪就連和女友分手也向他傾訴。當年李國豪接拍「死亡之作」《烏鴉》前，于仁泰曾鼓勵對方參演：「當時國豪畀劇本我睇，我同佢講呢套戲會令佢上一線演員位置，臨開工前都有同佢見面，估唔到係最後一次見！國豪當時已好有錢，喺美國荷里活大道買咗已故影星愛路扶連（Errol Flynn）嘅故居。我睇過間屋，有同佢講風水似乎有問題，提議佢搵風水師睇睇，但被佢鬧我迷信。」<br />\n<br />\n負責軍火人員「冇洗槍」<br />\n1993年3月31日，李國豪為《烏》片拍槍擊戲時發生罕見意外而身亡，英年早逝，結束廿八年的人生，自此坊間對其死因流傳不少版本，當中有傳涉及尋仇。于仁泰為對方平反：「我都覺得整件事好古怪，問過荷里活圈中人士，佢哋解釋話套戲係獨立製作，成本有限，處理槍械啲軍火嘅人唔係工會人士，而佢哋同美國八大電影公司嘅處理道具槍嘅手法唔同。八大電影公司會好緊張處理，用完一支槍之後就要換槍，並將槍枝清洗過，但負責《烏》片軍火嘅人冇洗槍，搞到含有木碎嘅雜質塞喺槍管入面，所以開槍時木碎打入咗國豪嘅肚臍內。佢拍完個中槍鏡頭後好肚痛，當時工作人員以為佢普通肚痛，就畀藥佢食，點知最後內出血過多，所以整件事絕對唔係尋仇！」<br />\n<br />\n因父之名 拒拍動作片<br />\n雖然于仁泰澄清死因跟尋仇無關，但談起李國豪的處事作風，不難發現有一份年少傲氣，並曾發生不少不愉快事件。于仁泰說：「拍《龍》片時國豪唔係好合作，唔肯打，我惟有將套戲轉為充滿火爆場面嘅槍戰片。有日編劇高志森打畀我，喊打喊殺嬲到話要用支大燈嚟打國豪，武術指導孟海同其他武師亦覺得佢好招積，想郁手打佢，而我每日都擔驚受怕，驚佢畀人打而拍唔到戲。武師話明會喺煞科宴笠麻包袋圍打國豪，我知道後叫國豪唔好去。佢大個咗後都變晒，變得好易相處。」<br />\n<br />\n因父之名，李國豪承受不少壓力，于仁泰說：「佢話明唔准提李小龍同唔會拍動作片，佢話要做羅拔迪尼路（Robert De Niro），佢自己好喜歡做演員，但就唔想做功夫明星。後來我趁機會問國豪點解性格咁負面，佢話因為李小龍以前喺美國被人白眼睇唔起，而作為李小龍個仔，更令佢承受好大包袱，所以我將《龍》片嘅英文名改為《Legacy of Rage》（憤怒的遺產）。」<br />\n<img src=\"https://s.yimg.com/ny/api/res/1.2/ixTFXiOjBrLDL9OKZYAWWw--/YXBwaWQ9aGlnaGxhbmRlcjtzbT0xO3c9MTI4MDtoPTk2MA--/http://media.zenfs.com/zh-Hant-HK/homerun/thesun.hk.com/8d857c69714ff59b8b2e8dd89446271f\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2FixTFXiOjBrLDL9OKZYAWWw--%2FYXBwaWQ9aGlnaGxhbmRlcjtzbT0xO3c9MTI4MDtoPTk2MA--%2Fhttp%3A%2F%2Fmedia.zenfs.com%2Fzh-Hant-HK%2Fhomerun%2Fthesun.hk.com%2F8d857c69714ff59b8b2e8dd89446271f&h=6e52fc8f&s={SIZE}\" /><br />\n<img src=\"https://s.yimg.com/ny/api/res/1.2/Fg0WTrUmKtH3MsNqlgaV.g--/YXBwaWQ9aGlnaGxhbmRlcjtzbT0xO3c9MTI4MDtoPTk2MA--/http://media.zenfs.com/zh-Hant-HK/homerun/thesun.hk.com/5d100af35e4569eac6c6c00e7748e021\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2FFg0WTrUmKtH3MsNqlgaV.g--%2FYXBwaWQ9aGlnaGxhbmRlcjtzbT0xO3c9MTI4MDtoPTk2MA--%2Fhttp%3A%2F%2Fmedia.zenfs.com%2Fzh-Hant-HK%2Fhomerun%2Fthesun.hk.com%2F5d100af35e4569eac6c6c00e7748e021&h=325b448b&s={SIZE}\" /><br />\n<img src=\"https://s.yimg.com/ny/api/res/1.2/XAF_W46XJ_x5uGpG7j2WBA--/YXBwaWQ9aGlnaGxhbmRlcjtzbT0xO3c9MTI4MDtoPTk2MA--/http://media.zenfs.com/zh-Hant-HK/homerun/thesun.hk.com/e3acbbf340da12226a7656a5a37a5262\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2FXAF_W46XJ_x5uGpG7j2WBA--%2FYXBwaWQ9aGlnaGxhbmRlcjtzbT0xO3c9MTI4MDtoPTk2MA--%2Fhttp%3A%2F%2Fmedia.zenfs.com%2Fzh-Hant-HK%2Fhomerun%2Fthesun.hk.com%2Fe3acbbf340da12226a7656a5a37a5262&h=18e518db&s={SIZE}\" /><br />\n<br />\n<a href=\"https://hk.celebrity.yahoo.com/%E4%BA%8E%E4%BB%81%E6%B3%B0%E7%88%86%E6%9D%8E%E5%B0%8F%E9%BE%8D%E4%B9%8B%E5%AD%90%E6%AD%BB%E4%BA%A1%E7%9C%9F%E7%9B%B8-214500616.html\" data-sr-url=\"https://r.lihkg.com/link?u=https%3A%2F%2Fhk.celebrity.yahoo.com%2F%25E4%25BA%258E%25E4%25BB%2581%25E6%25B3%25B0%25E7%2588%2586%25E6%259D%258E%25E5%25B0%258F%25E9%25BE%258D%25E4%25B9%258B%25E5%25AD%2590%25E6%25AD%25BB%25E4%25BA%25A1%25E7%259C%259F%25E7%259B%25B8-214500616.html&d=0ukGSjiNL14Cx8Un7%2B1nc7ZGMQxn7aheim1dKZ3ASAU%3D&h=6ebdf0df\" target=\"_blank\">https://hk.celebrity.yahoo.com/%E4%BA%8E%E4%BB%81%E6%B3%B0%E7%88%86%E6%9D%8E%E5%B0%8F%E9%BE%8D%E4%B9%8B%E5%AD%90%E6%AD%BB%E4%BA%A1%E7%9C%9F%E7%9B%B8-214500616.html</a>"}]}