{"tid":766715,"cid":1,"subCid":0,"title":"給 知音人","createTime":"2018-08-03T21:56:14.000Z","updateTime":"2018-08-04T00:19:30.000Z","uid":67815,"like":4,"dislike":1,"uniUserReply":5,"replies":[{"pid":"50fe110c10bb6d428ee78c79e06b27e98f0b7ad3","tid":766715,"uid":67815,"like":0,"dislike":0,"score":0,"citedBy":0,"replyTime":"2018-08-03T21:56:14.000Z","msg":"好記得細個果陣<br />\n成日係屋企問口走廊fing黎fing去<br />\n放學就番屋企同兩個呀哥打交<br />\n一到週末就會係咁lur住老豆老媽子帶我周圍去<br />\n果陣既我地 住係只係五百尺既單位<br />\n每個月總有一兩日 兩老都會坐係飯枱前<br />\n微黃的鎢絲燈膽 一疊山咁高既單 仲有沉重計數機撻撻既聲<br />\n細個不明所以 大個先知道果陣屋企艱難到層樓都就黎供唔掂<br />\n但兩老一直相信只要繼續奮鬥 死慳死抵<br />\n終有一日可以咬緊牙關捱得過<br />\n<br />\n以前學校生活好簡單<br />\n番學 嘻嘻哈哈 放學 成班人一齊行番屋企 煲電話粥<br />\n到後期 有sms 我地第一時間問曬大家<br />\n「上左邊個台？」<br />\n同台send就可以唔洗錢 果段時間我好記得我一路用緊推上黎既機覆msg 一路聽森美既架勢堂<br />\n果段時光真係好快樂<br />\n<br />\n大個左 屋企經濟既擔子開始負係我地三個身上<br />\n媽媽仲會同我地講 要比心機考好會考 a level<br />\n入到一間好既大學 第時入間大公司做就打跛腳都唔洗休<br />\n搵個老婆平平淡淡 一齊供樓一齊奮鬥 就好似佢地咁<br />\n衣食住行 雖則唔可以話大富大貴 但節儉之下定必有餘<br />\n佢地本身都係出身於貧苦農村家庭 明白左錢絕對得來不易<br />\n十幾歲偷渡過黎 對我黎講就好似以前東西德咁<br />\n一牆之隔 猶如萬里<br />\n就好似某人撰文所講 過羅湖番到黎香港邊間既時候<br />\n果種感覺永遠都係好奇妙<br />\n<br />\n香港一直以黎比我既印象 就係：<br />\n1. 茶記無禮貌得黎又唔介意加多啲飯比你既伙記<br />\n（可能佢地大多都經歷過艱苦 茶餐廳比你洗野果杯「茶」唔多唔少有啲關係 詳情請自行查閱混吉一詞）<br />\n2. 勤力既搬運工人 揸住架貨車仔泊係街 阻到人既時候就會講聲「唔好意思師傅 通融下 好快！」<br />\n3. 外表冷漠但內裏熱情如火既路人們 問佢地野即使佢地對你有少少防備之心但仍然好樂意幫你<br />\n4. 奉公守法 有罪既人比人拉 無罪既人即使被判刑 仍然仲有一套嚴謹既法律程序去比佢地上訴<br />\n5. 落街永遠都會仲有一架架賣熟食既車仔 好記得以前成日去買樓下伯伯用炭火燒出黎既雞蛋仔<br />\n<br />\n但 我心目中的香港 好似慢慢咁消失緊<br />\n大部分人 我相信都窮得只剩下錢<br />\n人情味？幾多錢一茶匙？<br />\n更甚者 有人窮到錢都無<br />\n當衣食住行每一樣野都變成奢望品既時候<br />\n香港 仲係香港嘛"},{"pid":"79a7a24ebfbbf98a3ebb4afc3c15b3e377b684ec","tid":766715,"uid":117947,"like":0,"dislike":0,"score":0,"citedBy":0,"replyTime":"2018-08-03T22:22:03.000Z","msg":"我之前係街問路，個男仔驚我唔識路，陪埋我搭地鐵帶我去，之後仲同我行街食飯呀，真係好熱心"},{"pid":"ff4c3d828d64042f0eb35197fd51575c1b84a119","tid":766715,"uid":24938,"like":0,"dislike":0,"score":0,"citedBy":0,"replyTime":"2018-08-03T22:34:48.000Z","msg":"而家嘅人成日覺得漠不關己 你死你事"},{"pid":"9043cf6ddf57e619f5b17eb48934d6aa7d5ce24f","tid":766715,"uid":190066,"like":0,"dislike":0,"score":0,"citedBy":0,"replyTime":"2018-08-03T22:51:40.000Z","msg":"此回覆已被刪除"},{"pid":"71a99d216ba06ea534c80c773a65f09919a9cd86","tid":766715,"uid":90820,"like":0,"dislike":0,"score":0,"citedBy":0,"replyTime":"2018-08-04T00:18:39.000Z","msg":"<blockquote>3. 外表冷漠但內裏熱情如火既路人們 問佢地野即使佢地對你有少少防備之心但仍然好樂意幫你</blockquote><br />\n而家出街成日撞到啲講普通話嘅<br />\n話嚟旅行唔見咗銀包<br />\n問人借返一百幾十<br />\n話直接買嘢畀佢哋食，佢哋又堅持要錢<br />\n話幫佢哋報警，佢哋就即刻走咗去<br />\n<br />\n幫人？<br />\n而家嘅香港係一個可以逼到人唔再幫人嘅地方<br />\n寧願唔幫就唔會畀人呃<br />\n太多人利用人哋嘅同情心"},{"pid":"5d16c6634b66f75aff45e61ca8b3964e445566c6","tid":766715,"uid":90820,"like":0,"dislike":0,"score":0,"citedBy":0,"replyTime":"2018-08-04T00:19:30.000Z","msg":"<blockquote>5. 落街永遠都會仲有一架架賣熟食既車仔 好記得以前成日去買樓下伯伯用炭火燒出黎既雞蛋仔</blockquote><br />\n推車仔？<br />\n畀食環拉晒去交數啦"}]}