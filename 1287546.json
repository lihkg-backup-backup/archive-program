{"tid":1287546,"cid":5,"subCid":0,"title":"［長文］講吓點解我唔希望有人再死（住）","createTime":"2019-07-05T09:00:18.000Z","updateTime":"2019-07-05T09:05:18.000Z","uid":191623,"like":1,"dislike":1,"uniUserReply":2,"replies":[{"pid":"d49a05424c29675a0c0367e2dd1b648eb7958d0f","tid":1287546,"uid":191623,"like":0,"dislike":0,"score":0,"citedBy":0,"replyTime":"2019-07-05T09:00:18.000Z","msg":"一路都好少喺度發言<br />\n(各陣營)打手好似好多<br />\n圍爐小學雞都唔少<br />\n感覺認真討論好難<br />\n不過呢個話題應該少啲爭議<br />\n起碼唔會有打手一窩蜂入嚟騎劫卦？<br />\n<br />\n今次開post都係見愈來愈多人以死明志<br />\n好老實都係想略盡綿力<br />\n勸阻任何潛在旦求一死者<br />\n我唔會話佢地未經深思熟慮<br />\n或者貶低佢地嘅智慧、勇氣或毅力<br />\n畢竟佢地唔似抑鬱尋死<br />\n我理解係好地地一個正常人<br />\n只係睇唔過眼香港現狀又睇唔到出路之後<br />\n希望為後人開拓出一條新路<br />\n<br />\n我諗我亦都唔會話自己冷血然後分析自殺冇用<br />\n畢竟出得post都正正係因為我地唔冷血<br />\n唔想再有人犧性先出聲<br />\n話自己冷血有少少係「激將法」啲friend<br />\n真正冷血應該係推多啲人去死吧！<br />\n<br />\n再者<br />\n好難拗話呢班徇道之人邏輯上100%無用<br />\n對住一個近代最成功嘅極權兼全球最多人口嘅國家機器<br />\n所有嘢都看似冇可能<br />\n又所以已經去到冇嘢冇可能嘅地步<br />\n「無可厚非」係我唯一評價<br />\n<br />\n而且<br />\n我地何嘗又唔係唔知有冇用<br />\n都出post力勸人唔好去死？"},{"pid":"ff2da747c79cdb793e63aa09e7a10806c0dfe49a","tid":1287546,"uid":191623,"like":0,"dislike":1,"score":-1,"citedBy":0,"replyTime":"2019-07-05T09:01:50.000Z","msg":"死<br />\n應該關乎哲學<br />\n每個生命體之誕生都似乎只有一個終點<br />\n如果唔想生命係「出世，係為咗再死亡」嗰種文青嘢<br />\n又冇泰王嬴政統一天下嘅能力再去運用舉國資源追求長生不老之藥<br />\n我地無可避免設法賦予短暫嘅生命各種意義<br />\n<br />\n所以我時常思考死亡<br />\n最後還是經常想要盡力做到「死得瞑目」<br />\n(sorry呢兩句唔知點解好想用書面語)<br />\n每個人目標都會好唔同<br />\n因為關乎自身經驗同喜好<br />\n<br />\n後生啲<br />\n可能較為浪漫同衝動<br />\n非要立即轟轟烈烈幹一番大事不可<br />\n語不驚人誓不休咁樣<br />\n生於香港見過美好時光<br />\n自然唔想第時老咗會後悔當日冇盡過力<br />\n<br />\n年紀稍大嘅<br />\n可能有不一樣的浪漫<br />\n擁有家人同身邊嘅愛人<br />\n一生曾經為咗佢地嘅幸福而努力<br />\n甚至可以幸運地同另一半一齊老去<br />\n可能已經係他日病榻上回首一生<br />\n無悔無憾所可恃者<br />\n<br />\n但係我又唔覺得前者高尚得多<br />\n因為即使明天我們便獨立<br />\n最終香港都會隨住太陽變為紅巨星而滅<br />\n(幾十億年之後，唔係好耐啦)<br />\n後者為香港繼後香燈<br />\n甚至教育下一代努力做個出色嘅人<br />\n亦未嘗唔係為善"},{"pid":"912119915e8e77f554b3bbf5fb7681d62ae85b9b","tid":1287546,"uid":191623,"like":0,"dislike":1,"score":-1,"citedBy":0,"replyTime":"2019-07-05T09:04:12.000Z","msg":"如果充滿計算咁去度<br />\n應該就會諗每一個人<br />\n最大機會做到最大效果嘅方案會係乜<br />\n咁樣睇<br />\n今日就走去死諫全香港<br />\n亦未免太睇少自己嘅能力吧！<br />\n<br />\n雖然港共政府無時無刻<br />\n無所不用極其咁唱衰香港嘅年青人<br />\n不過我就反過來認為我地愈後生<br />\n能力愈高<br />\n否則共產黨都唔會嚇撚到要出力打壓<br />\n另一面搵package劉搞呢搞路扮聽你講<br />\n因此我敢講<br />\n後生嘅如果苟全性命於亂世<br />\n肯肯定會激嬲共產黨<br />\n仲要係扎扎跳嗰隻<br />\n<br />\n畀你廿幾歲<br />\n唔多喇<br />\n去到五十幾都仲有精力<br />\n仲係理想主義者<br />\n三十年好冇？<br />\n個個禮拜走去發夢<br />\n出咗嚟做嘢搵到錢就全部投入反共<br />\n一個唔好彩有仔生仲要複製多幾個港獨撚<br />\n我唔貪心有一萬幾千個咁嘅人<br />\n就唔信咁都唔可以喺鐵壁之上撼出一條裂痕木<br />\n<br />\n所以咁樣消耗生命值<br />\n會唔會更有效率呢？"},{"pid":"c11b720a7ac74fcc712d97d8a7282bf435e20809","tid":1287546,"uid":54228,"like":0,"dislike":1,"score":-1,"citedBy":0,"replyTime":"2019-07-05T09:04:42.000Z","msg":"<img src=\"https://na.cx/i/rhjMbT4.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FrhjMbT4.png&h=53408b2c&s={SIZE}\" />"},{"pid":"96cf770c987308ea6bde23aab7d534df88fe22a0","tid":1287546,"uid":191623,"like":0,"dislike":1,"score":-1,"citedBy":0,"replyTime":"2019-07-05T09:05:18.000Z","msg":"最後想講<br />\n一直反思對家思維模式<br />\n究竟佢地覺得如果「輸咗畀香港」會點<br />\n咁又假設香港獨立到<br />\n中國班當權者必然失勢再畀仇家鬥死<br />\n下場就係被自殺、抄家、老婆仔女被凌辱<br />\n所以我從來都覺得我地要成功<br />\n根本最終目的都係要置佢地於死地<br />\n咁反過來<br />\n如果我地足夠接近成功<br />\n對方亦必然嘗試攞命<br />\n<br />\n講咗咁多廢話<br />\n其實我反而係想叫大家有求死之心<br />\n唔係依家引頸成一快嗰種<br />\n而係不斷努力成為有資格被殺嘅人<br />\n當一班平頭公安拎齊架生湧埋嚟<br />\n無法不直視死亡嘅時候<br />\n我會係想覺得長眠之中香港得到一絲曙光<br />\n而唔係跳進無盡嘅黑暗深淵裏面<br />\n<br />\n伍子胥掛喺東門嗰對眼會見到越人滅吳<br />\n屈原在天之靈只會眼白白睇住王翦入楚<br />\n請唔好求死以作悲劇英雄<br />\n可以揀都揀戰狼三百咁死法吧<br />\n佢地死嗰陣應該知道最終會有人幫佢地報仇嘅，係咪？<br />\n<br />\nSor<br />\n好似有啲中二病<br />\n嘻"}]}