{"tid":471655,"cid":18,"subCid":0,"title":"【歷史台】你所不知道的歷史：日心說最早由古希臘人提出","createTime":"2017-11-17T12:49:58.000Z","updateTime":"2017-11-18T09:28:24.000Z","uid":120678,"like":11,"dislike":1,"uniUserReply":4,"replies":[{"pid":"f4b756d0411b1cb4d5550c0d741699fac1c2245a","tid":471655,"uid":120678,"like":0,"dislike":0,"score":0,"citedBy":0,"replyTime":"2017-11-17T12:49:58.000Z","msg":"講到日心說，好多人自自然然就會聯想起哥白尼<br />\n但如果我話日心說其實早響哥白尼之前1800年就已經被提出而且研究過，你又會唔會相信呢？<br />\n好喇，時間返到去公元前4世紀既薩摩斯島，一位叫阿里斯塔克斯(Aristarchus，310-230BCE)既希臘學者就首先提出日心模型(Heliocentric model)，認為太陽而非地球係宇宙既中心。阿里斯塔克斯通過幾何計算算出太陽的體積比地球大，從此線索推斷太陽位於宇宙中心，而地球則環繞太陽運行。<br />\n阿里斯塔克斯既理論並唔係得佢一個知道，數學鬼才阿基米德響佢既著作《數沙者》入面，就引用左阿里斯塔克斯既研究成果，阿基米德假設宇宙係一個以太陽為中心、直徑10^14斯塔達既球體，從而算出用來填滿宇宙既沙數量係10^63粒(巧合地呢個數字同現代估算宇宙中所有原子既數量相同)。呢點說明左響希臘化時代，阿里斯塔克斯既理論響學術界有一定影響力。<br />\n可能你會問，點解希臘人最後選擇左地心模型，而冇選擇日心模型作為宇宙學既標準模型。原因好簡單，就係一個叫做視差(parallax)既問題。即係當地球圍繞太陽轉動既時後，遠方既星星視位置的移動或差異。由於日心說底下遠方既星星會隨住地球既移動產生視差現象(地心說底下由於地球既位置係固定，所以唔會有視差現象既存在)，古代天文學家由於冇辦法觀察到視差，令到日心模型飽受批評同質疑。阿里斯塔克斯就進一步提出現論，認為恆星係距離極遠既其他太陽，用以解釋無法觀察到視差呢個事實，但呢個解釋冇受到廣泛接受。而事實上，恆星視差既現象係1833年先首次被白塞耳從天鵝座61觀察到，比起哥白尼晚了近400年先完全確認日心模型正確。"},{"pid":"5fff89488cceaa98bbd999aa739a5c7fd4904cbb","tid":471655,"uid":2720,"like":0,"dislike":0,"score":0,"citedBy":0,"replyTime":"2017-11-17T23:42:51.000Z","msg":"原子呢個概念都係源自古希臘哲學家"},{"pid":"086a313766cd3666c3228770b60a6dfa23e588b7","tid":471655,"uid":120678,"like":0,"dislike":0,"score":0,"citedBy":0,"replyTime":"2017-11-18T07:58:33.000Z","msg":"<blockquote>原子呢個概念都係源自古希臘哲學家</blockquote><br />\n係呀，Leucippus同佢學生Democritus係最早提出原子概念既人"},{"pid":"62e346698df2a2d6e43de40a2c315dbafec4ecce","tid":471655,"uid":60115,"like":0,"dislike":0,"score":0,"citedBy":0,"replyTime":"2017-11-18T08:45:04.000Z","msg":"<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"23b423f562003f7652b7513a78a58f5cdb9587d4","tid":471655,"uid":149978,"like":0,"dislike":1,"score":-1,"citedBy":0,"replyTime":"2017-11-18T09:28:24.000Z","msg":"提出理論同被證實係兩樣野<br />\n理論和證據都有分等級<br />\n<br />\n今日都有的外星人理論 ，進化論。<br />\n<br />\n但到真係搵到外星人，真係有時光機見證到進化過程，或者被外星人告知進化過程，同現在的進化論和外星人論係完全不同。"}]}