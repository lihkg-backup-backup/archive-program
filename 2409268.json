{"tid":2409268,"cid":18,"subCid":0,"title":"港語學：優化一詞實質點解？用呢個詞正正就係貪佢唔知點解","createTime":"2021-02-15T15:53:33.000Z","updateTime":"2021-02-15T18:06:07.000Z","uid":63183,"like":11,"dislike":1,"uniUserReply":4,"replies":[{"pid":"54d7ba6450115f5e7f1fe66552e33c2e2a236cc6","tid":2409268,"uid":63183,"like":0,"dislike":0,"score":0,"citedBy":0,"replyTime":"2021-02-15T15:53:33.000Z","msg":"<img src=\"https://na.cx/i/VKjA8T1.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FVKjA8T1.png&h=65f0d1f6&s={SIZE}\" /> <br />\nsource: <a href=\"https://gongjyuhok.hk/articles/5252\" data-sr-url=\"https://r.lihkg.com/link?u=https%3A%2F%2Fgongjyuhok.hk%2Farticles%2F5252&d=MttQmdgsIlWEqebbSf64%2BjBezIcYxRdZTJmtLZSysqE%3D&h=8031306f\" target=\"_blank\">https://gongjyuhok.hk/articles/5252</a><br />\n【細說「新語」：優化】<br />\n<br />\n<br />\n「優化」呢個詞語，基本上喺中國大陸俯拾皆是，大至政策改動，小至網站更新都會見到。就如《1984》作者奧威爾（George Orwell）寫極權政府用嘅「新語」（newspeak）咁，「壞(bad）」呢個詞語消失，得返「好（good）」、「好上更好（double plus good）」，真係衰嘅嘢頂多講「不好（ungood）」，嗰啲改善、改錯，好似暗示以前做錯咁，通通不用。<br />\n&nbsp;<br />\n到底優化一詞實質點解？用呢個詞正正就係貪佢唔知點解。舊時點衰，而家點改，唔好理，總之政府就係推緊啲好嘢出嚟，遲啲就會變好啦。<br />\n&nbsp;<br />\n港府近年用優化都越來越多，喺講究意頭嘅廣東話社會，係好反常嘅做法。香港用正體字「優」，讀落一個「憂」，寫出嚟偏旁又一個「憂」，憂上加憂，都幾唔老黎。<br />\n&nbsp;<br />\n睇返象形，憂係將心思展現於顏面（頁）字，加埋個企人邊，會意就係一個戲子。而家日文、韓文而家都仲保留呢個用法，例如男演員、女演員會叫男優、女優。先秦時期有個「瀀」字，有水多、潤澤之意，喺俾漢代逐漸用形音相近嘅優字取代，於是優字就變成可以解豐裕，慢慢引伸做「良好」咁解。<br />\n&nbsp;<br />\n中國又砌咗一套「簡體會意」嘅講法，話尤有突出嘅意思，優嘅簡體「优」係「人加尤」指，指突出嘅人嚄&mdash;&mdash;以為避開個憂字就冇咗負面意思，殊不知仲衰多兩錢。中國文化入邊，突出、怪異都唔方好，尤字自古都有怪責、過錯之意。正所謂「怨天、尤人」，邊忽好？<br />\n&nbsp;<br />\n大陸仲好興用「乜乜化」，因為任何名詞、形容詞加個化字，就搖身一變成為一個動詞&mdash;&mdash;最啱用嚟作口號，唔使嘥咩心機，搵個聽落幾正嘅名詞，加個化字已經了咗件事。繼而生出強化、深化、現代化、科學化&hellip;&hellip;係要做乜嘢動作，具體點樣行動？語意不明，無從稽考。<br />\n&nbsp;<br />\n英文optimize同improve喺大陸都會不由分說譯做優化，兩個詞義大不相同，撈埋一齊更加原意盡失。譯improve通常會用改善、改進、改良等等。其中我幾鍾意「改善」一詞，隱有「過而能改，善莫大焉」之意。<br />\n&nbsp;<br />\nOptimize本為數學用語，一向譯做「最佳化」；如果用喺日常事物都可以用完善，甚至成語臻於至善、盡善盡美。至於優化，根本失卻optimum嗰個「最」嘅意思，用咗只會有更混淆，越講越唔清。<br />\n<br />\n<br />\n文／陳樂行"},{"pid":"b39f4b97cb92571f3d96560268e795daf3ab4642","tid":2409268,"uid":69221,"like":0,"dislike":0,"score":0,"citedBy":0,"replyTime":"2021-02-15T15:57:53.000Z","msg":"<img src=\"/assets/faces/mouse/tea.gif\" class=\"hkgmoji\" />"},{"pid":"3dadded1c4eac44ea7d0d18984d94aa587bb57a2","tid":2409268,"uid":60049,"like":2,"dislike":0,"score":2,"citedBy":0,"replyTime":"2021-02-15T16:03:05.000Z","msg":"冇架啦 中學啲中文卷都寫埋啲咩加大力度優化力度 下一代遲早俾人洗晒腦"},{"pid":"8c4a0d72eb85e9a8ed8b458f784059516be681f2","tid":2409268,"uid":262677,"like":1,"dislike":0,"score":1,"citedBy":0,"replyTime":"2021-02-15T18:06:07.000Z","msg":"噉啲-ise唔叫乜乜化應該點講"}]}