{"tid":2141325,"cid":5,"subCid":10,"title":"【移民英國】英國投資儲蓄想慳稅要靠ISA戶口","createTime":"2020-08-05T14:43:46.000Z","updateTime":"2020-08-24T07:22:33.000Z","uid":79563,"like":3,"dislike":1,"uniUserReply":2,"replies":[{"pid":"424ddd96066f8bcf39550fb43a124ca33c6fd1c6","tid":2141325,"uid":79563,"like":0,"dislike":0,"score":0,"citedBy":0,"replyTime":"2020-08-05T14:43:46.000Z","msg":"<img src=\"https://s.yimg.com/ny/api/res/1.2/E7pn9rJO348ervA80YTuPg--~A/YXBwaWQ9aGlnaGxhbmRlcjtzbT0xO3c9MTI4MDtoPTk2MA--/https://media-mbst-pub-ue1.s3.amazonaws.com/creatr-uploaded-images/2020-08/c126cb40-d6f8-11ea-b5ed-586f73d6b388\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2FE7pn9rJO348ervA80YTuPg--~A%2FYXBwaWQ9aGlnaGxhbmRlcjtzbT0xO3c9MTI4MDtoPTk2MA--%2Fhttps%3A%2F%2Fmedia-mbst-pub-ue1.s3.amazonaws.com%2Fcreatr-uploaded-images%2F2020-08%2Fc126cb40-d6f8-11ea-b5ed-586f73d6b388&h=49d84f2b&s={SIZE}\" /><br />\n<br />\n移民英國想賺存息及炒股票，又想減輕資產增值稅負擔，就要好好運用專為慳稅而設的ISA戶口。<br />\n<br />\nISA戶口儲蓄投資兼慳稅<br />\n<br />\n移民英國，打工出糧每月會被預先扣稅，買賣價值6000英鎊以上資產年度獲利逾12300英鎊亦要支付資產增值稅。幸好英國政府為鼓勵國民儲蓄推出ISA戶口（Individual Savings Accounts），既可以慳稅又可以滿足不同的理財需要。<br />\n<br />\n<img src=\"https://s.yimg.com/ny/api/res/1.2/qjloPi0B__1g2y02.CRLdg--~A/YXBwaWQ9aGlnaGxhbmRlcjtzbT0xO3c9MTAwMjtoPTYwMw--/https://media-mbst-pub-ue1.s3.amazonaws.com/creatr-uploaded-images/2020-08/29a37380-d6f9-11ea-b10f-8d5d7a786467\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2FqjloPi0B__1g2y02.CRLdg--~A%2FYXBwaWQ9aGlnaGxhbmRlcjtzbT0xO3c9MTAwMjtoPTYwMw--%2Fhttps%3A%2F%2Fmedia-mbst-pub-ue1.s3.amazonaws.com%2Fcreatr-uploaded-images%2F2020-08%2F29a37380-d6f9-11ea-b10f-8d5d7a786467&h=1b602fe5&s={SIZE}\" /><br />\n<br />\n符合條件的英國居民（在納稅年度於英國居住滿183天）即可申請ISA戶口，現時共有五種ISA戶口：<br />\n<br />\nCash ISA：活期及定存現金存款戶口<br />\n<br />\nStocks and Shares ISA：投資戶口，可買賣股票、ETF或基金<br />\n<br />\nLifetime ISA (LISA）：50歲前每年最多可存入4000英鎊，每年新存款可獲政府派發25%利息，但提款須符合指定條件（首次置業、年滿60歲、患上危疾不足一年壽命）<br />\n<br />\nInnovative Finance ISA：投資於眾籌債券、點對點借貸等創新金融上<br />\n<br />\nJunior ISA：為18歲以下人士而設，年度免稅儲蓄額上限為9000英鎊，可選擇存款戶口或投資戶口，滾存資金待戶口持有人滿18歲才可以提取<br />\n<br />\n要留意唔計Junior ISA，四種ISA戶口每個稅務年度（每年4月6日至第二年4月5日）都係「共享」一個存款免稅額。2020-21年度免稅額為20000英鎊，所以要按自己的理財需要好好分配不同戶口的存款金額。另外只有Flexible ISA戶口，當你提款時免稅額不會照扣，即係在同一稅務年度內再次存款又未爆額，仍可享20000英鎊免稅額。其他的ISA戶口，當你提款時免稅額就會照扣，例如年初存10000英鎊，之後提走5000英鎊，之後就只可以存入10000英鎊才不會超出免稅額。現時Flexible ISA戶口並非間間銀行會提供，有提供亦一般只限活期存款，所以有過來人建議盡量唔好在年頭用盡免稅額，又或放在投資類ISA戶口的都係唔等住用的「閒錢」。<br />\n<br />\n按理財目標部署戶口配置<br />\n<br />\nISA戶口有咁多款，又要睇住免稅上限配置，新手難免感到無從入手。其實點配置關鍵都係睇自己理財目標，例如你從未置業，移居英國又暫時租樓住，就可以運用此身份開LISA ISA停泊部分置業儲備以賺取政府每年25%利息。<br />\n<br />\n<img src=\"https://s.yimg.com/ny/api/res/1.2/hd8OCLc0n1KMKhZjPuDKMQ--~A/YXBwaWQ9aGlnaGxhbmRlcjtzbT0xO3c9MTAwMjtoPTkyMw--/https://media-mbst-pub-ue1.s3.amazonaws.com/creatr-uploaded-images/2020-08/5830dee0-d6f9-11ea-9d9f-e9791beaa125\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2Fhd8OCLc0n1KMKhZjPuDKMQ--~A%2FYXBwaWQ9aGlnaGxhbmRlcjtzbT0xO3c9MTAwMjtoPTkyMw--%2Fhttps%3A%2F%2Fmedia-mbst-pub-ue1.s3.amazonaws.com%2Fcreatr-uploaded-images%2F2020-08%2F5830dee0-d6f9-11ea-9d9f-e9791beaa125&h=f4fe371c&s={SIZE}\" /><br />\n<br />\n假如你鍾情炒股，就可以將最大額度運用在Stocks and Shares ISA戶口內。英國同樣流行透過網上平台炒股，不少這類平台都有提供ISA開戶選擇，例如曾獲獎的Interactive Investor，用戶可以在同一平台開設證券戶口及Stocks and Shares ISA，讓用戶可以按需要在證券戶口調錢到ISA戶口投資慳稅。<br />\n<br />\n即使你忙於搵食唔得閒打理投資，都可以透過ISA戶口押注切合自己理財風格及目標的投資組合。例如Nutmeg的Stocks and Shares ISA戶口，就提供社會責任（Socially Responsible）、全權管理（Fully Managed）及固定分配（Fixed Allocation）三種投資風格，每種風格都由投資組專家選定由ETF組成的投資組合，每種投資風格仲可以設定1至10風險級別，簡單亦切合唔同人士的投資需要。<br />\n<br />\n由於每種ISA在同一稅務年度只可以開一個戶口，雖然各個ISA戶口可以轉移資金或股票，但就要填表申請及需時數星期處理，所以起步時最好都花啲時間篩選出適合自己性價比又高的ISA組合。<br />\n<br />\n<a href=\"https://hk.finance.yahoo.com/news/移民英國英國投資儲蓄想慳稅要靠isa戶口-090034194.html\" data-sr-url=\"https://r.lihkg.com/link?u=https%3A%2F%2Fhk.finance.yahoo.com%2Fnews%2F%E7%A7%BB%E6%B0%91%E8%8B%B1%E5%9C%8B%E8%8B%B1%E5%9C%8B%E6%8A%95%E8%B3%87%E5%84%B2%E8%93%84%E6%83%B3%E6%85%B3%E7%A8%85%E8%A6%81%E9%9D%A0isa%E6%88%B6%E5%8F%A3-090034194.html&d=0%2B8fQjowpNY%2FdBz24eqX%2F74BfDbUEiSkD5bB26vbFoA%3D&h=aae51ef3\" target=\"_blank\">https://hk.finance.yahoo.com/news/移民英國英國投資儲蓄想慳稅要靠isa戶口-090034194.html</a>"},{"pid":"3f5298283fc40a40ea957748d3b6426257d9f909","tid":2141325,"uid":79563,"like":0,"dislike":0,"score":0,"citedBy":0,"replyTime":"2020-08-24T06:56:20.000Z","msg":"有班傻仔仲未知ISA"},{"pid":"aedf508480b3508cd6cb1061835f0dfdcd0bf62f","tid":2141325,"uid":13343,"like":0,"dislike":0,"score":0,"citedBy":0,"replyTime":"2020-08-24T07:22:33.000Z","msg":"5 年先打得爆......仲要 唔係隨便拎返出嚟......"}]}