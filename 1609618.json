{"tid":1609618,"cid":5,"subCid":0,"title":"［賽後檢討］經過十一之後，大家覺得分區定集中好？","createTime":"2019-10-01T15:02:23.000Z","updateTime":"2019-10-01T15:02:23.000Z","uid":309137,"like":2,"dislike":0,"uniUserReply":1,"replies":[{"pid":"d397365b772d505d70c350658dd5354d73bcfa93","tid":1609618,"uid":309137,"like":0,"dislike":0,"score":0,"citedBy":0,"replyTime":"2019-10-01T15:02:23.000Z","msg":"十一前對分區定集中呢個議題討論左好耐，然而都係未有共識。咁而家實際經歷左分區，相信能作出定論，到底分區係好定唔好。打鐵趁熱，希望大家可以趁記憶重新鮮，說出今日對分區遊行的觀察，希望下次唔洗再為相同議題浪費大量時間去討論。<br />\n<br />\n觀察一： <br />\n港島以外無水炮車。以往一出水炮車，我方都未能作出有效反擊。當佢一射顏色水，手足基本上都要退。再者被顏色水射中的手足有標記和負面buff，難以久戰。同時，顏色水好難洗走，就算帶到返屋企，可能要大量時間精力去洗乾淨。<br />\n<br />\n水炮車就得三架，如未能有有效方法去對付，避戰係理想的做法。分區手足少左左威脅，勝算係高左(雖然都係未贏到)。<br />\n<br />\n觀察二：<br />\n無需過海，手足容易進場離場。當玩港島時，帶裝帶魔法的人都會顧忌進場會唔會有rb，怕搜身，而多區就無呢個煩惱。住得近的手足甚至可以回家補給再戰。和理非離場時也沒有三隧比人封左、黨鐵又停駛而濟留的問題。此外，由於屋企近，棄裝可能性大大減低。<br />\n<br />\n觀察三：<br />\n手足熟識地圖，有安全感。在自己住左二三十年的地方開拖，係真係有自信d。行到每個position都可以預想到狗可以由邊個方向攻過來，大大減低因唔熟地圖而被包抄的可能性(回望929暗門突襲)。更重要的是，呢份安全感係號召到更多和理非現身，雖然佢地打唔到狗，但可以幫手帶物資。如果無過海被rb呢個隱憂，甚至可以幫手帶魔法合成材料，增加勝算。熟地圖也令手足更易避開跟尾狗，減少秋後算帳。<br />\n<br />\n觀察四：<br />\n焦點分散。正如其它手足講過，記者的人手有限，玩多區係好難充分發大每個遊行細節黎講。正如今日，我諗大家最記得的係警察開左真鎗，大家記唔記得沙田做過咩黃大仙做過咩？我地都唔記得，外國人就更無可能記得。即係話，今日在多區發生的好多事都進入唔到大眾視野，新聞價值較低。再者人數唔集中係好難話比外國聽香港係有幾多人行左出黎，較難講出遊行代表到多少民意。<br />\n<br />\n整體而言，我係支持多區的。希望手足講出今日的觀察，下次再問分區定港島時，可以儘快有定論，放多d時間去傾行動細節。"}]}