{"tid":1997358,"cid":5,"subCid":12,"title":"點解仲要繼續share黑警虐兒條片呀（長文）","createTime":"2020-05-01T15:16:47.000Z","updateTime":"2020-05-01T15:16:47.000Z","uid":213293,"like":0,"dislike":0,"uniUserReply":1,"replies":[{"pid":"2d2d8c52deaceddee36fae53202286e7550ed63b","tid":1997358,"uid":213293,"like":0,"dislike":0,"score":0,"citedBy":0,"replyTime":"2020-05-01T15:16:47.000Z","msg":"第一，成件事係佢地家事，點都唔輪到我哋去評論，即使佢哋係需要外界幫助。<br />\n第二，先不論黑警有冇虐兒，大家係咁share條片，有冇諗過個細佬仔同佢母親既感受㗎。我相信至少佢地一家唔會想成為大眾既話題。<br />\n再者，若果真係有虐兒，share條片係咪真係幫到佢地一家。我只係感覺到佢地係受到二次既傷害囉。<br />\n你哋話虐兒持續咗好耐，社工又唔建議報警，幫唔到佢哋，咁但係唔係po佢哋出嚟㗎嘛。一個社工幫唔到，咪搵第二個、第三個囉，直至搵到一個可以幫到手。我相信大部分既社工都係想幫到受害者嘅。<br />\n唔係所有嘢搞大佢先好㗎！而家就算個黑警被捕，好似叫做行前咗一步，咁又點啫。小朋友會開心咩，佢會唔會見到自己個樣係網上所以開心呀。<br />\n我哋可唔可以試吓係受害者既角度諗吓，的確虐兒係一個問題，但問題唔係要放大。即使好彩最後小朋友逃黑警<br />\n魔掌，都會帶黎後遺症。<br />\n講真依個問題會持續咁耐，唔係冇原因，當你係小朋友母親嗰時，你就會知：肉體既傷害同心靈既創傷，真係點揀都揀唔落手。所以點解更加需要第三者既理解同協助。<br />\n但而家條片就咁po咗出嚟，（首先有冇問准過小朋友母親先），令小朋友成為受到二度傷害，咁倒不如一早就將依件事帶上輿論，似乎小朋友身體上既傷害會少啲。<br />\n我唔想咁樣諗，但大家其實將依件事炒熱係咪真係為咗小朋友呢？似乎只係想去抨擊黑警而已。<br />\n<br />\n最後一句：小朋友係無辜架"}]}