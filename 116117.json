{"tid":116117,"cid":5,"subCid":0,"title":"香港快將到達臨界點","createTime":"2017-02-11T06:19:07.000Z","updateTime":"2017-02-11T06:21:38.000Z","uid":62579,"like":2,"dislike":0,"uniUserReply":0,"replies":[{"pid":"6cd261aacc9ba1f0f98c8d85a6d034c5e578c799","tid":116117,"uid":62579,"like":0,"dislike":0,"score":0,"citedBy":0,"replyTime":"2017-02-11T06:19:07.000Z","msg":"而家嘅香港，政府只為中國人民服務，警察已淪為港共政治工具，城市規劃荒謬絕倫，人口政策莽顧港人福祉，教育政策將家長變成毛澤東，將小朋友變成奴隸。此外，經濟又一路向北，社會面貌已被自由行經濟摧殘，幾十萬市民住屋願望遙遙無期。係咁樣嘅城市裡面掙扎，已苦不堪言，但仲要每日係返工放工時段係車站煎熬，而每日金鐘站嘅等車狀況，同昨晚尖沙咀地鐵車廂內嘅狀況係一樣，所以就算昨晚嘅阿叔冇係地鐵車廂內放火自焚，都改變唔到一個現實：香港快將到達臨界點。<br />\n<br />\n有唔少「智者」提出攬炒論，認為香港人被迫到絕路就會反抗，所以應該將香港人迫向絕路。但事實話比大家知，當香港人真係攬炒個陣，係會同自己人攬住一齊死，而冇勇氣同敵人同歸於盡。提出攬炒論嘅智者，佢哋好多都有外國護照，所以你同我攬炒緊個陣，佢可以係外國食花生；攬炒完，你哋死光死淨，佢就會返嚟。<br />\n<br />\n縱火狂徒嘅行為的確令人髮指，要聲討佢係輕易以舉嘅一件事。但係鬧完發洩完之後，你會發現呢個社會其實冇人可以向你保證到，你身邊嘅人唔會有一日被迫到失控。而事實上，你連自己都保證唔到自己唔會有一日被社會迫到癲。<br />\n<br />\n香港變得醜陋，已經係一個改變唔到嘅事實，而佢會唔會變得更醜陋，就要睇呢度嘅政府及成年人（特別係家長）能否同心協力，將香港導回正軌。如果呢班人仲未醒覺，繼續以「正能量」虛構一個心靈雞湯嘅酒池肉林，並將自己浸泡係裡面，將現況置於九霄雲外，更可怕嘅情況將會接踵而來。"},{"pid":"b86b1a569ce7652eb2ffc1c5b5d3f31ebedf117e","tid":116117,"uid":10692,"like":0,"dislike":0,"score":0,"citedBy":0,"replyTime":"2017-02-11T06:21:38.000Z","msg":"此回覆已被刪除"}]}