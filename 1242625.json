{"tid":1242625,"cid":5,"subCid":0,"title":"要守住香港，林鄭不可不徹！","createTime":"2019-06-19T06:23:28.000Z","updateTime":"2019-06-19T09:30:46.000Z","uid":6208,"like":0,"dislike":0,"uniUserReply":3,"replies":[{"pid":"d75f9faabbed1a71f880dd4b6f5a725a7c9ed176","tid":1242625,"uid":6208,"like":0,"dislike":0,"score":0,"citedBy":0,"replyTime":"2019-06-19T06:23:28.000Z","msg":"緊急﹗要長遠守住香港，林鄭不可不徹。<br />\n<br />\n救兄弟當然係首位，但大家唔好唔記得今次行動目的，係要守住香港，唔可以比共產黨完全操控香港。為左個大目的，我地必定要趕林鄭落台。<br />\n<br />\n我地唔可以比暫時嘅勝優勢充昏頭腦，以為留林鄭，可以加速建制內哄，阻礙政府施政。點解唔WORK？因為我地睇到，共產黨都會睇到﹗只要今次事件開始少人講，共產黨係一定會自己撤換林鄭，老慒董當年腳痛係最明顯不過嘅例子。所以想留林鄭拖慢施政，可能只WORK到3個月。<br />\n<br />\n咁點解要一定要撤林鄭？大家千祈唔好睇小「人民迫特首落台」背後所代表嘅歷史意義﹗<br />\n<br />\n點解共產黨而家唔撤林鄭？尋日曾鈺成係報紙講嘅嘢正好比左答案我地。尋日共產黨派曾鈺成係報紙傳話，提醒建制派：而家不可撤林鄭，因為，「特首嘅任命，係全權由中央負責﹗」講白啲，即係你班友幾想林鄭死都好，而家都唔可以郁佢，因為佢代表左中央嘅任命權﹗<br />\n<br />\n所以點解一定要撤林鄭？<br />\n1.為全港人民戴上抗爭得勝光環，創造歷史事件<br />\n撤林鄭，代表人民可插手特首嘅任命，即人民可干預共產黨嘅管治﹗依件係香港從來未發生過、亦係共產黨最不可退讓嘅大事﹗佢嘅象徵意義，係香港史無前例，可以講，同救兄弟嘅意義一樣咁重大﹗只要有今次先例，共產黨係香港嘅管治威信必定被動搖，以後香港人先有更大嘅力量，去同共產黨周旋﹗所以話，要長遠守住香港，一定要藉今次二百萬人引起嘅外國注意，係共產黨唔夠膽鎮壓嘅依段時間，迫林鄭落台﹗<br />\n所以各位BROTHER要明白，要林鄭落台，係一件香港史無前例，甚具影響力嘅大事。如果唔係，曾鈺成尋日唔會出聲，班建制唔會仲保緊林鄭。其實二百萬人已谷爆，要迫林鄭落台只爭一步﹗所以救兄弟極重要，但迫林鄭落台同樣重要﹗<br />\n<br />\n2.打亂共產黨部署，不能給予敵人時間<br />\n依點簡短啲。上面已講過，林鄭被徹，係遲早嘅事。你想比共產黨更多時間部署，等佢搵齊男女主角各大配角臨記先幫你香港開片，定係要佢手忙腳亂，仲未做足滲透工作嘅時候，搵個共產黨「唔係百分百合適」嘅人上位？各位BROTHER係聰明嘅，所以我唔再多講。<br />\n<br />\n總結，一句到尾：「救兄弟重要﹗撤林鄭救香港一樣重要﹗」"},{"pid":"d2d1fcc6c96f9548cc79ff9502a5ddeeb77ce86e","tid":1242625,"uid":126154,"like":0,"dislike":0,"score":0,"citedBy":0,"replyTime":"2019-06-19T07:17:19.000Z","msg":"岩，起碼係開先河。民主第一次戰勝中共，今次真係不能退後。<br />\n<br />\n企硬，放學生，林鄭下台<img src=\"/assets/faces/normal/angry.gif\" class=\"hkgmoji\" /><img src=\"/assets/faces/normal/angry.gif\" class=\"hkgmoji\" />"},{"pid":"effe37b7e909a3da193725b5f547270eb61485df","tid":1242625,"uid":133501,"like":0,"dislike":0,"score":0,"citedBy":0,"replyTime":"2019-06-19T07:19:36.000Z","msg":"不合作運動/外國勢力啦，咁都唔洗下台，我地已經輸左"},{"pid":"0b9189308c025be174ea17803554bc00c9c44b32","tid":1242625,"uid":6208,"like":0,"dislike":0,"score":0,"citedBy":0,"replyTime":"2019-06-19T09:30:46.000Z","msg":"Push"}]}