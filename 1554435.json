{"tid":1554435,"cid":1,"subCid":0,"title":"做個盡責和理非","createTime":"2019-09-09T03:36:43.000Z","updateTime":"2019-09-09T03:36:43.000Z","uid":313425,"like":1,"dislike":0,"uniUserReply":1,"replies":[{"pid":"c060c1d8929c840f42ca5eb36c1d9c3e529d83ec","tid":1554435,"uid":313425,"like":0,"dislike":0,"score":0,"citedBy":0,"replyTime":"2019-09-09T03:36:43.000Z","msg":"利申：小弟第一次開po，69至今都發夢上過場，由69口罩都無個企側邊影相俾人屌，到後來每次black bloc打中後排做滅火/人流疏導/運物資。首先多謝尋日前線勇武手足尋日掩護一眾仲係山上既和理非離場，當中真係唔少銀髮族同BB車，唔敢想像俾狗咬會點<img src=\"/assets/faces/pig/angry.gif\" class=\"hkgmoji\" />。<br />\n<br />\n呢篇既對象係一眾好似我咁唔敢同防暴正面對壘既和理非手足(我怕死我認<img src=\"/assets/faces/pig/smile.gif\" class=\"hkgmoji\" />，但相信都有唔少人因為工作/家庭有顧忌)，你地係運動中既作用絕對唔止出來行一日咁簡單，隊伍中仍然有好多野可以做幫手分擔前線既壓力，唔代表你地無價值。<br />\n以尋日8/9美領為例，4:45班狗已經封左中環站仲要求遊行結束，而勇武手足已經開始塞黨鐵出口防止班狗衝上來，呢個時候得到以上資訊既和理非就需要有以下大局觀：<br />\n<br />\n1. 你地一日唔退晒，勇武都唔會退，每留一刻都增加佢地被捕風險<img src=\"/assets/faces/pig/arrested.gif\" class=\"hkgmoji\" />。<br />\n2. 你行得切，後面既未必行得切，人多一定慢。<br />\n3. 越遲走只會越多黨鐵站/道路被封，撒退難度隨時間上升。<br />\n(唔好再同我講我地和平遊行使乜驚狗，宜家打緊仗，班狗係無原因無差別咬/拉)<br />\n<br />\n你應該做既係以下事項：<br />\n1. 一路睇住tg將消息讀俾身邊既人，唔係個個都追得咁貼。<br />\n2. 持續催大家急步行，唔係要製造恐慌跑，但信我只要每個人由散步改為急步，真係可以令隊伍速度快好多。<br />\n3. 係主要路口(例如尋日落山位皇后大道中&amp;畢打街)舉牌/指示邊度係安全撤退路線，同邊度有危險位，俾手足自行判斷風險，如果再無限放人落中環食花生，只會塞住退路(有覺悟打狗者例外<img src=\"/assets/faces/pig/knife.gif\" class=\"hkgmoji\" />)。<br />\n<br />\n雖然真係好簡單又重複既事，但只要大家都一齊做，成個遊行就會更順更安全。<br />\n<span style=\"color: red;\">懶人包：當面臨要撒退情況，和理非請盡力疏導人群為前線爭取空間</span><br />\n<br />\n<span style=\"font-size: x-large;\">光復香港 時代革命<br />\n五大訴求 缺一不可</span>"}]}