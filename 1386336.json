{"tid":1386336,"cid":33,"subCid":0,"title":"警黑歷史，有無人可以講多D我地知？","createTime":"2019-07-30T10:20:46.000Z","updateTime":"2019-07-30T10:20:46.000Z","uid":289010,"like":2,"dislike":0,"uniUserReply":1,"replies":[{"pid":"88e314f5245fe09538eff966ce4a6c11a21df11f","tid":1386336,"uid":289010,"like":0,"dislike":0,"score":0,"citedBy":0,"replyTime":"2019-07-30T10:20:46.000Z","msg":"我唔係咩專家， 只係講下我自己對警黑既認知。<br />\n因為可能好多90後，00後好少接觸，可能未發生佔中前好多人會覺得警察好正義，但我好細個就被差佬兇過，無論去機鋪打機查牌或係街被佢地逗，我自細已知道佢地既行為同態度同黑社會無咩分別，所以今時今日佢地既行為完全唔會令我意外，但有好多天真既人會因此而傷心。<br />\n的確如近日個段片有個好似夏韶聲嘅黑社會所講，係好多年前，我地未出世既時候，警黑已經合作緊。<br />\n黑社會同共產黨都有一個共通點，就係攪你唔掂就搞掂你屋企人，所以差佬都係會怕黑社會。<br />\n以前科技無咁發達，所以佢地好難可以禁絕黑社會，只可出懷柔政策， 一方面可以叫佢地做D 佢地唔可以出面既事（例如收地個D), 另一方面鄉黑原居民植根香港多年， 佢地勢力可能比我地想像更大， 政府同警隊高層都可能係佢地既人， 就算唔係都一定有千絲萬縷的利益關係。<br />\n<br />\n黑社會聽命邊個？ 除左出得起錢既人之外， 當然係最大最惡既黑社會， 就係共產黨，中聯辦落order, 佢地就會做野， 就好似收地咁， 佢地唔方便出面就會搵佢地， 所以我認為，以目前政治情況落去， 佢地有機會再出動白衫人，不過可能唔會再咁明目張膽， 只會係鬼鬼鼠鼠四處偷襲示威人士， 我唔係要散佈恐怖， 只係提個萬一，大家出發及回程時， 盡量小心， 變裝及有多人護送， 希望可以避免不必要既傷害。<br />\n<br />\n我知道呢度年輕人較多， 政府同警隊高層已經成功令到市民同警雙方互相仇視，我唔係批判大家衝唔好，無你地衝可能條例已一早通過， 各行業都唔會有咁多人發聲， 但係度想提醒大家，唔好期望警隊會改，靠武力我地唔夠打，目標唔好剩係集中係差佬度，只可以靠民心，一定要打民心戰。"}]}