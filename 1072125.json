{"tid":1072125,"cid":1,"subCid":0,"title":"由每晚失眠變成每晚準時醒","createTime":"2019-03-21T22:32:47.000Z","updateTime":"2019-03-21T22:34:46.000Z","uid":83309,"like":3,"dislike":0,"uniUserReply":2,"replies":[{"pid":"07bf8aaffd9e0d2b7cebb04179d7e901268d6a64","tid":1072125,"uid":83309,"like":0,"dislike":0,"score":0,"citedBy":0,"replyTime":"2019-03-21T22:32:47.000Z","msg":"夜晚會訓唔到<br />\n慢慢個人會調整<br />\n然後天光之後就開始攰 果時再訓就會秒訓著<br />\n慢慢到最後係準時7點入睡12點起身<br />\n變到有個固定規律 但係個人又唔會唔精神<br />\n不過係越夜越精神<br />\n差唔多有半年都係咁<br />\n大約一個月前唔知點解突然可以12點訓到<br />\n中間試過夜晚67點會訓著 到12點醒 然後34點可以再訓<br />\n宜家既情況係變番同普通人差唔多既正常入睡時間<br />\n但係就會固定34點起一次身 之後有時會訓到有時會訓唔到 唔知有冇人都係咁<br />\n<br />\n宜家諗番兩年前開始每隔一年左右都會有一段時間失眠 不過冇咁嚴重 入睡時間冇咁早 唔會朝朝都望天光 係今次持續時間耐左長左<br />\n<br />\n最近開始番朝9晚6 覺得唔係好掂<br />\n開始覺得會有日會唔知醒然後就沒有然後了<br />\n以前試過做10-11既pt 番得幾好 會比人鬧心但係工作愉快 期間同多左人接觸 又出奇唔抗拒番工 番工番得好開心 個人係精神既<br />\n<br />\n之後做左全職廢青n個月 n&gt;8<br />\n最近迫到自己搵到ft<br />\n老細好好 係我唔好<br />\n真係唔知quit唔quit好<br />\n番到去同老細講野會笑<br />\n但係佢地一走左就變番loop自己唔掂想走既loop<br />\n下晝定時會恰著<br />\n想quit但係窮 而且全家都叫努力打緊工 冇理由任由自己廢落去<br />\n我只係想同老母講句<br />\n我真係試過啦<br />\n<br />\n宜家工作唔算愉快<br />\n冇咩成就感 好多野唔需要我都做到<br />\n除左為錢而做都叫學到野<br />\n但係個人越黎越擔心會番唔到同唔想番<br />\n係個人既問題<br />\n覺得自己唔係0 大概係0.1<br />\n好多人都話自己唔廢但係覺得自己好辣殺<br />\n我唔知自己人前人後係咪一個樣<br />\n但係我知定時定候就會開始抑鬱<br />\n一發作就會咩都唔理咩都冇動力 深潛去海底冇人會搵到我<br />\n<br />\n另一方面又會好享受深夜只有自己既感覺<br />\n入夜會開心過朝早 會覺得好寧靜 黑夜有種親切感 慣左之後一到夜晚就會安心 起碼知道自己天光既時候就會訓到<br />\n<br />\n我明白生存係艱難<br />\n有時我都唔明點解身邊同期既朋友可以咁有動力去打工去捱世界去闖<br />\n而我唔得<br />\n我真係唔知點解自己會變成咁<br />\n可能係我仲未搵到屬於自己既生存方式<br />\n<br />\n打到e道 又天光啦 各位早晨ar 我又訓啦 希望晏少少會醒啦"},{"pid":"59fd1df549a681c9a49e4a86a008ddff61d5a698","tid":1072125,"uid":35746,"like":0,"dislike":0,"score":0,"citedBy":0,"replyTime":"2019-03-21T22:34:46.000Z","msg":"睇醫生要"}]}