{"tid":152708,"cid":12,"subCid":0,"title":"全屋邨係凌晨十二點收到電話 如果唔殺人就會死","createTime":"2017-03-12T04:22:24.000Z","updateTime":"2017-03-19T09:33:42.000Z","uid":70267,"like":8,"dislike":10,"uniUserReply":0,"replies":[{"pid":"9895386053ebc9c9edad3b1a1daedf4c213b55c3","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-12T04:22:24.000Z","msg":"我緊握手上的開山刀，緊張的心情令冷汗接二連三的流下，文樂拍了拍我的背，示意我不要太緊張。<br />\n<br />\n但我看著他，發覺他拿著斧頭的手也在發抖。相反，在我們前方，臉孔丶衣服以及刀身上都沾上已經乾了的血液的阿秀，面帶微笑地對我們說：<br />\n<br />\n「準備好了嗎？」<br />\n<br />\n「死就死啦⋯⋯」我深吸了一口氣。<br />\n<br />\n我漸漸回想起來了，這件事的源頭⋯⋯<br />\n<br />\n昨天下午，我如常地放學回家，回家並沒有任何一個人。我把衣服換好後便倒在床上睡著了⋯⋯<br />\n<br />\n正在我睡得最香時，身旁的手機忽然猛烈的震動。<br />\n<br />\n「喂？！」我因為被吵醒而十分不滿。<br />\n<br />\n「喂阿勇？你有冇數學功課答案⋯⋯」<br />\n<br />\n「冇啊！」我直接無視。並倒頭再睡。<br />\n<br />\n不知睡了多久，手機再次震動。<br />\n<br />\n「都話冇咯你係咪耳殘⋯⋯」正當我打算破口大罵時，一把陌生但帶給我強烈不安感的聲音開始說：「現時為午夜十二點，由現在開始，XX邨嘅十二座公寓大廈以及現時喺邨內嘅住戶將會與外界封鎖，並進行第十屆大逃殺大會，而非住戶人士則會被驅逐。」我嘗試想把電話關上，但我發現什麼按鈕都沒有效，而那陌生的聲音仍在繼續他的說話：「被選中大廈嘅住戶，由現在開始，需要至少殺死一名其他大廈的住戶。而非被選中嘅住戶能夠抵坑，但係喺頭二十三小時內不得「自衛」及「主動」殺人，喺結束前嘅一小時先能夠對「攻」方使用致死武力。若「攻」方唔能夠達到目標，或「逃」方違反規則，將會直接處死。而喺每一個單位，都已經收埋左附合人數嘅武器。「攻」方為：2座。」他的說話到這停了，電話的控制也回復正常。<br />\n<br />\n「WTF？又係惡作劇電話？挑～」雖然我這樣說，但心裏卻仍然有一絲不安。<br />\n<br />\n因為平時這麼晚，媽子也早已回家了。<br />\n<br />\n正當我打算「唔理三七二十一」時，我突然想到，如果我找到了武器，就證明這他媽的是認真的⋯⋯<br />\n<br />\n我很快便找遍全家，只剩下，一個櫃子，只要這裏也沒有，就能夠安心了⋯⋯！<br />\n<br />\n「屌⋯⋯緊張條春咩⋯⋯唔會係真嘅⋯⋯！哈⋯⋯哈哈！阿勇你真係睇小說漫畫太多喇⋯⋯」我努力地自我催眠。<br />\n<br />\n但的確，這些事只會在電影或小說漫畫中出現。而且他說第十屆，即是以前也發生過嗎？這麼大的事怎麼會沒有人知道？<br />\n<br />\n這個想法讓我冷靜下來了不少，我深吸了一口氣，沒有再想其他事，直接將抽屜拉開⋯⋯<br />\n<br />\n什麼⋯⋯也沒有⋯⋯<br />\n<br />\n但我有一種還未完的感覺，這時我才發現，在一張電費帳單下，似乎藏着什麼東西。<br />\n<br />\n在這一刻，強烈的不安感再次蜂擁而來。我一下把帳單拿走。<br />\n<br />\n在我眼前的，是一把鋒利的開山刀。<br />\n<br />\n開山刀發出的反光，讓我看著都感到無法呼吸。我努力坐起身子，把刀拿起並仔細打量：黑色刀身及刀柄，白色刀刃，刀柄上有五個洞，讓我能夠把手指穿進去，這樣能夠更容易發力。<br />\n<br />\n仆街！現在是欣賞武器的時候嗎？！萬一第2座有人有與我一樣的想法，並且找到了武器，那他為了保命，很有可能真的會殺人。最壞的情況，是他也告訴了其他住戶，而我則只能在這裏偷偷祈禱。<br />\n<br />\n我看了看抽屜，看到還有一個連著刀套的腰帶，我馬上試一試合不合身。Fxck！我剛好穿進去了！證明他真的連我的腰圍都知道嗎？！<br />\n<br />\n我想起了我的朋友文樂，他也是住在這個屋邨，而且是同一座，我馬上拿出電話並致電給他。<br />\n<br />\n「喂文樂？」<br />\n<br />\n「喂阿勇！你係唔係都收到嗰個電話？佢哋係嚟真㗎！我上網搵過，真係見到有人提及自己曾經參加過呢個大賽，我哋應該點算好呀？！」他的語氣十分急躁不安。<br />\n<br />\n「你冷靜啲先，我信你，因為我都已經搵到佢所講嘅武器。證明呢件事係真嘅，雖然我都唔知到底乜撚嘢事，但係至少可以肯定，呢獲真係好L大劑！」<br />\n<br />\n「咁點算呀？！我哋使唔使同埋其他人講啊？」<br />\n<br />\n「唔好講住，萬一比2座嘅人知道，好有可能就會招嚟殺身之禍。」我冷靜地分析：「係呢你搵到武器未？未搵到最好快啲搵，起碼可以用嚟保住條命仔先。」<br />\n<br />\n「未啊，我而家即刻去搵。搵到再打俾你」他明顯已經冷靜了不少。<br />\n<br />\n「Ok，有咩事即刻call我！」<br />\n<br />\n「冇問題。」<br />\n<br />\n在這個時候，我決定先獲得充足休息後再從長計議。於是我再次睡着了。<br />\n<br />\n一一一一一一一一一一<br />\n午夜十二時至早上六時<br />\n生還人數：14400<br />\n死亡人數：0<br />\n一一一一一一一一一一"},{"pid":"c8d4cf1083805a735238e9d4b2b2a32d3ad9e87a","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-12T04:25:16.000Z","msg":"第二天的早上，我很早就起床了。我看了看時鐘，現在時間是八點半。<br />\n<br />\n我打開手機，文樂WhatsApp我，告訴我他已經找到武器了，並且也有一條腰帶。<br />\n<br />\n屌，果然。<br />\n<br />\n我決定要下樓走走行，我把刀插入刀套，並將腰帶穿戴。我披上一件衣身頗長的外套，用於遮掩開山刀。<br />\n<br />\n我下樓走了走，發現有些人似乎對昨天的電話不以為然。但是也有一些人，似乎知道是來真的，因此用一種警戒的眼神看着我。<br />\n<br />\n但我發現，有些人坐在屋邨的出口，十分的苦惱。應該是因為與外界封鎖了不能出外吧。<br />\n<br />\n但這也證明了，越來越多人知道情況不太正常，甚至已經有人開始策劃要如何保住性命。<br />\n<br />\n突然，在中央廣場，有人用擴音器在說話：「各位，我哋係2座嘅住戶，關於尋日嘅惡作劇電話，我都唔打算太多廢話，總之一句講晒：呢單野，係嚟真㗎。因此我哋2座嘅所有住戶，由而家開始，將會進入全面獵殺狀態！」<br />\n<br />\n聽到這番說話後，有些人（包括我）已經知道仆街了，於是快速逃開了。<br />\n<br />\n這時候，我發現自己身上的衣服多了一個「5」字。而一名身上有「2」字的男人走到一名「3」的西裝男面前，我馬上知道情況不妙。<br />\n<br />\n「喂！快啲走啊！佢會殺咗你㗎！」我大叫道。<br />\n<br />\n「吓？你講乜撚⋯⋯」他還未說完，「2」字男已經用一把和我一樣的開山刀一下劈進西裝男的頭裏。<br />\n<br />\n鮮血不斷向上噴，就像在表演一場血腥的噴水秀。周圍的人看到這一幕，呆了幾秒，才一邊慘叫一邊逃走。<br />\n<br />\n我看着「2」字男，我只希望他能夠停下，因為那通電話說了，只需殺一個人就足夠了。<br />\n<br />\n但即使如此，我的大腦一時間根本無法接受這種強烈的信號。就在我回過神來時，「2」字男也已經離去，正當我放心下來時，卻發現有三個「2」字人向我跑來。<br />\n<br />\n「咪走呀！」<br />\n<br />\n這是一句完全沒有用的說話，我拔腿就跑，我長跑的時候每次都是頭三名，照理說他們應該不能追上我的。<br />\n<br />\n再跑了十五分鐘後，只剩下一個人能跟着我。正在我洋洋得意時，我突然絆倒了。對！在這個他媽的關鍵時刻絆倒了！屌！現在是電影嗎，每個角色都只會絆倒！<br />\n<br />\n而那名「2」字男走到我面前，用武士刀劈下來，速度極快，但是仍有足夠的時間讓我抽出開山刀格擋。<br />\n<br />\n「兵！」<br />\n<br />\n兩把武器都彈開了。而我明顯是處於劣勢，因為根據規則，我是不能殺死他的，但他是能夠殺死我的。<br />\n<br />\n我只能不斷地檔，唯一令我感到幸運的是，我竟然完全沒有被他傷到。<br />\n<br />\n就在我繼續胡思亂想時，他突然踢向我的後腳跟並使我跌倒，然後騎在我的身上，高舉武士刀。正當我已經準備好接受死亡時，突然有一個人將「2」字男踢開，並用西洋劍將男子殺死。<br />\n<br />\n<br />\n我馬上站起來並退後，這名男子也是「2」男，這讓我馬上再次警戒了起來，我質問：<br />\n<br />\n「你點解要救我？」<br />\n<br />\n他把手機展現在我眼前，而上面寫着：「你是「背叛者」，你的目標是拯救其他人並害死自己人，你的特權是能夠在任何時候殺害他人以及不需要在被選中時殺害他人。第一個與你握手的人，會與你締結合作關係，但你衣服上的數字不會改變，以便於「背叛」。P.S.如非特別情況，若合作對象死去，你也會死去。」<br />\n<br />\n「竟然有啲咁嘅玩法？」我在心裏想。<br />\n<br />\n「就係咁，長話短說。我相信你應該明，點？要唔要同我合作？」他十分直接。<br />\n<br />\n「冇問題，同你合作對我來講都有好處。」這是真心話。<br />\n<br />\n「係咁就好，我叫阿秀。」<br />\n<br />\n「阿勇。」<br />\n<br />\n在我們握手後，阿秀搶走了那名「2」字男的武士刀。<br />\n<br />\n「你識挽雙刀流？」我笑着說。<br />\n<br />\n「冇咩識唔識嘅，只不過武士刀比西洋劍輕啲，而且有多把武器傍身都唔係壞事。」<br />\n<br />\n我點頭同意他的說法。<br />\n<br />\n我和他說先回我的家休息。一路上，阿秀殺了很多「2」字人，但即使我不斷勸說他不要繼續了，他卻永遠面帶微笑地說要除後患，但看着那些活生生的人一個一個地變成屍體，而且有些死狀悲慘，令我有強烈作嘔的感覺。我不禁不寒而慄，他竟是一個殺人不眨眼的人。我唯一慶幸的是他與我是在同一個陣營。"},{"pid":"06cd7f774fac4209cdd602b85f86bbeadd639ef4","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-12T04:25:58.000Z","msg":"突然，我看見前方有一個熟悉的身影在跑動。是手拿斧頭的文樂，他努力地跑回5座，而他看見了我，於是大叫：<br />\n<br />\n「阿勇！救命啊！」<br />\n<br />\n於是立即有一些人將目標轉向我。<br />\n<br />\n「仆你個街！仆街文樂！」<br />\n<br />\n我和秀馬上死命地跑，但在別人眼中，或許是阿秀在追我吧。<br />\n<br />\n我們跑進了大堂，並緊按玻璃門。外面也傳來了對阿秀的質問以及咒罵：<br />\n<br />\n「屌你老母！靚仔你做乜幫佢哋？！」<br />\n<br />\n「吔屎啦仆街二五仔！」<br />\n<br />\n「阿勇⋯⋯而家⋯⋯係咩情況？」我知道他是在說阿秀。<br />\n<br />\n「唔好講咁多住，你去㩒𨋢先！」<br />\n<br />\n他聽罷馬上走去㩒𨋢。<br />\n<br />\n「叮！」<br />\n<br />\n「快啲入嚟！」<br />\n<br />\n我馬上逃進電梯，阿秀在斬傷幾個人後也逃了進來。<br />\n<br />\n我按下「6」，我住的樓層。<br />\n<br />\n一走出電梯，我們馬上確認沒有人走樓梯上來。確認沒有人後，我們便進入了我的家，並把門鎖起。<br />\n<br />\n我向文樂解釋所有事的來龍去脈，而性格單純的他也馬上相信了阿秀。<br />\n<br />\n在吃過公仔麵後，我們決定輪流休息。<br />\n<br />\n現在是下午六時，文樂躺沙發睡覺。我和阿秀則在連機打遊戲。這時，我們還未知道，我們即將面對的，到底是什麼。<br />\n<br />\n一一一一一一一一一一<br />\n早上六時至下午六時<br />\n生還人數：12648<br />\n死亡人數：1752<br />\n一一一一一一一一一一"},{"pid":"c0326358c708b98d83797a822d6ec36d8c599883","tid":152708,"uid":8773,"like":0,"dislike":0,"score":0,"citedBy":0,"replyTime":"2017-03-12T04:26:12.000Z","msg":"留名<img src=\"/assets/faces/normal/agree.gif\" class=\"hkgmoji\" />"},{"pid":"c42ef3477a98cd767d0d3bc39a7b3b07dbbd5c84","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-12T04:26:35.000Z","msg":"「阿勇，起身啦。」我被阿秀搖醒。<br />\n<br />\n「吓？十二點啦？」<br />\n<br />\n「差唔多，仲有半個鐘，我哋要做定準備。」<br />\n<br />\n「Okok。」<br />\n<br />\n我換好了衣服，穿上鞋子。坐在沙發上等待下一則電話。<br />\n<br />\n十一時五十五分⋯⋯<br />\n<br />\n十一時五十六分⋯⋯<br />\n<br />\n十一時五十七分⋯⋯<br />\n<br />\n十一時五十八分⋯⋯<br />\n<br />\n十一時五十九分⋯⋯<br />\n<br />\n十二時正。<br />\n<br />\n電話響起。<br />\n<br />\n「現時為午夜十二點，由現在開始，XX邨嘅十二座公寓大廈以及現時喺邨內嘅住戶將會與外界封鎖，並進行第十屆大逃殺大會，而非住戶人士則會被驅逐。被選中大廈嘅住戶，由現在開始，需要至少殺死一名其他大廈的住戶。而非被選中嘅住戶能夠抵坑，但係喺頭二十三小時內不得「自衛」及「主動」，喺結束前嘅一小時先能夠對「攻」方使用致死武力。若「攻」方唔能夠達到目標，或「逃」方違反規則，將會直接處死。而喺每一個單位，都已經收埋左附合人數嘅武器。「攻」方為：10座。」<br />\n<br />\n「Ok未？得嘅就行。」阿秀似乎沒有任何猶豫。<br />\n<br />\n這時我終於忍不住開口：「秀。」我叫停了他，他也回頭看着我，我便繼續說下去：「其實由尋日見到你我就已經想問，點解你可以殺得落手？」<br />\n<br />\n「咩意思？」<br />\n<br />\n「咩咩意思？殺人喎？唔係點都應該有啲猶豫㗎咩？但係我見你根本唔會在意自己殺嘅人，甚至乎連嗰一丁啲憐憫都冇。」<br />\n<br />\n「冇咩特別，只係為咗生存，就好似我嘅仆街父母一樣。」<br />\n<br />\n「仆街父母？」文樂也忍不住問。<br />\n<br />\n「冇錯，不過唔好意思，我由嗰時開始已經決定唔會再提起呢件事。」他決斷地說。<br />\n<br />\n「即使係我都一樣？」我問道。<br />\n<br />\n「即使係你？」他突然冷笑一聲：「你以為自己邊個？我只不過係為咗生存先咁啱得咁橋搵左你做合作對象。」<br />\n<br />\n他見我沒有反應，便繼續說：「冇問題嘅話就出發。」<br />\n<br />\n這時，不知道文樂是想緩和氣氛還是智商低，問了一個十分愚蠢的問題：「其實點我哋唔留喺度？」<br />\n<br />\n秀沒好氣的回答：「你都要知出面咩情況㗎，同埋如果我哋唔出去，又點樣減少競爭人數？」<br />\n<br />\n「減少競爭人數？即係殺人？」<br />\n<br />\n「唔係咁係點？」我回答：「反正唔係我哋郁手。」<br />\n<br />\n文樂沉默了一會，然後說：「勇，其實我啱啱都已經想問。雖然你口口聲聲話阿秀，但係我睇得出，其實你即使對殺人反感，但你根本冇任何恐懼。」<br />\n<br />\n他沒有說話，而阿秀也看着我，等待我的回答。<br />\n<br />\n「因為⋯⋯我⋯⋯曾經殺過人。」我看他們沒有說話，便繼續說下去：「嗰件事係喺三年前發生，即係在我搬進來這個屋邨之前嘅事。嗰一天，我如常地受到同學們嘅欺凌，但係嗰次係最嚴重嘅一次，他哋將我打到鼻血血流如注。嗰時我即刻走佬，走到一個便利商店門口，其中一個人撲低我。我見到側邊有個阿叔飲緊支裝啤酒，一時間諗唔到點算就攞起一個空樽用力扑落嗰條友度，最後我係少年感化院坐左兩年。我到而家都仲未忘記到，嗰一刻硬碰硬嘅感覺，嗰一種真實感同存在感。」說罷，我竟忍不住留了一滴淚，但只有一滴。<br />\n<br />\n我繼續說：「雖然我已經唔驚見到死人，但係我依家驚嘅係，自己見到有人死竟然可以無動於衷。」<br />\n<br />\n「阿勇，對⋯⋯」正當文樂打算開口時：「咻一一一一」<br />\n<br />\n「外面有人。」阿秀輕聲說：「要殺出去，你哋可以傷害佢哋，只要最後一擊交俾我就冇問題。」<br />\n<br />\n我緊握手上的開山刀，緊張的心情令冷汗接二連三的流下，文樂拍了拍我的背，示意我不要太緊張。<br />\n<br />\n但我看著他，發覺他拿著斧頭的手也在發抖。相反，在我們前方，臉孔丶衣服以及刀身上都沾上已經乾了的血液的阿秀，面帶微笑地對我們說：<br />\n<br />\n「準備好了嗎？」<br />\n<br />\n「死就死啦⋯⋯」我深吸了一口氣。<br />\n<br />\n我漸漸回想起來了，這件事的源頭⋯⋯"},{"pid":"6e8212f6531a1547f3f5369760c8c6fd4e38ec8c","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-12T04:26:57.000Z","msg":"「溫馨」的回想已經完畢。接下來就是一場大戰了。<br />\n<br />\n「等等。」我說。<br />\n<br />\n我走進自己的房間，拿出一部本來是備用的手機，我把SIM卡插入，確認能夠撥出和接受來電後，我把它的音量調到最大。<br />\n<br />\n我偷偷打開門，他們的確是「10」字人，有三個人，應該不成太大問題。我慢慢地等待時機成熟，這時，他們開始轉身。<br />\n<br />\n機會來了！<br />\n<br />\n我馬上把手機滑到他們面前，這時他們背對着我們，我馬上致電到備用電話。就在他們打算接電話時，阿秀已經手持兩把刀快速衝了出去並殺死了其中兩個人。但阿秀似乎和另一個比較「有料度」不相上下。<br />\n<br />\n「啊⋯⋯啊⋯⋯！屌！我唔撚理啦！」文樂作好了覺悟後也衝了出去。而我則跑到電梯前，以盡快離開。<br />\n<br />\n接下來，我聽到的，是文樂的慘叫聲。我走了過去，看見他看着三具屍體，面色蒼白，並且嘔了。<br />\n<br />\n我拍了一拍他的背，說：「兄弟，唔洗咁自責，你都係求生存。」<br />\n<br />\n他看着我，說：「屌，你咪又係成塊面青哂？得啦，經歷多幾次就冇事。」他擦了一擦嘴。<br />\n<br />\n（以下開始轉口語，以後都一樣。如果不便請原諒。）<br />\n<br />\n阿秀執起左我部備用電話同一把同我嗰把一樣嘅開山刀：<br />\n<br />\n「遲啲會有機會用到。」<br />\n<br />\n我接過開山刀，而文樂都執起左一把軍刀。<br />\n<br />\n「噠噠噠噠噠噠噠。」<br />\n<br />\n一陣腳步聲。<br />\n<br />\n「噔！」<br />\n<br />\n一下響亮嘅硬物撞擊聲。<br />\n<br />\n*<br />\n<br />\n！！！<br />\n<br />\n我啱啱暈左？我慌亂咁周圍望，我比一個「人」吸引左視線。<br />\n<br />\n我向下望。<br />\n<br />\n見到嘅。<br />\n<br />\n係阿勇嘅屍體。<br />\n<br />\n「啊⋯⋯啊⋯⋯」<br />\n<br />\n眼淚。<br />\n<br />\n決堤。<br />\n<br />\n「對唔住⋯⋯對唔住啊⋯⋯！」<br />\n<br />\n我抱住阿勇冰冷嘅身體，講出左呢句說話。<br />\n<br />\n點解。<br />\n<br />\n我要為佢而流淚？<br />\n<br />\n我唔知。<br />\n<br />\n我真係唔知。<br />\n<br />\n我不斷用頭撞牆，直到頭破血流。<br />\n<br />\n直到涙水。<br />\n<br />\n被染成左血水。<br />\n<br />\n*<br />\n<br />\n一間瀰漫住血腥味嘅單人房。<br />\n<br />\n房內及外都充滿屍體，除左一個人。<br />\n<br />\n佢仲企喺度。<br />\n<br />\n文樂。<br />\n<br />\n佢身上遍佈住只有被虐待先會產生嘅新鮮傷痕。鮮血直流，但佢完全唔在意，並用手指沾左一啲血。<br />\n<br />\n放入口中。<br />\n<br />\n似乎愛上左呢種味道。<br />\n<br />\n文樂目露兇光，但係。<br />\n<br />\n佢笑緊。<br />\n<br />\n文樂嘅內心，已經逐漸腐壞。<br />\n<br />\n*<br />\n<br />\n已經過左三年，我再冇見過文樂。但係，雖然阿勇死左，但係身為佢合作對嘅我，卻冇死。<br />\n<br />\n三年嚟，大家合力搵到唔需要廝殺都可以共存嘅方法。然後終於，一切都結束左。<br />\n<br />\n我好想係咁。<br />\n<br />\n好想，真係好想。<br />\n<br />\n可惜，現實永遠事與願違。<br />\n<br />\n我戴上耳機、護目鏡同面罩。<br />\n<br />\n喺上年，有一個文弱書生用呢個地方僅餘嘅物料，製造左一個毒氣彈，打算殺哂所有人。<br />\n<br />\n跟住死左好多人。即使係我，見到呢種核突嘅死狀，都忍唔住嘔左。<br />\n<br />\n但我唔會改變初衷。<br />\n<br />\n為求生存不擇手段。<br />\n<br />\n我攞起武士刀，慢步離開自己嘅屋企。<br />\n<br />\n其實今日並唔係我嘅「獵殺日」，係五座。<br />\n<br />\n文樂。<br />\n<br />\n佢喺呢三年內，佢成為左五座「揸fit人」。<br />\n<br />\n原因？五個大字。<br />\n<br />\n我點撚知啫。<br />\n<br />\n我只知道佢每到五座嘅「獵殺日」，佢都會同仲生還嘅五座住戶「開大會」。同埋佢已經變得心狠手辣。<br />\n<br />\n大會內容？我都唔知。只因冇人夠膽闖入去，因為一定會比人圍毆致死。<br />\n<br />\n但我今日嘅目標，就係要去見文樂。<br />\n<br />\n我係隻身一人，自從阿勇死左，我就變左獨行俠。<br />\n<br />\n毒氣擴散之後，我為咗避免吸入毒氣，戴上口罩同護目鏡。<br />\n<br />\n因此，我甚至以呢個造型闖出左一啲名氣。<br />\n<br />\n到左一個比五座居民佔領，位於屋村中央嘅「屋村委員會議室」。有兩個守衛企喺會議廳出面，但係可能因為聽過我個朵，兩個都唔係好敢郁手。<br />\n<br />\n「放心，冷靜啲。我唔係嚟搞事，我有嘢要搵你哋大佬。」我舉起雙手示意佢哋冷靜。<br />\n<br />\n「你⋯⋯你估我哋會信你咩？！」其中一個守衛講。<br />\n<br />\n「3⋯⋯」我開始倒數。<br />\n<br />\n「啊？」<br />\n<br />\n「2⋯⋯」<br />\n<br />\n「1⋯⋯」<br />\n<br />\n「0。」<br />\n<br />\n「佢今日唔可以殺人我哋快啲搞掂佢！」<br />\n<br />\n其中一個人用長槍隊我，我側身避開，然後反手握刀向前刺入佢嘅腹部。然後向上一劃，鮮血源源不絕咁噴出。<br />\n<br />\n我繼續反手握刀並向後刺入另一個人嘅身體。我轉身並向下將佢嘅成個頭劈落。<br />\n<br />\n成個過程冇花多過五秒。<br />\n<br />\n我打開大門，全場大概有一百二十或者三十人左右。<br />\n<br />\n我望住企喺咪前嘅文樂，大嗌：<br />\n<br />\n「陳文樂！」<br />\n<br />\n佢立即望向我，而且立即認出我。佢同旁邊兩個人講左兩句，就戴上防毒面具從後門離開。<br />\n<br />\n「上！」其中一個人大嗌。<br />\n<br />\n全部人即刻向我投以惡意嘅眼光，我知道呢鋪「大檸樂」，於是馬上奪門而出。<br />\n<br />\n「咪走啊！」<br />\n<br />\n屌屌屌屌屌！<br />\n<br />\n我走到去一條小路，有四個人仲跟住我。<br />\n<br />\n突然，其中一個人撲低左我。我企返起身，攞出武士刀同西洋劍，打算決一死戰。<br />\n<br />\n其中一個人舉刀劈嚟，我用右手嘅西洋劍擋開，再用左手嘅武士刀喺佢嘅頸上劃出一條血痕。<br />\n<br />\n另一個人衝過嚟，我向後跳開，並反手握住武士刀衝前喺佢肚到切前一個開口。<br />\n<br />\n四個人已經死左兩個。<br />\n<br />\n我將一個接近緊嘅敵人捉住並喺腰袋子攞出一把軍刀插入佢嘅後頸。<br />\n<br />\n突然，一把利刃穿過左我嘅腹部。<br />\n<br />\n我擰轉頭並踢開佢，然後一刀劈落佢膊頭，並用拔刀時候嘅力量將佢拉過嚟，反身用手踭批向佢個頭，最後反手將佢個頭斬落嚟。<br />\n<br />\n仆街，流嘅血比我想像中多⋯⋯<br />\n<br />\n我瞓左喺地下，然後就眼前一黑。"},{"pid":"b4bddf901f398cc3e4873601c60058a09b11601e","tid":152708,"uid":26330,"like":0,"dislike":0,"score":0,"citedBy":0,"replyTime":"2017-03-13T09:31:17.000Z","msg":"好睇 加速<img src=\"/assets/faces/normal/tongue.gif\" class=\"hkgmoji\" />"},{"pid":"83983e0eb91b8c8de5fdb3ddd4c6c7f45aaf81e3","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-13T09:41:37.000Z","msg":"<blockquote>好睇 加速<img src=\"/assets/faces/normal/tongue.gif\" class=\"hkgmoji\" /></blockquote><br />\n多謝，我會盡快<img src=\"/assets/faces/normal/like.gif\" class=\"hkgmoji\" /> <img src=\"/assets/faces/normal/like.gif\" class=\"hkgmoji\" />"},{"pid":"552461afd08e4ad4588b9efe445e188524534a7c","tid":152708,"uid":30313,"like":0,"dislike":0,"score":0,"citedBy":0,"replyTime":"2017-03-13T09:47:14.000Z","msg":"支持<img src=\"/assets/faces/normal/tongue.gif\" class=\"hkgmoji\" />"},{"pid":"f98889a439328cafffb4ec196d4974a9b8444817","tid":152708,"uid":70331,"like":0,"dislike":0,"score":0,"citedBy":0,"replyTime":"2017-03-13T11:23:14.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"8ebe9ccfd7e03554b051d076ba227cbb181678a1","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-13T13:44:08.000Z","msg":"屌，我暈左幾耐？<br />\n<br />\n「喂！佢醒左左啦！」一個男人嘅聲音。<br />\n<br />\n啊？<br />\n<br />\n我望向自己嘅左手，然後又望一望右手。<br />\n<br />\nPK，我比人捉左。<br />\n<br />\n一間大雜物房。<br />\n<br />\n文樂，唔係，陳文樂，我應該視你呢一連串嘅行動為挑釁啊呵？<br />\n<br />\n既然係咁，下次見面，我都唔會比面。<br />\n<br />\n過左五分鐘，一個大隻佬走左過嚟。<br />\n<br />\n「靚仔，你知唔知呢道其實有一件好正嘅嘢？」佢問我。<br />\n<br />\n「乜叉野咁柒把炮啊？」我反問。<br />\n<br />\n佢冇嬲，然後講：「其實喺呢個鬼地方，只要你一日唔死，所以傷都可以快速痊癒，包括斷肢。」佢打開旁邊一個櫃桶，攞出一條皮鞭。<br />\n<br />\n我喺上年已經知道左。<br />\n<br />\n我吞一吞口水，然後佢將皮鞭抽過嚟。<br />\n<br />\n我痛到面容扭曲，而赤祼嘅上身出現一條血痕。<br />\n<br />\n「啊！！！！！」我痛苦咁大叫。<br />\n<br />\n佢不斷抽，不斷抽。<br />\n<br />\n屌！《格雷的五十道陰影》？！我鍾意男人㗎撚樣！<br />\n<br />\n佢放低左皮鞭，然後又攞出一個大鉗放喺我腳指度。<br />\n<br />\nFxck！而家仲嚟《東京喰種》？！<br />\n<br />\n「唔好⋯⋯唔好啊⋯⋯」我一邊流淚一邊哀求。<br />\n<br />\n但個變態仲尻high！<br />\n<br />\n「啊吓！！！！！！！！！！」<br />\n<br />\n五分鐘之後，我嘅腳指已經全失。<br />\n<br />\n佢走左出房。<br />\n<br />\n佢打算一陣再繼續折磨我。<br />\n<br />\n「撚樣！挽閪埋《獵人》，攞尻我啲內臓同指甲啊嘛！」我歇思底里咁大叫，憤怒到左極點。<br />\n<br />\n佢唔理我，行左出雜物房。<br />\n<br />\n我就咁䀫左半粒鐘，佢未返嚟，但傷仲未好返哂。<br />\n<br />\n但已經足夠，我用腳拋一把地下嘅刀去我個口到。<br />\n<br />\n成功！我啱啱好咬住左刀柄。我又將佢吐左去右手。<br />\n<br />\n再用佢伸入連牆手銬嘅鎖匙窿，嘗試撬開佢。<br />\n<br />\n解開左！我即刻解埋左手。<br />\n<br />\n搞掂。<br />\n<br />\n我着返衫同攞返裝備同武器。<br />\n<br />\n我打開門，好嘢！佢唔喺度。<br />\n<br />\n報仇？下次啦。但係我，一定殺左佢。<br />\n<br />\n而陳文樂，事到如今，已經冇必要再講我本身已經唔太注重嘅情義。<br />\n<br />\n呢個時候，條仆街嘅聲音喺後方響起。<br />\n<br />\n「屌你老母！你咪以為自己走得甩咩？！」<br />\n<br />\n我冇望返轉頭。但係，我嘅左胸被一把刀刺入左。<br />\n<br />\n仆街！小李老母飛刀？！<br />\n<br />\n我抆出小刀，好彩冇傷到心臓，如果唔係有自癒能力都死硬。<br />\n<br />\n我聽到佢嘅聲音越嚟越細，但係因為我都收咗太多傷，意識都開始模糊。<br />\n<br />\n仆街，如果暈咗喺度，好快就會俾人捉番。<br />\n<br />\n一定要搵一個安全嘅地方。<br />\n<br />\n我跑向五座，打算去阿勇以前嘅屋企，嗰到正常都唔會有人去。<br />\n<br />\n希望⋯⋯唔會見到敵人。<br />\n<br />\n終於跑到入間屋，我直接就攤左係地下。<br />\n<br />\n屌，一日暈Q左兩次。<br />\n<br />\n「喂！你⋯⋯你冇事呀嘛？」<br />\n<br />\n突然響起左一把溫柔嘅女聲，我已經唔理得太多，喺疲倦、傷勢同佢溫柔嘅聲音驅使之下，我已經再次暈低左。"},{"pid":"55c19472f409ae7f3d3e5382b8b23ab1eff8f74e","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-13T13:50:02.000Z","msg":"呢篇短左啲，遲啲（應該）補返。"},{"pid":"1b3737b42426d4b5c35b5e0cf3b3744a02f8268d","tid":152708,"uid":42575,"like":0,"dislike":0,"score":0,"citedBy":0,"replyTime":"2017-03-13T15:24:48.000Z","msg":"<span style=\"font-size: xx-large;\"><span style=\"color: red;\">挽</span></span><br />\n<br />\n負評 上一頁"},{"pid":"34b207d038ba3839cac366e880afe7e87ce38b03","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-16T10:23:14.000Z","msg":"成功！Yes！<br />\n<br />\n我叫方俊宇，係一名中六生，亦係一個駭客。<br />\n<br />\n我而家，hack緊入Deep Web。<br />\n<br />\n點解？因為我喺一年前去過一個朋友屋企打算通宵睇波，<br />\n<br />\n點知，到左十二點正，佢突然話聽到電話響，跟住就走左入房聽電話。<br />\n<br />\n問到係，我⋯⋯咩都聽唔到。<br />\n<br />\n然後，過左十五分鐘，佢仲未出返嚟。我開始有少少不安。但我仍然決定走過去睇一睇。<br />\n<br />\n我入到佢間房⋯⋯一個人都冇。<br />\n<br />\n我𣊬間呆尻左。<br />\n<br />\n我冇去搵其他房，因為我知，就算搵，都會只不過係自欺欺人。<br />\n<br />\n我一直冇同人提起呢件事，即使有人問我，我都會扮無知。<br />\n<br />\n因為我唔想比人當妄想症患者，然後比人捉尻左去精神病院。<br />\n<br />\n直到一日，喺Facebook見到一個post。<br />\n<br />\n有一個女網民講左一件同我極為相似嘅事。<br />\n<br />\n我立即pm佢，佢開始仲有少少懷疑。<br />\n<br />\n我立即提出一啲佢本人都仲未講起嘅細節。<br />\n<br />\n跟住落嚟，我連續三日冇返學，不斷調查呢件事。<br />\n<br />\n個女仔叫陳倩婷，佢老豆係醫生，佢叫佢老豆幫我哋寫醫生紙。<br />\n<br />\n可能你會問：點解佢老豆會幫我哋？<br />\n<br />\n原因好簡單：佢老豆都係目擊者。<br />\n<br />\n我已經喺Deep Web到搵到相關資料，上面一個論壇，有人提起過呢件事。<br />\n<br />\n我hack左入佢部腦，果然，佢係香港人，住喺天水圍。<br />\n<br />\n佢自稱係本人收到電話，然後有人叫佢要殺人，總之好L複雜。<br />\n<br />\n然後佢啲friend唔見哂，我同佢阿哥並唔在意，但係老豆話自己係上一屆嘅生還者。<br />\n<br />\n一開始佢哋都仲係唔信，然後個老豆攞出三件武器，而佢哋亦立即相信。<br />\n<br />\n佢話喺嗰度，只要一日死唔去，就所有傷都可以復原，而且嗰度嘅時間慢我哋一倍左右。<br />\n<br />\n我亦搵到佢嘅Facebook，pm佢話我見到佢喺Deep Web嘅post，並約佢出嚟見面。而且佢應該承左，我哋後日一間會係一間屯門嘅M記見面。<br />\n<br />\n我亦hack左入警方嘅資料庫，確實有呢單野，但政府唔想搞大件事，所以比一大筆錢失蹤者嘅家屬。<br />\n<br />\n當然，我唔會將呢啲嘢同陳倩婷同老豆講。<br />\n<br />\n屌，始終Hacker都唔見光㗎嘛。<br />\n<br />\n但我都約左陳倩婷聽日出嚟討論一下，佢話佢老豆要返工，嚟唔到。<br />\n<br />\n佢問我住邊，我話將軍澳，佢竟然住我附近。<br />\n<br />\n佢話佢屋企有工人，唔係太方便，可唔可以上我屋企傾。<br />\n<br />\n我要事先聲明，我絕對唔係咩好人，更加唔會係正「淫」君子。但基於以下兩個原因，我都係唔可以太接受。<br />\n<br />\n一.就算我唔係好人，都應該保留返異性之間嘅距離，更何況我哋聽日先係第一次見面。<br />\n<br />\n二.正如我上面講，我聽日先同佢第一次見面，連佢咩樣我都唔知，如果佢係個樣衰嘅死肥婆，咁我就真係「柒過關家姐」。<br />\n<br />\n因此，我話不如去樓下搵間鋪頭坐低傾？<br />\n<br />\n跟住我諗一諗，我頂，我樓下根本冇一間可以比我坐低傾計嘅鋪頭。<br />\n<br />\n麥當勞又要去行好耐先到，樓下啲茶餐廳又貴又唔好食，坐低唔叫嘢食尷尬都算啦，問題係個老闆會黑尻你面，你都係唔走佢就趕你走。<br />\n<br />\n冇辦法，唯有俾佢上嚟。<br />\n<br />\n只期望，我唔使失貞，就算失，都求下你佢係靚女。<br />\n<br />\n多尻謝你。<br />\n<br />\n*<br />\n<br />\n我坐返起身。<br />\n<br />\n我記得⋯⋯我係入左阿勇屋企⋯⋯然後就暈咗⋯⋯<br />\n<br />\n好似仲聽到一把女人聲。<br />\n<br />\n我打算落床先，跟住我發現有個女仔趴在喺床邊。<br />\n<br />\n佢應該就係我暈之前聽到嗰把聲，我輕輕拍一拍佢膊頭。<br />\n<br />\n佢震左一震，似乎係醒左。<br />\n<br />\n佢抬起頭，並將頭髮移到耳仔後面。<br />\n<br />\n我呆左。心入面同外表都呆左。<br />\n<br />\n我從未見過咁靚嘅女仔，仲要咁有氣質。<br />\n<br />\n我唔識形容，講太多太造作。<br />\n<br />\n真係要講嘅話，就好似《Gantz》入面嘅麗香。<br />\n<br />\n而身材⋯⋯我只能夠話遺憾。<br />\n<br />\n你懂的。<br />\n<br />\n並唔係話完全一馬平川似草原，但絕對唔係胸湧澎湃像大海。<br />\n<br />\n「唔⋯⋯」我打算開口打破沈默。<br />\n<br />\n「砰！」<br />\n<br />\n破門聲。<br />\n<br />\n「八婆！同我出嚟！」一把粗豪嘅男人聲。<br />\n<br />\n佢講緊呢個女仔？<br />\n<br />\n我跟住佢行左出去。<br />\n<br />\n一個死肥佬。<br />\n<br />\n「八婆！肯出嚟喇咩？！」<br />\n<br />\n「唔好八婆八婆聲得唔撚得？」此話出自我口。<br />\n<br />\n「青頭仔！你邊度㗎？！」<br />\n<br />\n講多無謂。<br />\n<br />\n我攞起放喺地下嘅武士刀。<br />\n<br />\n「呢⋯⋯呢把刀⋯⋯唔通你⋯⋯」<br />\n<br />\n「嚓！」<br />\n<br />\n清脆嘅聲音。<br />\n<br />\n我一刀將佢斬開兩缺。<br />\n<br />\n我突然發覺後面仲有個女仔睇住，咁樣嘅場面未免血腥左少少。<br />\n<br />\n我擰轉頭望一望佢，見到佢面上並冇太大表情。<br />\n<br />\n「唔該你幫左我，呢個阿叔當係我還個人情比你。」我話：「我叫梁展秀。」<br />\n<br />\n「郭曉彤。」佢細聲講。<br />\n<br />\n「我會記住。」我點一點頭，然後轉身離開：「有緣再見。」<br />\n<br />\n而家唔係我刷好感度嘅時候，真係死唔去先算啦。<br />\n<br />\n如果，真係可以生存落嚟。"},{"pid":"3b2e0b40fdd47e469fc6898f61f39ed29a0c6d76","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-16T10:27:58.000Z","msg":"呢排多嘢做，遲咗出又出少咗，真係對唔住咁多位（雖然其實好少），我都keep住出，而家爭嘅份量會係四月補返"},{"pid":"76353ae60fc9deab5b405ed811e36006b674756a","tid":152708,"uid":21122,"like":0,"dislike":0,"score":0,"citedBy":0,"replyTime":"2017-03-16T10:37:52.000Z","msg":"攻方1仔<img src=\"/assets/faces/normal/tongue.gif\" class=\"hkgmoji\" />"},{"pid":"7142f964127b27dc006f7a4bf6c6186f31c77a25","tid":152708,"uid":70267,"like":0,"dislike":0,"score":0,"citedBy":0,"replyTime":"2017-03-19T09:33:42.000Z","msg":"我收埋手機，啱啱十二點已經收到電話。<br />\n<br />\n今日，係十座。<br />\n<br />\n我走向第八座，撘𨋢上到四樓，進入A室。<br />\n<br />\n一間烏黑一片嘅房間。<br />\n<br />\n一個銀髮嘅年輕男子背對住我，佢攞出一包萬寶路香煙，點火。<br />\n<br />\n我行前，攞左佢一支煙。<br />\n<br />\n「好貴，慳啲食。」<br />\n<br />\n我點火，坐喺佢面前。<br />\n<br />\n「咪又係搶返嚟？嘿。」<br />\n<br />\n「之前又話唔合作？」佢平靜咁問我。<br />\n<br />\n「我要殺一個人。」我講：「陳文樂。」<br />\n<br />\n佢點頭：「大茶飯喎。」<br />\n<br />\n「唔大都唔搵你啦。」我苦笑：「有冇計？」<br />\n<br />\n「要諗一定有。」佢回答：「比一日時間我。」<br />\n<br />\n「好。」我企起身並離開。<br />\n<br />\nCarter，Issac Carter。<br />\n<br />\n天生銀髮嘅中日英混血，個性冷靜，有一個令人妒忌嘅英俊面孔。<br />\n<br />\n雖然我都唔算好差，但同佢相比，都只係哂尻氣。<br />\n<br />\n我喺一次機遇巧合下認識左佢，並發現佢同我一樣。<br />\n<br />\n係「背叛者」。<br />\n<br />\n佢問我要唔要合作，但我都講過，自從阿勇死咗，我都冇再同任何人合作過。<br />\n<br />\n而，陳文樂⋯⋯<br />\n<br />\n雖然我知佢已經變左，但冇諗過佢會咁對我。<br />\n<br />\n我唔會遲疑，亦唔會喺隊冧佢之後感到遺憾。<br />\n<br />\n我只不過係喺三年前同佢合作左三日。<br />\n<br />\n諗到呢到，我突然聽到一把男性嘅慘叫聲。<br />\n<br />\n我望向聲音傳嚟嘅方向，見到郭曉彤狠狠咁咬住一個男人嘅手臂。<br />\n<br />\n另外仲有三個人，其中兩個拉開佢，然後俾郭曉彤咬嗰個男人兜巴焦落郭曉彤塊面度。<br />\n<br />\n我喺遠處緊握拳頭。<br />\n<br />\n一嚟忍緊道火，二嚟忍緊救佢嘅慾望。<br />\n<br />\n多一事不如少一事，而且佢照顧我嘅人情已經還⋯⋯<br />\n<br />\n哂⋯⋯<br />\n<br />\n我忍唔住。<br />\n<br />\n因為，我見到兩樣嘢。<br />\n<br />\n一，佢俾人捉走時，緊閉雙唇，望住我嗰個可憐嘅眼神。<br />\n<br />\n淨係呢個我都仲忍受到但係我見到嘅第二樣嘢，<br />\n<br />\n係其中一個男人嘅笑容。<br />\n<br />\n一個對住避孕套同郭曉彤展露出嘅淫賤笑容。<br />\n<br />\n我抆出西洋劍同武士刀，直接衝前並插入左淫笑男人嘅身體內。<br />\n<br />\n我將刀抽出，兩片刀刃同時喺另一個男人嘅喉嚨前方劃過。<br />\n<br />\n我正打算直接給予另外兩個人致命一擊。卻發現佢哋已經瞓左喺地下。<br />\n<br />\n唔洗問阿貴，係郭曉彤做嘅。<br />\n<br />\n雖然喺呢個地方生活左三年有呢種身手都唔算太出奇，但佢始終係一個睇落去好瘦弱嘅女仔，難免為我帶嚟一絲嘅驚訝。<br />\n<br />\n不過既然事情已經解決，我都應該離開。<br />\n<br />\n突然，佢捉住我件衫。<br />\n<br />\n我慢慢擰轉頭。<br />\n<br />\n「唔好望！⋯⋯」佢講，我即刻擰返轉頭。<br />\n<br />\n「可唔可以比我跟住你？」佢問。<br />\n<br />\n我心震一震。真係問嘅話我其實冇咩所謂，只要唔會阻手阻腳就ok。<br />\n<br />\n睇佢啱啱嘅身手，留佢喺身邊做個照應都並無壞處。<br />\n<br />\n反正，我唔會產生不必要嘅FF。<br />\n<br />\n但都要循例問一問：「跟住我唔代表安全，你真係要跟？」<br />\n<br />\n佢冇回答，我亦知道佢嘅答案。<br />\n<br />\n當然，有咩事發生我會救佢，但救唔到亦唔關我事。<br />\n<br />\n希望聽日卡特可以比到一個好策略我。<br />\n<br />\n*<br />\n<br />\n今日就係陳倩婷嚟我屋企嘅日子。雖然我話過如果係失身，希望係靚女，但其實失唔失我都希望係，如果唔係有少少對唔住我身為毒撚嘅FF。<br />\n<br />\n只希望我有生之年能夠識一個靚女朋友。喺外地工作緊嘅父母，希望你哋在天⋯⋯空嘅另一方能夠保佑我。<br />\n<br />\n「叮噹！」<br />\n<br />\n門鈴響起。<br />\n<br />\n我唔打算喺防盜孔度𥄫出去，因為咁樣就失去咗一打開門見到佢廬山真面目嗰種震撼感。<br />\n<br />\n我深吸一口氣，直接打開門，睇住面前嘅女仔，我直接閂門。<br />\n<br />\n不斷不斷咁喘氣。<br />\n<br />\n我見到啲咩？屌得閑再寫。"}]}