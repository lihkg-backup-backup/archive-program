{"tid":1471147,"cid":5,"subCid":0,"title":"【抗爭方向檢討】唔好俾人帶風向！","createTime":"2019-08-14T07:57:56.000Z","updateTime":"2019-08-14T08:04:22.000Z","uid":158066,"like":0,"dislike":0,"uniUserReply":1,"replies":[{"pid":"550d77e1bc71f8609d3cf4cfb2f403d8f650081e","tid":1471147,"uid":158066,"like":0,"dislike":0,"score":0,"citedBy":0,"replyTime":"2019-08-14T07:57:56.000Z","msg":"【幫P牌朋友開post】<br />\n<br />\n吾日三省吾身，定期檢討一下先可以令呢場抗爭延續落去。睇過唔同人既意見同最近抗爭既姞果，我認為呢場抗爭有以下改變既地方。<br />\n<br />\n堵路hit and run<br />\n雖然連登各位都知道阻路既目的係加重政府既管冶成本，拖低經濟以逼令政府讓步，但係大眾唔知亦都唔明。我認為係解釋勇武抗爭既行為方面既文宣應該加強，說明不合作運動既原理，以及舉一d成功既例子如甘地黑人運動。勇武派亦可作出承諾阻路等不合作活動只會係週未進行，盡量hit and run唔留守，行動前亦會文宣等市民有所準備，減少對市民既影響之餘亦達到目的。<br />\n另外，勇武派既資訊混亂亦都係一個問題。我提議勇武派只用hit and run, set完就走既模式抗爭，以減少兵力損失同增大規模。有部分人會認為勇武有人有裝備，留守一陣等見到狗再走都未遲。但係你地要知道你set野既時候d狗就已經知你係邊，開始佈置包圍，到你見到佢好多時已經走唔到。兵力寶貴，加上唔知勸你留低既究竟係人定狗。所以純粹hit and run會係更好既選擇，亦方便參與既義士見到set 好野就知道可以走去其他地方，令到因為信息混亂而跟唔到大隊，搞到落單被捕既人減少。<br />\n<br />\n和理非<br />\n係和理非方面，我認為係模式上同方向都可以作出改變。<br />\n<br />\n係模式上，現時主要係合法集會並以集會場地作為基地比勇武派人士有退路。建基於我對hit and run既建議，勇武派唔需要任何據點作為退路，因為無任何退路會比速度散水更安全。所以我建議和平集會既場地同勇武派既行動錯開，一方面可以方便一般市民去參與集會，增加支持人數。另外，因為勇武同和理非既地方錯開，所以d狗少左理由攻擊集會場地，令一般市民更加安全。<br />\n<br />\n係方向上，除左警黑同送中條例，政權都應該係目標之一。我地除左撼動意圖謀殺既執法機關外，助紂為虐既政黨都應該要處理。方法上除左集會同文宣，和理非仲可以做就係聯署去信。去信既地方唔止係白宮，國際人權組織同名人，去信既作用係逼對方作出回應，一d親中組織都可以去信，逼佢地表態並令佢地失去民意。<br />\n<br />\n具體例子:<br />\n其實大家都明白任何既抗爭運動都係逼政府讓步，某程度上係等政府施舍比我地，係政府主動。但係有一樣野我地可以做主動，直擊政權，就係11月區議會，只要令民建聯贏唔到，我地就行出改變政權第一步。我認為可以發起聯署或一人一信既模式去質詢民建聯是否認同721及8月5日警方做法，支唔支持成立獨立調查委員會，要佢地以文書既形式或公開形式回應。網民記者會上亦可以公開詢問，用傳媒既壓力逼民建聯露出馬腳。佢地始終係係中聯辦既人，中聯辦公開支持d狗佢地一定唔敢反對。到時候用佢地既回應做文宣，指責佢地支持暴力，支持殘害港人既行為。咁樣就可以增加佢地係黎緊區議會失利既機會，投票既候再破掌心雷，就好有機會一舉削弱中共係港府既勢力。<br />\n定期運動<br />\n無論勇武定係和理非，都可以將示威行動化成一個恒常既活動，例如逢星期五晚hit and run, 星期六靜坐集會。就快9月啦，到時要返學，出黎既人數會下降，呢個亦係中共既諗法。我認為要將示成運動延長，每次示威既規模可以細d, 但要連綿不斷，最好持續到11月市民都記得呢件事。咁樣先可以有機會係區議會上真正贏一次。"},{"pid":"43499ceed46b7a697076dada4d384e473d736b4a","tid":1471147,"uid":158066,"like":0,"dislike":0,"score":0,"citedBy":0,"replyTime":"2019-08-14T08:04:22.000Z","msg":"推"}]}