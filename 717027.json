{"tid":717027,"cid":30,"subCid":0,"title":"毒撚有交友困難症? 定係我已經有美好人生? 求屌醒","createTime":"2018-06-25T18:15:21.000Z","updateTime":"2018-06-26T06:22:53.000Z","uid":11403,"like":3,"dislike":5,"uniUserReply":13,"replies":[{"pid":"2d4299b9b25d39a7fb4304e239b57c6b96966acd","tid":717027,"uid":11403,"like":0,"dislike":0,"score":0,"citedBy":0,"replyTime":"2018-06-25T18:15:21.000Z","msg":"我唔知放感情台啱唔啱<br />\n還是應該放上班台或者講故台? 唔好意思 可能1999<br />\n<br />\n--------------------------<br />\n<br />\n做人做咗三十幾年<br />\n除咗老媽子 同埋個拍咗拖十幾年嘅女友之外<br />\n知心朋友一個都無<br />\n<br />\n同女友好少用Whatsapp傾偈 通常兩句就轉打電話<br />\n因此Whatsapp對我嚟講 係公事專用App<br />\n而我哋返工放工訓覺前都會講電話 <br />\n聽佢呻吓工作上嘅不滿 分享新聞 電視 同八卦<br />\n我好少主動去開發一個話題 通常都係佢講我聽 <br />\n我唔會覺得悶 佢亦講得好開心<br />\n我係一個好嘅聆聽者(?)<br />\n<br />\n份工返咗十幾年 有算係穏定嘅收入<br />\n每日返工 就係全日對住個電腦<br />\n食飯時間個個都唔同 所以都係叫四方果 坐喺個位度食<br />\n成個部門嘅人 勾心鬥角 不負責任 比比皆是 <br />\n同其他部門嘅同事 行過見到面會私底下講吓八卦<br />\n而且上司係獨家村 覺得&quot;我哋&quot;同&quot;人哋&quot;係兩個世界嘅人<br />\n唔應該有太多聯繫 每日返工就如坐監一樣<br />\n<br />\n直至最近大半年 先叫話同幾個同事玩得比較埋<br />\n有男有女 佢哋叫我哥哥 叔叔 甚至爸爸<br />\n其實我唔係大佢哋好多 雖然我外表真係比較頹<br />\n但無論如何 大家算係幾好傾<br />\nWhatsapp開群組約吓打波食飯 有傾有講 玩得開心<br />\n<br />\n但我渴望 除咗有女友之外 仲可以有可交心嘅朋友<br />\n可能自己摺得太耐 唔係好識同人相處<br />\n一有啲稍微「覺得」對自己好嘅人<br />\n就想對人哋更好 以為咁做可以令友情更進一步<br />\n但往往過份嘅熱情會嚇親唔少人<br />\n<br />\n人哋吹水嘻嘻哈哈 我又跟住吹<br />\n人哋買嘢食 我又跟住買<br />\n人哋去邊度玩 我又跟住去<br />\n男嘅 有一個玩得Close啲 會成日出去食飯<br />\n會成日聚埋吹水 會一齊打機<br />\n俾人嫌HEHE<br />\n女嘅 有一個會whatsapp吹吓水 佢叫我做爸爸 佢亦有男朋友<br />\n所以我對佢好好 唔覺得有問題 請飲飲食食<br />\n但又俾人話厹 俾人覺得有企圖<br />\n<br />\n我唔知自己係唔係太過心急<br />\n有時想約大家食多幾次飯 最終又被嫌太多太密太煩<br />\n「你自己搵返你條女食啦!」<br />\n「佢三十幾歲 老餅嚟㗎啦 你以為佢好後生呀?」<br />\n雖然有時唔知道 呢啲說話嘅動機為何 或者大家應該係講笑<br />\n但我唔多唔少個心覺得唔舒服<br />\n覺得我明明都無做錯啲咩 點解人哋會咁?<br />\n眼見人哋傾偈就嘻嘻哈哈 開心share<br />\n對住我呢 木口木面 應多句都費事<br />\n我啲零食就放埋一邊 過哂期都無人食<br />\n<br />\n於是自己又諗埋一邊 加上另外又有煩事<br />\n最後自己又再度摺埋 食自己嘅飯 放自己嘅工<br />\n連唯一會whatsapp吹吓水嘅<br />\n都俾我嚇走埋 開始疏遠我<br />\n<br />\n究竟我係咪有病? 交友困難症? 應該自我反省?<br />\n還是廢中之廢 堆填區都唔收?<br />\n<br />\n然而成件事我都無同我女友講過<br />\n因為我已經好耐無分享我公司嘅嘢俾佢聽<br />\n亦唔知從何說起<br />\n咁又係咪好有問題 好唔啱呢?<br />\n<br />\n歡迎屌醒<br />\n唔想睇就TLDR<br />\n多謝"},{"pid":"be5e7bafd80eb52bd9ed990d770c9e4f6b81548d","tid":717027,"uid":104422,"like":7,"dislike":1,"score":6,"citedBy":0,"replyTime":"2018-06-25T18:19:24.000Z","msg":"我覺得<br />\n<br />\n你要係工作環境識朋友難啲<br />\n好難搵到交心既<br />\n<br />\n係出面識無利益關係會好啲<br />\n同埋可能無乜打扮會比較嚇人掛"},{"pid":"626626336196cb3821357e290c1ba6524ce0efae","tid":717027,"uid":181152,"like":1,"dislike":1,"score":0,"citedBy":0,"replyTime":"2018-06-25T18:22:21.000Z","msg":"究竟我係咪有病? 交友困難症? 應該自我反省?<br />\n還是廢中之廢 堆填區都唔收?<br />\n<br />\nNo<img src=\"/assets/faces/normal/no.gif\" class=\"hkgmoji\" /> <br />\n應該你太急姐<img src=\"/assets/faces/normal/smile.gif\" class=\"hkgmoji\" /> <br />\nBtw 加油，我支持你！"},{"pid":"bd72587b6b4d4befec16ce0e89815537b783617d","tid":717027,"uid":169806,"like":1,"dislike":2,"score":-1,"citedBy":0,"replyTime":"2018-06-25T18:24:45.000Z","msg":"睇完， 你唔需要介意人點睇， 只要自己冇做錯就得... <br />\n<br />\n其實你都唔細，雖然細過我... 你應該明白做一件事冇可能所有人都滿意，高興... 只要唔犯法，唔影響到人... 做乜都冇所謂... 如果你唔係對果d 小妹妹有意思， 根本唔需要理人點諗"},{"pid":"ab73c4ee89f6143ed9982aeb3a46e147e4e15c14","tid":717027,"uid":152790,"like":2,"dislike":1,"score":1,"citedBy":0,"replyTime":"2018-06-25T18:34:29.000Z","msg":"同你既情況有d似<br />\n主要係生活重點放太多係女朋友同工作度<br />\n年紀大左<br />\n朋友大多都專注工作，結婚生仔<br />\n相處時間少左<br />\n<br />\n以前熟既慢慢疏遠<br />\n真係交心既都一個月先食一兩次飯<br />\n得果三兩個朋友係可以暢所欲言<br />\n<br />\n主要係自己冇果種心力同機會去認識新朋友<br />\n都冇心再去經營關係<br />\n朋友慢慢越黎越少<br />\n<br />\n好難改到，唯有睇開d<br />\n<br />\n特別係結婚果時<br />\n要諗6個兄弟出黎<br />\n我交唔齊<img src=\"/assets/faces/normal/frown.gif\" class=\"hkgmoji\" />"},{"pid":"2783c0646a0694ec47ac2811450c72043fb84617","tid":717027,"uid":134099,"like":3,"dislike":1,"score":2,"citedBy":0,"replyTime":"2018-06-25T18:36:08.000Z","msg":"好長 不過睇哂<img src=\"/assets/faces/normal/smile.gif\" class=\"hkgmoji\" /> <br />\n其實成篇文入面 你提過好多你同人嘅相處之道<br />\n你唔擅長講嘢 但你會聆聽...你可以試吓用呢個角度去睇多次自己...<br />\n不過我覺得你都可以諗吓 點解你會開始懷疑自己嘅？"},{"pid":"57656c120c1ba97f7a66b8791071c85c5932d992","tid":717027,"uid":191919,"like":0,"dislike":1,"score":-1,"citedBy":0,"replyTime":"2018-06-25T18:45:28.000Z","msg":"此回覆已被刪除"},{"pid":"a085b972ba0e68f3216339b133534b86f6ad4564","tid":717027,"uid":54076,"like":0,"dislike":1,"score":-1,"citedBy":1,"replyTime":"2018-06-25T18:49:33.000Z","msg":"順其自然啦 <br />\n你都唔會係果隻識計算去同人打好關係嘅人<br />\n我相信真心待人 最終對方都會一樣真心待你<br />\n會遇到嘅"},{"pid":"eed096975d61d8ccbc55321b08a1f35c2b9e3a14","tid":717027,"uid":169806,"like":0,"dislike":1,"score":-1,"quote":{"pid":"a085b972ba0e68f3216339b133534b86f6ad4564","tid":717027,"uid":54076,"like":0,"dislike":1,"score":-1,"citedBy":1,"replyTime":"2018-06-25T18:49:33.000Z","msg":"順其自然啦 <br />\n你都唔會係果隻識計算去同人打好關係嘅人<br />\n我相信真心待人 最終對方都會一樣真心待你<br />\n會遇到嘅"},"citedBy":0,"replyTime":"2018-06-25T19:21:13.000Z","msg":"如果佢識計算就唔駛喺度問... <img src=\"/assets/faces/normal/sosad.gif\" class=\"hkgmoji\" /> <br />\n所以都係問心無愧，做返自己就算..."},{"pid":"129baa620b03923660bc547de86a6625646049a0","tid":717027,"uid":187317,"like":0,"dislike":1,"score":-1,"citedBy":0,"replyTime":"2018-06-25T23:10:07.000Z","msg":"每個階段尋求嘅嘢都唔一樣, 不如試吓生返個。到時就自然會有新圈子, 新目標, 同事又會對你改觀。"},{"pid":"72357681e6c62c335c1f86843b842f0043b407ca","tid":717027,"uid":99691,"like":1,"dislike":1,"score":0,"citedBy":0,"replyTime":"2018-06-25T23:29:33.000Z","msg":"純粹覺得同人深交好難 <br />\n識下朋友都仲叫ok<br />\n你來追求更deep既友誼 <br />\n人地好多時都唔太上心<br />\n好似吃力不討好咁<br />\n所以一早放棄"},{"pid":"2f52819710bee6aee66ef8fd134ad259c2cdc4a2","tid":717027,"uid":77052,"like":0,"dislike":1,"score":-1,"citedBy":0,"replyTime":"2018-06-25T23:36:55.000Z","msg":"雖然小弟好後生，意見未必真係有用，不過我都試下講下<br />\n<br />\n俗語話，道不同不相為謀，你嘅道係咩？<br />\n一般嚟講，呢個道可以係興趣，可以係人生嘅目標方向，可以係專業強項等等<br />\n<br />\n我自己其實都係一個死毒撚，不過係我自己同樣嘅專長上，都可以識翻幾個志同道合嘅fd，所以我覺得樓主要搵到自己嘅''道''係乜嘢"},{"pid":"6b548386615caa366d76fdcb255628a20f5873e8","tid":717027,"uid":163300,"like":0,"dislike":1,"score":-1,"citedBy":0,"replyTime":"2018-06-26T00:46:35.000Z","msg":"有女朋友都叫毒撚，咁連女朋友都冇嗰啲叫咩<img src=\"/assets/faces/normal/frown.gif\" class=\"hkgmoji\" />"},{"pid":"fbc6ef889ee99515f08f2cccbb3e3de6a74bb059","tid":717027,"uid":132478,"like":0,"dislike":1,"score":-1,"citedBy":0,"replyTime":"2018-06-26T00:49:30.000Z","msg":"<img src=\"/assets/faces/dog/give.gif\" class=\"hkgmoji\" /> <img src=\"/assets/faces/dog/give.gif\" class=\"hkgmoji\" />"},{"pid":"efa498c2369ae7fdefba600a9822c89ee80e7d0e","tid":717027,"uid":11403,"like":0,"dislike":0,"score":0,"citedBy":0,"replyTime":"2018-06-26T06:22:53.000Z","msg":"其實我都無諗過究竟有咩動力<br />\n令我想踏出去識班新朋友<br />\n<br />\n可能想工作順利一啲? 無咁枯燥乏味?<br />\n還是做聆聽者太耐 想要搵個地方緩衝一下?<br />\n我自己都唔知道<br />\n<br />\n但至少我而家知道<br />\n我嘅行為可能已經傷害到人<br />\n凡事太急太趕都唔會有好結果<br />\n但有時自己就係太過執著<br />\n<br />\n至於話生一件<br />\n好似自己都未搞得掂 無謂害咗下一代啦 哈哈<br />\n<br />\n學咁多位話齋<br />\n做任何一件事 都總有人唔滿意<br />\n凡事順其自然 唔需要介意人點睇<br />\n睇開啲 對人哋也好 對自己都好 都會輕鬆舒服啲<br />\n做人如果太多嘢諗真係幾辛苦<br />\n學會放開 學會簡單<br />\n希望我唔止係講 而係做得到啦<br />\n<br />\n多謝咁多位巴打<br />\n<br />\n<br />\n<br />\n至於毒撚呢個詞 現今定義真係好廣泛喎<br />\n如有用錯或冒犯 請多多包涵吧"}]}