{"tid":2094338,"cid":6,"subCid":0,"title":"擺街站遇藍絲曼迷挑機 黃之鋒笑「勾結外國」：着返中國國家隊波衫先嚟啦！","createTime":"2020-07-04T14:19:31.000Z","updateTime":"2020-07-04T14:19:31.000Z","uid":147522,"like":6,"dislike":1,"uniUserReply":1,"replies":[{"pid":"94b08757d89324dd8a548c2019b216b1714bb1a8","tid":2094338,"uid":147522,"like":0,"dislike":0,"score":0,"citedBy":0,"replyTime":"2020-07-04T14:19:31.000Z","msg":"A<br />\n7.1有身穿利物浦球衣嘅男子，嗌咗句「利物浦萬歲！」防暴就喝佢：「邊個煽動？」再將「利記」男拉入封鎖線截查10分鐘。着件利記波衫嗌句「利物浦萬歲！」就被中華人民共和國香港特別行政區警察話違《公安條例》兼煽動港獨，咁係咪代表，以後乜嘢波衫都唔着得？如果你係「愛國愛港人士」，就算你着住件曼聯波衫嗌「魚拉突！」都冇人會拉你。<br />\n<br />\n講緊嘅係黃之鋒同梁凱晴今日喺九龍灣港鐵站對出擺街站，叫市民記得下星期六日喺35+初選投票，又希望大家登記做義工喺九龍東嘅街站幫手。喺開站無幾耐，一位身穿曼聯波衫嘅叔叔走嚟踩場，狂問Gphone係咪收咗外國錢，雙方即刻展開「激情嘅對話」。<br />\n<br />\n以下係部份「激情嘅對話」節錄：<br />\n<br />\n叔叔：「你係咪收外國錢？」<br />\n之鋒:「香港自古以嚟作為中國嘅領土，你着住一件英國球隊嘅波衫，根本就代表住香港嘅人心未回歸。」<br />\n叔叔：「你都唔係做嘢嘅。」<br />\n之鋒:「你着住曼聯嘅波衫，英國嘅球隊，根本就係港英餘孽嘅表現」、「如果喺未來見到有任何藍絲着住外國波衫、支持外國球隊，呢啲根本就係勾結外國勢力嘅表現！」<br />\n<br />\n就喺兩邊「交流」緊嘅時候，藍絲曼迷突然報警，警察到場就馬上分開兩派人，之鋒繼續進擊話：「啲着住外國波衫嘅人，喺度話我哋唔夠愛國呢，根本就係本末倒置！」仲「溫馨提示」呢位「身體很誠實」嘅叔叔着返中國國家隊波衫先嚟挑機，話絕對唔可以接受呢啲「曼狗」。<br />\n<br />\n事發後，凱晴BB就喺Facebook出post話，現場有30幾個警察到場，帶晒胡椒噴霧、盾牌趕到。咁樣搞一搞，街站被迫取消，藍絲叔叔仲獲得十幾個警察護送離開添！<br />\n<br />\n<br />\n<a href=\"https://hk.appledaily.com/local/20200704/76FUBMWMHJTIRITH5FFZQHOVOE/?utm_campaign=hkad_social_hk.nextmedia&amp;utm_medium=social&amp;utm_source=facebook&amp;utm_content=link_post\" data-sr-url=\"https://r.lihkg.com/link?u=https%3A%2F%2Fhk.appledaily.com%2Flocal%2F20200704%2F76FUBMWMHJTIRITH5FFZQHOVOE%2F%3Futm_campaign%3Dhkad_social_hk.nextmedia%26utm_medium%3Dsocial%26utm_source%3Dfacebook%26utm_content%3Dlink_post&d=IQhlkTl0XfvqnQYO1cGwmkwAUq3ZsepC89uAf1Ef2WI%3D&h=61914bcc\" data-ef-url=\"https://embed.lih.kg/frame?u=https%3A%2F%2Fhk.appledaily.com%2Flocal%2F20200704%2F76FUBMWMHJTIRITH5FFZQHOVOE%2F%3Futm_campaign%3Dhkad_social_hk.nextmedia%26utm_medium%3Dsocial%26utm_source%3Dfacebook%26utm_content%3Dlink_post&h=1601e47d\" data-auto-link target=\"_blank\">https://hk.appledaily.com/local/20200704/76FUBMWMHJTIRITH5FFZQHOVOE/?utm_campaign=hkad_social_hk.nextmedia&amp;utm_medium=social&amp;utm_source=facebook&amp;utm_content=link_post</a>"}]}