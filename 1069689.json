{"tid":1069689,"cid":5,"subCid":0,"title":"【議會無路 之三】Back to basic 能贏回尊重嗎？「鈍刀」都要繼續舞？","createTime":"2019-03-20T06:36:55.000Z","updateTime":"2019-03-20T06:50:45.000Z","uid":47359,"like":0,"dislike":0,"uniUserReply":2,"replies":[{"pid":"76e555184b92abe82502dfeea9749894c85f52b3","tid":1069689,"uid":47359,"like":0,"dislike":0,"score":0,"citedBy":0,"replyTime":"2019-03-20T06:36:55.000Z","msg":"<a href=\"https://thestandnews.com/politics/議會無路-之三-back-to-basic-能贏回尊重嗎-鈍刀-都要繼續舞/\" data-sr-url=\"https://r.lihkg.com/link?u=https%3A%2F%2Fthestandnews.com%2Fpolitics%2F%E8%AD%B0%E6%9C%83%E7%84%A1%E8%B7%AF-%E4%B9%8B%E4%B8%89-back-to-basic-%E8%83%BD%E8%B4%8F%E5%9B%9E%E5%B0%8A%E9%87%8D%E5%97%8E-%E9%88%8D%E5%88%80-%E9%83%BD%E8%A6%81%E7%B9%BC%E7%BA%8C%E8%88%9E%2F&d=0gDP8yh%2BwNUcUrQXLcOs9FQmTevdAkBFS5MHro4yyYg%3D&h=e15bef81\" data-ef-url=\"https://embed.lih.kg/frame?u=https%3A%2F%2Fthestandnews.com%2Fpolitics%2F%E8%AD%B0%E6%9C%83%E7%84%A1%E8%B7%AF-%E4%B9%8B%E4%B8%89-back-to-basic-%E8%83%BD%E8%B4%8F%E5%9B%9E%E5%B0%8A%E9%87%8D%E5%97%8E-%E9%88%8D%E5%88%80-%E9%83%BD%E8%A6%81%E7%B9%BC%E7%BA%8C%E8%88%9E%2F&h=ec02efb1\" data-auto-link target=\"_blank\">https://thestandnews.com/politics/議會無路-之三-back-to-basic-能贏回尊重嗎-鈍刀-都要繼續舞/</a><br />\n<br />\n留在議會局限來愈大，能做的事愈來愈小，百貨應百客、既要照顧溫和亦要迎合激進，民主派的前路該如何走向，最終都可能是莫衷一是，但兩次補選流失的選票，卻是實實在在的問題。<br />\n<br />\n「我覺得無一套必然嘅策略，佢哋（選民）共同結論得一個，就係對民主派失望，失望可能係大政治格局寸步難進，亦可能係小格局入面，你連自己都管唔掂自己。」年初提出檢討單程證政策「甩轆」，自己都成為檢討焦點的楊岳橋表示，充份理解市民對民主派的不滿，「楊岳橋撻咗 QUE，已經足以影響大家對民主派嘅觀感。」<br />\n<br />\n確實近年民主派在議會的表現被放大檢視，撇除投票取態，民主派缺席會議致失去「偷雞機會」，甚至如楊岳橋「甩轆」事故，都成為部份人批評他們是「9萬6從業員」（立法會議員月薪9萬6千元）&mdash; 嘲笑議員只為薪津尸位素餐，「無論代表自己抑或民主派，可能要 back to basic，當連啲基本野都做唔好，好多野都係花招，你連基本野都做唔好，憑咩叫人投票俾你。」<br />\n<br />\n廣告<br />\n<br />\n「雖然由我講無咩 authority，但你固本培元做返好，係會 earn 返啲 respect 返嚟。」訪問當日正正是立法會大會日，楊岳橋一直留意直播，助理多次提醒他必須回會議廳發言，似乎決心做到他口中的「basic」。<br />\n<br />\n朱凱廸：甩轆源於鬆懈<br />\n<br />\n廣告<br />\n<br />\n「呢啲係整體對議會嘅鬆懈。」朱凱廸認為過去民主派時有「甩轆」是由於鬆懈，而鬆懈的原因很大程度基於議會制度缺陷，「例如話財委會或者一啲細議題度偷到雞，好易會被（建制派）彌補返，」最佳的例子莫過於觀塘音樂噴泉 5000 萬撥款，雖然兩度被民主派否決，但政府三度闖關最終都在財委會通過，「係有惡性遁環，你覺得就算偷到雞，都唔知點解要偷雞，會抽離係議會度，唔會擺好多時間。」<br />\n<br />\n開足會、投足票外，區諾軒認為民主派還有更多「basic」能夠、亦應該要做到，「唔同民主派喺自己政策範疇上努力，攞到個政策係要超越政府，」他認為市民仍然相信，大體上民主派的議政質素比建制派好，亦是民主派要努力的重點，「政策倡議要比佢（政府和建制派）強，數字要比佢熟，講真我未必做得到，但會盡力去做。」<br />\n<br />\n但事實上除了「做」了甚麼，坊間對於民主派「講」了甚麼的批評質疑可能更多，例如楊岳橋曾稱若建制派堅持修改議事規則，民主派要有「必死的覺悟」、郭榮鏗提出過要「三倍奉還」、陳志全稱要「百倍、千倍奉還」，後來經常被「回帶」，民建聯前主席曾鈺成亦在報章專欄撰文「抽水」，質疑「x 倍奉還」只是「拋浪頭」，梁頌恆就直指民主派很多時「吹大咗」。<br />\n<br />\n對於這點尹兆堅有同感，「我從來都提醒自己唔好吹咁大，百倍奉還我無講到，我哋有咩辦法要佢千倍奉還，我睇唔到有咩辦法。」但尹兆堅認為，若激進派要批評民主派「講大咗」，某程度上是因果倒置，「激進派或者泛激進派，後來變成泛本土派再去到獨派，怪我哋無激情無政治想像，好似認為所謂講大咗，係我哋原創，Sorry 呀呢個火頭其實係激進派點起。」<br />\n<br />\n區諾軒：販賣希望前做好期望管理<br />\n<br />\n區諾軒就認為，議員表達強硬立場無可厚非，但亦要注意能否言行如一，因為誇大說辭太多很可能最終只會帶來失望，「販賣希望之先，應該要做好期望管理，嗰時 DQ 6 （因宣誓事件取消六名議員資格）就拉張 banner 話，不能再讓一切如常，咁你而家做咗啲咩，令個議會不是如常？」<br />\n<br />\n但區諾軒強調，即使民主派做好「固本培元」，整體局勢仍然處於絕對被動，由 DQ 議員到修改議事規則、一地兩檢、國歌法以至修訂逃犯條例，政府和建制派不斷出招，民主派只能見招拆招被動抵抗，「係有個困局，要承認個政府不斷要你食屎，民主派應該有人做 campainging，而家係好缺乏。」<br />\n<br />\n要主動出擊重奪話語權，而不是一直被動「食屎」，區諾軒認為重啟政改是民主派必須重新經營的議題，「我未諗到有任何一位我哋陣營議員，會就重啟政改，提出一個重要綱領，然後拉埋一班人要求政府面對我哋，我無見到大家有呢個意志。」<br />\n<br />\n缺乏戰略思維 「鈍刀」都要舞<br />\n<br />\n朱凱廸就將這情況形容為缺乏「戰略思維」，難以有效向政府施壓，過去十多年除了全民退休保障等少數議題外，整體民主派缺乏共同推動某些議題的共識；他舉例在財委會審議撥款，政府是「整體操盤，當係套劇去導演」，相反民主派就傾向「同自己個關注點有關先埋位」。<br />\n<br />\n他認為民主派應該形成整體戰略，例如事先向政府「開價」，每個財政年度只會批出特定數額撥款，「到底成個年度我要批幾多俾你，全年有個目標，有呢個綱領你就揸住去同政府拗。」<br />\n<br />\n朱凱廸稱雖然民主派在議會是小數，但只要全體都同意和參與這種「戰略」，就可以形成足夠張力迫政府讓步，「你有廿幾人，邊個人做主席都會好難處理。」他形容議會有如一把「鈍啲嘅刀」，「但如果你因為佢鈍，就唔去練唔去舞，個人都會肥，要同政府有『張力』，令佢提心吊膽，所有人都好 alert，呢個都係幾核心嘅問題。」<br />\n<br />\n但區諾軒和朱凱廸都認同，在目前的四大板塊格局下，民主派大方向的轉移，始終要靠兩個傳統大黨，民主黨和公民黨推動，否則只會變成「夾」，「變成某幾個人夾啲大黨，接受的話都係將將就就，食粒會肚痾嘅糖。」"},{"pid":"e51cea3a23abf8d270cf730ea57bd3dcb08dce79","tid":1069689,"uid":12498,"like":0,"dislike":1,"score":-1,"citedBy":0,"replyTime":"2019-03-20T06:43:54.000Z","msg":"中移動新plan有冇上台？"},{"pid":"3e3784ed63482d187a1cb20607537826217dc6d6","tid":1069689,"uid":47359,"like":0,"dislike":0,"score":0,"citedBy":0,"replyTime":"2019-03-20T06:50:45.000Z","msg":"//民主派要有「必死的覺悟」//<br />\n<br />\n<br />\n議席係死結"}]}