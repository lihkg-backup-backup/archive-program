{"tid":1466617,"cid":5,"subCid":0,"title":"拋磚引玉武勇派 同 和理非 合作問題","createTime":"2019-08-13T16:49:49.000Z","updateTime":"2019-08-13T16:49:49.000Z","uid":120686,"like":0,"dislike":0,"uniUserReply":1,"replies":[{"pid":"8587462afce24dd56ca8a0649fc294b43e582f47","tid":1466617,"uid":120686,"like":0,"dislike":0,"score":0,"citedBy":0,"replyTime":"2019-08-13T16:49:49.000Z","msg":"由雨革時期開始 和理非 同 武勇派 合作上都有小小爭執<br />\n<br />\n反佔中 因為大家都有共同敵人<br />\n<br />\n所以 兄弟爬山 各有各做 永遠唔割席<br />\n<br />\n而呢個亦係政府最害怕見到既情況<br />\n<br />\n但經過今日機場事件 我個人覺得好需要檢討兩邊 現實上既合作問題<br />\n<br />\n<br />\n前題 先利申 我都算係一個和理非 又可以比人叫我係冷氣軍師<br />\n<br />\n可能我講既野未必岩大家聽 <br />\n<br />\n唔緊要 我歡迎各位比其他更好既建議<br />\n<br />\n<br />\n<br />\n大原則係 永遠都唔割 武勇派 和理非 係呢場運動缺一不可<br />\n<br />\n但實際運作 我有兩個建議<br />\n<br />\n<br />\n1. 武勇派製造破綻 和理非休養生息<br />\n<br />\n呢場運動 實際上應該一早完左<br />\n<br />\n維持到今日 不得不說係政府送分 剩係警察 元朗 同 811 都送左好多分比我地<br />\n<br />\n而呢d分 我想多謝武勇派 係依靠你地係前線不斷向警察施壓<br />\n<br />\n最後令到黑警壓力爆煲 佢地先會做出呢種瘋狂及喪心病狂既行為 露出佢地既真面目 令到廣大群眾支持示威者<br />\n<br />\n呢個係武勇派 憑少數人做出既功勞<br />\n<br />\n但當警察露出破綻時 我就建議勇武派收手<br />\n<br />\n政府老實講 佢拆唔掂呢d彈 唯一解決方法 就係轉移市民既視線 就係話示威者係暴徒 <br />\n<br />\n呢個時候就要比和理非出手 因為佢地可以強化一般市民大眾既同情<br />\n<br />\n亦都可以令好多本身無參與運動既人 投身呢場運動之中<br />\n<br />\n更加令到政府無得將個波射落我地度 你地都要知政府幾識射波<br />\n<br />\n我明白武勇派好嬲 亦都好想乘勝追擊 但呢個真係唔係最好時機 <br />\n<br />\n第二點 就係分番主場<br />\n<br />\n我建議如果和理非既活動 又真係好需要和平咁搞<br />\n<br />\n就話番呢個係和理非主場 同時set定大原則或者底線 大家無論武勇派或者和理非 都跟番人地個原則做<br />\n<br />\n例如今次機場 主場明顯係和理非 佢地都講左幾大原則<br />\n不沖擊 不入禁區 等等 既然係咁 不如尊重番果活動本身<br />\n跟番遊戲規則<br />\n<br />\n至於武勇派 我明白你地因爲法律問題 好難話定呢個係武勇派主場<br />\n<br />\n而你地既行動係靈活多變 或者設主場更會阻到你地<br />\n<br />\n所以 你地係非和理非主任做既 我希望和理非既大家 都要表示支持同不割席<br />\n<br />\n<br />\n兄弟爬山 各有各做<br />\n<br />\n呢場運動 無論 和理非 同 武勇派 其實都缺一不可<br />\n<br />\n大家既敵人一致 只係實際做法唔同 希望大家能互相配合"}]}