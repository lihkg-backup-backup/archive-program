{"tid":332228,"cid":12,"subCid":0,"title":"瞓唔著求其寫啲野 \"Enchanted\"","createTime":"2017-07-22T22:29:49.000Z","updateTime":"2017-07-22T23:23:52.000Z","uid":65256,"like":0,"dislike":1,"uniUserReply":0,"replies":[{"pid":"3dd59801d7db2aa0e2d6f079b764c1ce20560846","tid":332228,"uid":65256,"like":0,"dislike":0,"score":0,"citedBy":0,"replyTime":"2017-07-22T22:29:49.000Z","msg":"　　Jacy打開Spotify，係搜尋引擎緩緩鍵入&quot;Enchanted&quot;呢首歌。佢冇戴眼鏡，連鍵盤上既英文字母都唔係睇得好清楚，佢只可以憑自己對部電腦既熟悉度打出歌名，今晚係Jacy第三晚失眠。 <br />\n<br />\n　　Enchanted呢首歌，佢由中一第一次聽到已經好鍾意，原因好簡單，佢覺得首歌好中。一個少女偶然遇上令佢心動既人，心入面非常惦記住佢，但根本同對方唔熟悉，期待會同佢發展，又怕佢已經有女朋友。Jacy被呢種暗戀既感覺深深撼動，因為佢都成日暗戀人，但又同歌中既女主角一樣無能為力，只可以攤係床上面輾轉反側。 <br />\n<br />\n　　呢晚Jacy失眠既原因無他，正正就係因為一個叫Andy既男仔。佢同Andy一樣係迎新營既搞手，呢排佢地因為準備ocamp而多左好多機會接觸。Jacy覺得呢個男仔好特別，佢比起其他一心想借ocamp食女既男仔認真好多，好多細節位都好落力做好，甚至係Jacy壓力大到想匿埋既時候主動鼓勵佢。Jacy覺得呢個男仔真係好特別。 <br />\n<br />\n　　但Jacy由細到大都係一個被動內向既人，佢從來唔識點去主動爭取自己想要既野，尤其係戀愛呢方面。每當佢遇到有好感既人，佢第一時間做既野就係逼自己放棄，因為佢冇信心可以成功得到人地既青睞。今次Andy對佢黎講都唔例外，Jacy打從一開始就逼自己唔好亂諗咁多。Andy係佢第一次出席聚會自己一個孤零零既時候主動作伴，係出於朋友關心；Andy打電話黎叫醒瞓過龍既自己，係出於佢對搞ocamp既認真；Andy帶住自己融入大家，講鼓勵說話比自己聽，係出於朋友既關心。Jacy雖然覺得好窩心，但佢唔敢諗太多，佢努力說服自已Andy一定只係當佢係朋友，佢唔可以FF咁多，否則最後都係自己表錯情。 <br />\n<br />\n　　然後Jacy開始留意到Andy對另一個女仔既好。佢地有講有笑，一齊行街既時候有意無意咁並肩而行，一齊做野既時候又合作無間，佢甚至留意到個個女仔成日望向Andy。Jacy心入面諗：個個女仔幾好呀，又靚又做得野，同Andy幾襯。但佢總係成日唔小心注意佢地之間既互動，總係唔小心失落左一下，然後又若無其事咁繼續做野。慢慢Jacy留意到愈黎愈多野，例如唔小心見到佢地成日會whatsapp傾計，佢地會約埋一齊番黎做野，甚至佢地連ig story post既野都關對方事。Jacy好努力咁扮唔上心，但個心就好誠實咁一日灰過一日，佢知再係咁Andy好快會同個女仔一齊，但佢咩都做唔到。 <br />\n <br />\n　　佢見到連登有個post話男仔如果對個女仔有好感既話，一定會主動搵個佢。所以Andy先會搵個個女仔嗎？Jacy心入面諗。Andy好少主動搵佢，就算有，都傾得唔耐。Jacy愈諗就愈瞓唔著，今晚係佢第三晚失眠了。佢一路聽住Enchanted呢首歌，一路諗到底Andy出左pool未。 <br />\n <br />\n　　Taylor Swift都由唱Enchanted變成唱Blank Space喇，點解我都仲係咁冇用既...呢啲機會係咪永遠都輪唔到我？睇黎今晚都係瞓唔著，Jacy苦笑，閂左有好感會做啲咩個post，然後去左睇熱門post。"},{"pid":"4dcb9c2e1563504004a3056eeeac0aa8febfbf48","tid":332228,"uid":128921,"like":0,"dislike":0,"score":0,"citedBy":0,"replyTime":"2017-07-22T22:33:28.000Z","msg":"排版有啲差"},{"pid":"c4b7a94f9263dd629b4333d8c4049f110e4dac75","tid":332228,"uid":65256,"like":0,"dislike":0,"score":0,"citedBy":0,"replyTime":"2017-07-22T23:23:52.000Z","msg":"<blockquote>排版有啲差</blockquote><br />\n第一次打文 梳<img src=\"/assets/faces/fs/bouncy.gif\" class=\"hkgmoji\" /> <br />\n下次會注意下"}]}