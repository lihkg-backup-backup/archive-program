{"tid":766699,"cid":12,"subCid":0,"title":"盼望有時光機","createTime":"2018-08-03T20:26:29.000Z","updateTime":"2018-08-04T05:37:42.000Z","uid":157028,"like":2,"dislike":0,"uniUserReply":2,"replies":[{"pid":"671b77753c6d76ab2f4ac7d0a67b18949c7c5464","tid":766699,"uid":157028,"like":0,"dislike":0,"score":0,"citedBy":0,"replyTime":"2018-08-03T20:26:29.000Z","msg":"呢個係一個好垃圾既愛情故事，如果多人睇我就繼續出落去，冇既話我就自摺收下皮先，如果多人睇我可以開放下同大家一齊討論可能會改下啲劇情。大家睇完有咩唔滿意就屌下我等我改進下。<br />\n<br />\n<br />\n（1）<br />\n<br />\n中學，好多人都會有過一段青澀既初戀，但可以白頭偕老既有幾個？正所謂初戀往往都係充滿遺憾。環境轉變，分手既情侶比比皆是，但係大家總係好快就可以搵到另一段愛情，分手後一直都放唔低另一半既又有幾個？<br />\n<br />\n「我嚟啦.. 我嚟搵你啦.. 我嚟挽回當初我做錯過既決定啦.. 等我呀」<br />\n<br />\n能不能繼續對我哭，對我笑，對我好～   屌又係呢個濕勁夢，成日都夢到但啲印象又好淺唔係好記得。<br />\n<br />\n最大鑊係又要翻學！熄左個鬧鐘將個夢拋諸腦後之後就起身梳洗準備九月一開學。<br />\n<br />\n我叫呀凌，係一個升中六既學生，一米八五高，都算靚仔，係中學足球隊主力之一，咁樣既背景係我中五參加「中一迎新營」嗰年一口氣幫我吸引左唔少師妹既支持同仰慕，無啦啦變左個男神，但其實我係背後係一個少少怕醜無咩自信既男仔，唔係好識點同啲女仔溝通，唔識我既女仔個個都話我好Cool好型，但同我同Form嗰堆呢... 個個都笑我成日派膠戅鳩鳩都做到男神。<br />\n<br />\n中五嗰年轉一轉印象開始花時間執靚自己就一野變左男神，重要突然間有好多女仔同我表白，但係我眼角好高，想搵一個又靚又賢良淑德既女朋友，最重要既係，佢既存在可以改變我做人既態度。<br />\n<br />\n翻到學聽完校長既廢話就番課室等上堂，冇錯因為係中六所以係冇咩開心既班主任堂，由開學第一日就要趕課程上堂。<br />\n<br />\n「喂死仔，你睇下班師妹個個望住你含哂春咁呀，幾時諗住搵番件呀，有冇聽過冇同學生妹拍過拖係一世人既遺憾呀！」呢個搭住我膊頭既係我既老死Eric，佢同我一樣係學校都係好受歡迎，但佢份人就好花Fit，成日都換畫。<br />\n<br />\n「算把啦你，咪教壞呀凌啦，好似你咁日日唔同女恩住生花柳呀，」呢個咁串既係我另一個兄弟Samuel。佢係足球隊既隊長，同時成績又次次都名列前茅，有一個拍左三年拖既女朋友，雖然佢個樣冇我同Eric咁靚仔，但係讀書又勁運動又勁都幫佢吸引左唔少Fans。<br />\n<br />\n我地「三劍俠」打打鬧鬧咁行翻去課室，玩玩下一個唔小心撞左埋隔離個師妹到，嗰一刻我重未意識到呢件事有咩咁特別。"},{"pid":"1bdf8f9e430f93d177e0d0efd84ce16127fd3a0d","tid":766699,"uid":157028,"like":0,"dislike":0,"score":0,"citedBy":0,"replyTime":"2018-08-04T00:53:07.000Z","msg":"（2）<br />\n<br />\n「呀Sorry」我一路道歉一路幫佢執番跌到成地都係既簿。<br />\n<br />\n「好少事姐唔緊要，Thanks」個女仔咁有禮貌咁溫柔真係加多幾分。<br />\n<br />\n「喂死仔識啲野喎，呢條女叫Connie，都幾出名下架喎，雖然先中四，但都算係我地學校既女神，日本mix香港加上佢眼大大鼻高高嘴細細又白又......」<br />\nEric好似小精靈圖鑑咁介紹左呢個精靈，呀唔係，呢個女仔俾我識。<br />\n<br />\n但係我聽到一半就冇再理佢，一向唔會主動認識師妹既我對於呢個女仔一啲印象都冇，都幾肯定係第一次同呢個女仔接觸，但係唔知點解，個感覺好熟悉好親切好似同佢識左好耐咁。<br />\n<br />\n「哇屌你做乜撚野流馬尿呀！」Eric係到大叫我先發覺自己面上面有一行淚水，從來唔飲酒都喊唔出既我竟然流左兩滴馬尿，連我自己都驚一驚。<br />\n<br />\n「大佬咁大風隻眼好乾呀，你知我唔飲酒既話係點都喊唔出架。」求其講左兩句打發佢兩個之後我就慢慢行番課室準備受死。<br />\n<br />\n點解受死？因為今日要派番暑假Pre-DSE既成績.. 一番到去班主任Miss Lee就一副準備行刑既架勢企左係到，你三個攞埋卷先番位坐啦，呀凌要比心機呀。<br />\n<br />\n我望住手上面既Predicted grade，33333，屌平均到咁既樣... Best 5得嗰15分讀春U咩.. 雖然六年以嚟讀書勁Hea勁求其既我拎到十五分都算係咁，但係見到佢兩兄弟一個555545**，一個445*555*，我都有啲自卑.. 不過無計啦，由細到大都唔中意讀書既我決定懶理人地眼光，繼續享受人生。<br />\n<br />\n「俾啲心機啦凌哥，你咁樣點讀大學呀」Samuel成個老母咁想屌醒我。「幾時先搵到你既人生目標呀。」<br />\n<br />\n「我都懶左咁多年啦，唔係一時三刻話要pick up就pick up到架啦～可能我好似Eric咁溝到個女仔即刻爆哂seed呢。」談笑中我已經忘記左頭先撞到嗰個女仔同自己無啦啦流馬尿呢單野。"},{"pid":"a63c50492e562df7b89176d4b9e98c3bba6417c0","tid":766699,"uid":156290,"like":0,"dislike":0,"score":0,"citedBy":0,"replyTime":"2018-08-04T00:55:35.000Z","msg":"Lm"},{"pid":"8ab5ff827dbe39bf16d5c8042a128ac17f5ce454","tid":766699,"uid":157028,"like":0,"dislike":0,"score":0,"citedBy":0,"replyTime":"2018-08-04T05:03:34.000Z","msg":"（3）<br />\n<br />\n因為係中六，翻學每一日都係操卷聽書，而我通常操到一半就會訓到豬閪咁。<br />\n<br />\n「醒啦豬閪，喂你Sportsday報左啲咩玩呀，每人最多報三個個人項目，最後一年唔係唔玩盡佢呀嘛！」Eric行過嚟嘈醒我。<br />\n<br />\n「屌你玩咩我玩咩啦，最後一年屌打你俾你拎個三連亞啦。」我有氣冇氣咁笑鳩Eric。因為中三開始年年我同佢都報埋一齊玩，而我又年年都係贏佢少少拎冠軍。<br />\n<br />\n「咪啦最後一年俾我贏番轉啦大佬，囡囡話我贏到MVP就俾我跩跩呀。」Eric用淫蘯既語氣求我唔好阻佢搵食。<br />\n<br />\n之前年年都係報一項玩下就算，諗諗下今年最後一年不如報哂佢玩盡佢拎埋個全場MVP型番轉都好。跟著揀完我最拿手既一百米四百米同埋跳高就交左張野。<br />\n<br />\n「如果人類可以快過光速，其實我地係可以回到理論上既過去架，但由於光速係現時仍然係不可超越既極限值，所以代表住就算有時光機我地都剩係可以去未來，而番唔到過去。」<br />\n<br />\n聽住Physics呀sir既一番理論，我成個人好混亂，好似對呢家野好熟悉，但明明我又唔聽書又唔會睇呢啲資料。"},{"pid":"7f2936359af54669e35b4f82f612358ea5103b90","tid":766699,"uid":157028,"like":0,"dislike":0,"score":0,"citedBy":0,"replyTime":"2018-08-04T05:37:42.000Z","msg":"（4）<br />\n<br />\n但隨住日日既操卷同埋辛苦既課程，我好快就將呢件事拋諸腦後，而Sportsday話咁快都殺到埋身。<br />\n<br />\n晨早流流我地「三劍俠」約埋一齊食個老麥早餐就準備去運動場大殺四方。行到一半既時候聽到一個好熟悉既笑聲，突然我就勁頭痛好似就爆咁，企左係到成五分鐘先行得番。<br />\n<br />\n「喂大佬你係咪打得丁多搞到個腦有事..」Samuel係關心我既時候仍然不忘串下我。<br />\n<br />\n「定啦你死我都未死，唔夠訓頭痛姐，遲到啦快啲行啦。」雖然我前晚11點就訓左，但係為免兩兄弟擔心我都係求其應付左佢地就算。<br />\n<br />\n「唔好講咁多，最後一年Sportsday剩係鬥攞牌唔夠好玩，我地今年鬥大家受歡迎既程度好冇先！規矩就係鬥呢兩日內係運動場入面搵我地影相既女仔人數，唔準主動搵女仔影相！輸嗰兩個請贏家食聽晚餐班飯放題！」Eric呢個好勝心爆炸既人成日諗埋啲野叫我地鬥。<br />\n<br />\n「唉見最後一年陪你癲下啦。」連Samuel都咁講我諗我都冇拒絕既理由啦，我地三個係看台求其搵左個位坐低就即刻有幾個女仔過嚟搵我地影相。<br />\n<br />\n不過呢幾個女仔都係同班啲Friend所以搵哂我地三個影完全冇計分既價值。點知啲比賽都未開始話咁快就有兩個中二小妹妹行左埋嚟。「凌哥哥可唔可以同我地影相呀...」見到兩個小妹妹咁有勇氣搞到我紅都面哂咁同佢地影左相。<br />\n<br />\n我一影完Eric就企左起身摷摷個頭成副戰鬥格出哂嚟，兩個小妹妹重同左Samuel影相，點知一影完講埋多謝就急急腳走左，得番Eric自己企左係到成碌木咁。我同Samuel大大聲笑左出嚟。「諗多左啦低能仔！冇人想同你呢啲淫狗影相呀！」<br />\n<br />\n岩岩笑完Eric女朋友Mandy就行過嚟搵佢影相。「BB都係你最好... 錫哂你呀。」Eric就好似扭計小朋友見到媽媽咁。<br />\n<br />\n話都冇咁快啲比賽就陸續咁開始，我不費吹灰之力就拎左跳高嗰塊金牌，而最估唔到既係Samuel係跳遠入面以幾cm之差贏左Eric拎左金牌。「唔好咁得戚住！重有兩場架！I will be back」<br />\n<br />\n我地三個耐唔耐都會有人過嚟搵我地影相，可能始終我地係最後一年啲人都大膽啲過嚟驚唔影冇機會再影啦。<br />\n<br />\n「Er..可唔可以同你影張相呀..」有個中四既女仔捉住佢個Friend過嚟搵Eric影相，我望到Eric得戚既樣真係笑左出聲，但係我既注意力其實放哂係嗰個女仔既朋友到，因為佢朋友就係我嗰日撞到嗰個Connie。呢個女仔對我地「三劍俠」一啲性趣都冇，陪佢個Friend影完相就即刻走左，而我就若有所思咁企左係到。<br />\n<br />\n「我話既！呢張計分紙係今日完之前就會逆轉！」Eric再一次話俾我地知佢係自信過剩既屎忽鬼。<br />\nEric    Samuel    0<br />\n5             8         12"}]}