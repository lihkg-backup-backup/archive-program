{"tid":1187906,"cid":5,"subCid":0,"title":"最大嘅權力，永遠在我地手中。","createTime":"2019-06-06T02:44:28.000Z","updateTime":"2019-06-06T02:44:28.000Z","uid":5116,"like":3,"dislike":3,"uniUserReply":1,"replies":[{"pid":"8cac88368653f6efe785cd2d2155267d4f602586","tid":1187906,"uid":5116,"like":0,"dislike":0,"score":0,"citedBy":0,"replyTime":"2019-06-06T02:44:28.000Z","msg":"當你提出訴求既時候，永遠都會有人話我地要求得太多，叫我地唔好搞事，但係事實上就係我地依家所享受既人權，福利都係靠過去的努力所掙取返嚟。所以有抗爭有遊行，係我哋嘅一種表態，代表緊我哋嘅訴求需要被聆聽。<br />\n<br />\n自從經過雨傘革命之後，大家唔多唔少遊行感到失望，覺得香港已經玩完，冇辦法再改變同幫到香港。但係當政府越嚟越過分，我地唔能夠再忍氣呑聲。香港嘅社會問題已經太多啦，好似鉛水、學生自殺潮、樓價、水貨客、普教中、大白象工程無限超支、醫療人手短缺等等數唔清嘅問題。政府從來冇諗過一個完善嘅解決方法，永遠淨係識轉移視線同埋拖，拖到大家唔記得咗就當冇事。好似之前有巴打講過政府其實係唔夠膽讓步，因為佢驚一讓步會令習得性無助消失。今次逃犯條例嘅事件引起國際關注，係我哋一次好好嘅機會，過去嘅成功都係經過無數次嘅失敗而嚟，我哋更加唔應該放棄。<br />\n<br />\n美國 Berkeley University professor，Robert Reich。佢曾經係克林頓第一任內閣勞工部長。大家可能覺得做到呢個位真係可以改變到社會。但係事實上佢任內提出好多嘅政策係比經濟部長同埋資本家群體否決晒，佢只係幫群眾爭取到好少嘅福利，係令佢心灰意冷而請辭。去到最後佢依然相信要解決美國嘅社會問題，一定需要有群眾出發，因為真正嘅權力係掌握係我哋嘅手中，所以佢回到人群之中重新組織宣傳佢嘅理念。所以大家唔好相信自己出唔出力係冇用，每一個人都係重要嘅力量。<br />\n<br />\n我見到有巴打屌柒民陣，但係呢個時候我哋千祈唔可以出現內部矛盾，雖然大家係進行今次嘅遊行示威有唔同嘅意見，但係要知道我哋現時係想達成同一個目標，大家互相屌柒只會令政府更開心。<br />\n<br />\n另外就係關於大家想衝定做和理非，同埋有啲人冇表態，冇企出嚟嘅問題。曾經有個Professor同我講過，想爭取呢啲嘢嘅時候我哋一定要有付出。但係因為每個人嘅情況唔同、資源唔同，你可以付出嘅都唔同。有啲人可以冇咗份工，有啲人可以坐監，甚至有啲人可以唔要條命。大家可以思考一下自己可以為呢個社會做到幾多，付出幾多。但係如果所有人都係想做free rider，唔付出，係唔會有成果。<br />\n<br />\n最後，6月9號見！"}]}