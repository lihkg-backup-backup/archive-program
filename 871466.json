{"tid":871466,"cid":5,"subCid":0,"title":"《獅子山下》重現「被失蹤」內幕 假．林榮基　講古佬風骨","createTime":"2018-10-22T03:09:18.000Z","updateTime":"2018-10-22T03:09:18.000Z","uid":25558,"like":4,"dislike":0,"uniUserReply":1,"replies":[{"pid":"0a0d912b620c381c1b31afd69c1ffdbe15e1d8a4","tid":871466,"uid":25558,"like":0,"dislike":0,"score":0,"citedBy":0,"replyTime":"2018-10-22T03:09:18.000Z","msg":"<a href=\"https://hk.entertainment.appledaily.com/entertainment/daily/article/20181021/20526901\" data-sr-url=\"https://r.lihkg.com/link?u=https%3A%2F%2Fhk.entertainment.appledaily.com%2Fentertainment%2Fdaily%2Farticle%2F20181021%2F20526901&d=%2B2ToEs93tEd13KwEjqwzm4M9LuuOiGKVuJxWWRW4JEQ%3D&h=0c9b6ac4\" data-ef-url=\"https://embed.lih.kg/frame?u=https%3A%2F%2Fhk.entertainment.appledaily.com%2Fentertainment%2Fdaily%2Farticle%2F20181021%2F20526901&h=e17d724c\" target=\"_blank\">https://hk.entertainment.appledaily.com/entertainment/daily/article/20181021/20526901</a><br />\n<br />\n2018年10月21日 <br />\n<br />\n《獅子山下》重現「被失蹤」內幕<br />\n假．林榮基　講古佬風骨<br />\n<br />\n<img src=\"https://static.appledaily.hk/images/apple-photos/apple/20181021/large/1540044272_2b1a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20181021%2Flarge%2F1540044272_2b1a.jpg&h=79fa1182&s={SIZE}\" /><br />\n在《獅子山下》單元《定風波》中飾演林榮基的阮志雄，眼看香港言論自由被衝擊，自言覺得害怕，但他認為是健康的情緒。<br />\n<br />\n<br />\n【娛樂人物】講古佬「雄仔叔叔」阮志雄演出港台劇《獅子山下2018》首集《定風波》，故事改編自銅鑼灣書店店長林榮基被失蹤的經歷。導演陳上城找上阮志雄演繹林榮基，從外形到造型，連認識林榮基友人也認錯人，神似度令人讚嘆。對於這個敏感人物的角色，阮志雄坦言：「啲嘢越來越埋身，我哋面對操控性嘅政權，條紅線就越來越前。」<br />\n<br />\n採訪︰羅婉玲<br />\n攝影︰仇志德<br />\n<br />\n<br />\n經常為小朋友、為別人說故事的阮志雄，今次轉換方式，透過他的演出來說別人的故事。阮志雄為港台演出劇集《獅子山下2018》首集《定風波》，劇集講的是極為敏感的銅鑼灣書店事件，阮志雄在劇集重現銅鑼灣書店店長林榮基在拘禁期間返港，掙扎是否要將讀者紀錄交出的三日兩夜，外形瘦削、戴眼鏡的阮志雄，確實跟林榮基有幾分相似。<br />\n<br />\n阮志雄前日接受《蘋果》專訪，他說︰「林生嘅新聞我當然有睇，不過今次唔需要跟足佢嘅行為舉止嚟演。有一晚喺書店拍攝，間書店老闆娘認識林生，有個鏡頭要我行落樓梯，老闆娘見到我以為我係林生。拍之前我同林生見過兩次面，雖然佢有咁嘅經歷，但其實佢個人好活潑。」<br />\n<br />\n第一次拍劇的阮志雄直言，其實覺得自己不適合做演員：「之前都有做過吓演出，發覺自己唔適合做演員。導演陳上城搵我，話我唔係一碌木，佢會指導我去演。」最初阮志雄答應演出時，沒想太多︰「我冇諗得太複雜，我係有擔心，擔心演得唔好破壞咗套劇，其實唯一擔心自己身體唔係咁好。」<br />\n<br />\n<img src=\"https://static.appledaily.hk/images/apple-photos/apple/20181021/large/1540044275_6f57.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20181021%2Flarge%2F1540044275_6f57.jpg&h=731e6f6f&s={SIZE}\" /><br />\n《獅子山下》重現銅鑼灣書店事件，但亦令到不少團體不敢借出場地拍攝。劇照<br />\n<br />\n<br />\n<br />\n聞被困「好震撼」<br />\n<br />\n經歷是否感到好震撼？他表示︰「當時我諗唔到點回應，事後我諗番其實好簡單，試想吓坐响我隔籬嘅人（指林榮基），俾人困咗八個月，唔知可唔可以出番嚟，而罪名係欲加之罪。喺文明社會佢只係做出版業，對政權又有幾大睇法同批評呢？對佢俾人困住間房八個月，我係好震撼。」<br />\n<br />\n說起有一場戲，是講述林榮基與李波的對話，阮志雄好記得這一幕︰「劇入面嘅李波同我講『交番部電腦就冇事㗎啦！』我問『真係冇事？就算冇事都出賣咗讀者。』拍呢場戲之前，我上網睇到劉霞上飛機嘅新聞，當時我好激動，但我未有即刻同劇組講呢個消息，我壓抑住情緒拍埋場戲，講對白時我仲有少少口震，good take之後我先同大家講呢個消息。林榮基困咗八個月，劉霞軟禁咗八年，劉曉波就更長，直到佢死，但係呢啲事都會不斷喺我哋身邊出現。」<br />\n<br />\n<br />\n<br />\n操控性政權埋身<br />\n<br />\n當前的香港，選舉自由及言論自由逐步被衝擊，阮志雄慶幸有些人的堅持︰「我哋睇到啲嘢越來越埋身，因為我哋面對操控性嘅政權，權力中心揸得好緊，條紅線就越來越前。」原本不怕，但現在怕，阮志雄怕甚麼？他說︰「最初我係冇諗得咁複雜，首映之後我諗吓都驚，但驚得嚟係健康嘅情緒。你驚先至會去避難，盡量令自己唔好身陷險境。」<br />\n<br />\n至於會否怕影響家人，他坦言︰「我哋做任何嘢，當政情要對準你，一定會連累家人。」對於港台《獅》劇，仍可以拍攝、探討一些政治話題，阮志雄坦言︰「下一輯仲有冇機會拍，真係唔知。」對於任何事阮志雄都以平常心面對，「畢竟我都65歲，搭車都只係兩蚊雞，哈哈哈！」<br />\n<br />\n<br />\n<br />\n年輕想改變世界<br />\n<br />\n從事講故事工作的雄仔叔叔阮志雄，於94年開始為小朋友講故事，他笑言︰「好多人以為我講古仔，其實我係呃佢哋講古仔畀我聽。」做講古佬超過二十多年，全因越講越喜歡：「我發覺越做越有，一個65歲嘅我，同一位6歲小朋友，開展嘅空間好大。<br />\n<br />\n佢哋會失驚無神講啲嘢出嚟係好正，雖然佢哋完全冇邏輯，但佢哋想像空間好大，好似石頭、光、月亮都會長大。」阮志雄形容自己是位憂鬱小生：「我年輕時想改變世界，解決唔到咪憂鬱，年紀大咗調整咗，令自己接近世界。」講古佬，講故事，不單止講別人的故事，阮志雄也打開了自己，講自己的故事。  <br />\n<br />\n<br />\n<br />\n<br />\n【失蹤事件簿】書店股東被內地扣押多月<br />\n<br />\n【社運青年】創平台周圍講古<br />\n<br />\n寫在《定風波》公映前真．林榮基：應深思為甚麼會發生？"}]}