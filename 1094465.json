{"tid":1094465,"cid":12,"subCid":0,"title":"[生化危機］香城行動","createTime":"2019-04-06T10:22:13.000Z","updateTime":"2019-04-08T10:21:38.000Z","uid":151026,"like":5,"dislike":6,"uniUserReply":7,"replies":[{"pid":"d1966401e15fc6df22ee95071037e8c58cefefe8","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-06T10:22:13.000Z","msg":"「喂，今年份Reading難到仆街喎。你地做B1定B2呀？」監考員一收完卷我就即刻狗衝去我個friend個位睇下佢地考成點。<br />\n<br />\n「屌啦，份B2都唔撚係路嘅，做到一半想轉B1，但望一望個鐘得番3個字。我轉佢老母咩。」Alex好唔gur咁講。<br />\n<br />\n「帽事嘅，唔得咪下年再考過囉。」家豪大大聲咁恥笑Alex。<br />\n<br />\n「咁家豪你做左邊份呀？」見佢笑得咁得戚，我就一於睇下佢咩料。<br />\n<br />\n「屌，講呢D。我就緊係做A啦，邊會做B咁on9架姐。」家豪拍曬心口打曬飛機咁講。<br />\n<br />\n一聽到家豪咁講，我同Alex都笑到仆街。<br />\n<br />\n「喂你咁撚威嘅，A B都要做架喎。」Alex搭住家豪膊頭笑到跪左係地下。<br />\n<br />\n「唔撚係掛？你地呃鳩我咋？」家豪嚇到面都青埋，差D就賴埋出黎。<br />\n<br />\n「唔信你咪出去問下個監考囉。」我指住監考員果邊同家豪講。<br />\n<br />\n家豪諗都唔諗就衝左過去，見到佢同個監考員指手劃腳咁講野，我同Alex就一邊幫佢配音。<br />\n<br />\n「係咪AB卷都要做架？」<br />\n<br />\n個監考員指一指份卷。<br />\n「緊係啦，你盲架？份卷大大隻字寫住架嘛。」<br />\n「屌啦？邊度有大大隻字呀？」<br />\n<br />\n個監考員又指一指家豪個頭。<br />\n「緊係有啦，你個腦裝屎架？」<br />\n家豪又指一指自己<br />\n「係呀係呀，我成個人都裝屎架。」<br />\n個監考員指一指角落頭果邊<br />\n「咁你撼頭埋牆死撚左佢啦。」<br />\n<br />\n啱啱好配完呢句之後家豪就番番黎，佢見我地笑得咁賤就同我地講：「笑乜撚呀，係呀AB都要做呀，屌，出年Retake囉。」<br />\n<br />\n「出年再考過啦柒頭。」我繼續落井下石。<br />\n<br />\n「行啦，D人走曬啦，食飯啦，考咁多個鐘餓死我啦。」Alex推住我同家豪行出學校門口。"},{"pid":"e8c4f198e192322712c0f2e4d504a433691c6ea2","tid":1094465,"uid":151026,"like":1,"dislike":1,"score":0,"citedBy":0,"replyTime":"2019-04-06T15:05:05.000Z","msg":"「係喎，呢排麻疹好似好勁喎，你地有冇打針呀？」我問佢地。<br />\n<br />\n「你細個果陣咪打左囉，洗撚打咩。」Alex笑鳩我。<br />\n<br />\n「吓？乜細個會打麻疹針架咩？」家豪都唔知細個會打麻疹針。<br />\n<br />\n「但唔係話咩D抗體會無先要打多次咩。」我問<br />\n<br />\n「你咁中意打你咪去打囉，依加好似要成千蚊一支喎。」Alex講。<br />\n<br />\n「屌，食左飯先再講啦，餓死啦。」家豪捉住我地衝左入茶記入面。<br />\n<br />\n特別新聞報導<br />\n由於近日麻疹疫情持續蔓延，大量市民到診所或醫院接種麻疹疫苗。但大部分於近期接種麻疹疫苗嘅市民都出現不良反應，例如吐嘔、肌肉痠痛、精神萎靡、及其他感冒症狀。<br />\n有部分較嚴重嘅市民更出現神智不清、癲癇症狀需送院治理，暫時情況穩定。<br />\n<br />\n「拿，你睇到新聞講咩啦，仲要唔要狗衝去打針呀。」Alex一睇完新聞就串鳩我。<br />\n<br />\n「鬼知咩，好彩我都去打咋。如果唔係就仆街啦。」我心入面慶幸自己無去到打針。<br />\n<br />\n「抵啦，班人乜都中意搶，依加搶曬D中伏針。」家豪一邊塞飯入口一邊講。<br />\n<br />\n我同Alex頭先淨係掛住睇新聞都係叫到野食，而家豪係我地睇完新聞嘅時候就差唔多食曬兜飯。<br />\n<br />\n「有得食好食多D啦，你出年retake等乞食呀。」Alex又一次mean人。<br />\n<br />\n「乞你老母！」家豪食到成口都係飯，我地都係勉強聽到佢講嘅野。<br />\n<br />\n「喂，呢兩日無野考，不如陣間出信和兜個圈呀？」我提議。<br />\n<br />\n「唔啦，我番去溫其他科呀。」家豪一口拒絕左我。<br />\n<br />\n「溫乜春呀，你出年再溫啦。」Alex勸家豪收皮。<br />\n<br />\n「屌，出囉。」家豪雖然唔情願，但都係跟埋我地出去。"},{"pid":"872f8884bb72903a724184bf00dc9e2e4e74bbef","tid":1094465,"uid":151026,"like":2,"dislike":0,"score":2,"citedBy":0,"replyTime":"2019-04-06T15:20:08.000Z","msg":"為左快D出去信和行，我地就快快手就爬埋啖飯狗衝去搭地鐵。<br />\n<br />\n「Hottoy出左隻新iron man喎，你唔係唔訂呀？」Alex係show左hottoy個facebook page 比我睇。<br />\n<br />\n「那有錢，D錢都拎曬黎考個濕鳩試啦。」雖然真係好想訂，但此刻真係再無多餘嘅錢。<br />\n<br />\n「下個站到啦，睇住搭過龍呀。」家豪見我同Alex吹得咁爽就提一提我地落車。<br />\n<br />\n屌！架車突然間停低左，車上面有唔少人都仆左街。好彩我有緊握扶手先至無事。<br />\n<br />\n呢個時候就傳黎最乞人憎嘅地鐵廣播：「由於下一月台列車尚未開出，請稍後片刻。」<br />\n<br />\n「屌啦，狗鐵加價就識，成撚日都係咁。」見到狗鐵壞我地又一齊屌柒狗鐵。<br />\n<br />\nBoom!<br />\n<br />\n前面未開出果卡列車突然之間向住我地呢邊開過黎，撞埋黎我地架車度。<br />\n<br />\n今次車上面嘅人差唔多全部都仆曬街，就連我地坐車尾都feel到超強嘅震撼，睇怕車頭嘅人都係兇多吉少。<br />\n<br />\n「你地無事呀嘛？」我問家豪同Alex。<br />\n「我地無事，撼親下姐。」Alex慢慢企番起身再扶起我同家豪。<br />\n係呢一刻，我地眼前嘅景象就係咁嘅樣。<br />\n<br />\n<img src=\"https://na.cx/i/OC6549E.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FOC6549E.png&h=1f97ee5c&s={SIZE}\" />"},{"pid":"9304e373b06215bf72c0f44561b13b88acacb034","tid":1094465,"uid":44882,"like":0,"dislike":0,"score":0,"citedBy":0,"replyTime":"2019-04-06T15:37:38.000Z","msg":"留名<img src=\"/assets/faces/normal/agree.gif\" class=\"hkgmoji\" />"},{"pid":"bd2f64732b7218459a667418f3d0d8fe6a821685","tid":1094465,"uid":202231,"like":0,"dislike":0,"score":0,"citedBy":0,"replyTime":"2019-04-06T16:42:22.000Z","msg":"Lm"},{"pid":"ca5399cca50a076312961210dbbc4546d0619822","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-06T16:58:25.000Z","msg":"以前我覺得地鐵撞車係個好荒謬嘅笑話，但現實話我知，呢個並唔再係一個笑話。<br />\n<br />\n「依加點算呀？」家豪非常之慌張。<br />\n<br />\n對比起我地，Alex好冷靜咁講：「你地打電話報警先，我去拉制試下聯絡地鐵站果邊。」<br />\n<br />\n我即刻拎部電話出黎打999，直到依加我先知道原來報警都唔係咁簡單，我一共打左3次999都係無辦法打得通，而家豪亦都一樣。<br />\n<br />\n「點呀？打唔打得通呀？」Alex係車門果邊行番過黎。<br />\n<br />\n「無呀，我地兩個都打唔通去警局。」家豪指住未能接通嘅電話講。<br />\n<br />\n「我都係一樣，對講機嘅另一邊無人應機。」Alex都一樣聯絡唔到外界。<br />\n<br />\n「唔緊要，我地上網睇下有冇料到先。」我一邊講就打開自己嘅apply daily app。<br />\n結果一打開就係突發事件直播，我即刻開喇叭將畫面show比Alex同家豪睇。<br />\n<br />\n市面出現大規模暴動，警方出動防暴警察應對。警方多次警告暴徒無效，結果開槍擊殺部分暴徒。即使有暴徒被擊殺，但暴徒仍然不為所動，繼續衝擊警察。<br />\n暴徒表現極度失常，胡椒噴劑、催淚彈亦無辦法阻止暴徒。<br />\n<br />\n最新消息：早前因接種疫苗後出現嚴動症狀而留醫的市民亦出現暴力行為，對周遭嘅人發動攻擊，就如同暴徒一樣。對此行政長官現在開腔回應，將畫面交比現場同事。<br />\n<br />\n「對於現時嘅暴動，其實係政府嘅行動。」特首語出驚人，四周嘅傳媒通通都因為特首講嘅野而震驚。<br />\n<br />\n「呢個係中央政府嘅決定，為左測試生化武器，我地將病毒加入麻疹疫苗再為廣大市民接種，而中央就揀中左香港作為測試區，所以大家見到嘅暴動其實都係生化武器嘅影響。」特首繼續解釋。<br />\n<br />\n「咁請問依加嘅結果政府滿唔滿意呢？同埋政府諗住點樣處理呢件事呢？」記者追問。<br />\n<br />\n「我只可以話生化武器嘅威力比政府所預期嘅更大，好彩嘅係病毒嘅傳染力唔算高，就算受到感染都要死亡先會病發。但現時單靠警力並無暫時無法處理生化武器。」特首回應。<br />\n<br />\n「咁政府會唔會做D咩補鑊呀？會唔會有進一步嘅行動呢？」記者繼續追問。<br />\n<br />\n「好可惜，政府無諗住再處理，而中央亦決定封鎖香港作為疫區，我同其他高官會乖搭私人飛機離開。」特首講完最後嘅回應之後就轉身離開。<br />\n<br />\n「捉住條仆街唔好比佢走!」其中一個記者係現場大叫。<br />\n因為呢一位記者嘅號召之下，現場嘅所有記者紛紛都衝向特首。<br />\n突然，特首嘅背後衝出一隊飛虎隊，拎住衝鋒槍對住衝埋黎嘅人亂槍掃射，政府總部亦都屍橫遍野。<br />\n現場直播嘅畫面亦被中斷，只淨低雪花。"},{"pid":"47bbcbe52e91d4c9ea0c44e5c5eaea6885451dbe","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T04:24:57.000Z","msg":"「仆街啦，今鋪真係生化危機啦。」Alex好沉重咁講。<br />\n<br />\n「咁我地依加點算好呀？留係度定搵辦法出去？」我望住Alex同家豪，睇下佢地有咩諗法。<br />\n<br />\n「緊係搵槍先啦，再去執子彈。」家豪胸有成竹咁講。<br />\n<br />\n「屌你，你當BioHazard呀？呢度香港黎架，邊度咁易有槍呀？」Alex又一次屌柒on9嘅家豪。<br />\n<br />\n「咁Alex你點睇？」我問。<br />\n<br />\nAlex托頭沉思左十幾秒再講：「前面架車唔會無啦啦向後行，佢地好有可能係因為係旺角站遇到喪屍所以要撒退。但我估前面架車上面應該已經有喪屍，我地兩架車撞埋一齊之後可以會有缺口比喪屍攻埋黎。我地繼續留係度一定死硬，橫掂都係，一於博一鋪係車尾走！」<br />\n<br />\n「好，一於咁話。」我一手推開車尾嘅緊急逃生出口帶頭逃出列車。<br />\n<br />\n一步出車廂出面周圍都係漆黑一片，伸手不見五指。我打開手提電話嘅電筒再小心打量軌道嘅環境。<br />\n<br />\n眼見周邊安全無喪屍之後我就另轉頭同佢地講：「出面安全，行得！不過好黑同埋好多積水，要小心。」<br />\n<br />\n我帶頭係軌道上面向住石硤尾站嘅方向行過去。一路行我先發現原來地鐵嘅隧道入面係咁污糟，而且好多路軌都已經生銹，變到好殘。<br />\n<br />\n我地一直行，係隧道入面已經行左5分鐘，但呢5分鐘就過得非常慢長，就好似5個鐘一樣。一邊擔心前面會有列車撞埋黎，一邊擔心後面有喪屍攻上黎，可以話逼到我地抖唔到氣。<br />\n<br />\n係行嘅途中，我地發現隧道入面有一間房。<br />\n「點呀，入唔入去好？」我一手捉住門鎖另轉問佢地。<br />\n<br />\n「我諗應該係比維修人員補給嘅房，入面可能會有D有用嘅野，入去睇下啦。」Alex上前將房門推開。<br />\n<br />\n間房入面周圍都擺放住唔同嘅工作，就好似平時見到嘅車房咁樣。<br />\n<br />\n「果然無估錯，我地睇下有咩啱用啦。」Alex開始係維修房入面搜尋。<br />\n<br />\n「唔知會唔會有槍呢？」家豪又再派膠。<br />\n<br />\n「屌都話無囉。」Alex對住家豪開始燥底。<br />\n<br />\n「喂，唔撚係喎，真係有槍喎。」我發現左工作枱發現左幾把釘槍。<br />\n「拿，雖然係釘槍，但夠近嘅話都可以一槍爆頭架。一人一把袋住先啦。」我將釘槍分比大家。<br />\n<br />\n「最緊要拎彈呀，唔夠彈用就仆街啦。」家豪第一時間執起一排排鋼釘。<br />\n<br />\n「無錯，之後我地應該無機會再執到咁好用嘅武器，要盡量收集物資。」Alex行走房嘅另一邊繼續搵道具。<br />\n<br />\n「係啦，我諗呢支釘槍應該係幫路軌打釘用嘅。連路軌都可以打穿嘅話我諗爆頭都唔係咩難事。」我突然間諗通左。<br />\n<br />\n「鎚仔同螺絲批都有用，你地都拎番把啦。」家豪終於都有番少少貢獻。<br />\n<br />\n「防護工具都唔少得，我搵到手套同頭盔，我諗都應該用得著。」我拎埋佢地果一份。<br />\n<br />\n「你地睇下我搵到咩好野啦。」Alex好得戚咁行番埋黎。<br />\n<br />\n哇屌呀，原來Alex搵到一把圓盤鋸同埋燒焊工具。<br />\n「有左呢D工具我諗會安全好多，我地再拎埋D急救用品就走得啦。」我打開急救櫃再將入面嘅野拎走曬。<br />\n<br />\n「準備好未？」Alex臨出門口之前問多一次。<br />\n<br />\n「行得！」我地三個再一次踏上路軌。"},{"pid":"15bf394a83b6f1d722f81617c09c33c7f423b967","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T04:25:58.000Z","msg":"我 <br />\nHP: 良好<br />\n武器：釘槍x1    鋼釘x100<br />\n           鐵鎚x1     螺絲批x2<br />\n防具：頭盔 手套<br />\n物品：急救包x3 消毒劑x5<br />\n<br />\nAlex<br />\nHP: 良好<br />\n武器：釘槍x1   鋼釘x100<br />\n           圓盤鋸x1<br />\n           消焊工具x1  Gas x3<br />\n防具：頭盔 手套<br />\n<br />\n家豪<br />\nHP:良好<br />\n武器：釘槍x1  鋼釘x300<br />\n           鐵鎚x1 螺絲批x1<br />\n防具： 頭盔 手套"},{"pid":"45861578649be2a027daa52aa9aed7541cc22a67","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T07:14:18.000Z","msg":"因為好似行左好耐都仲未到，所以我拎部電話開個google map出黎望一望：「行多10分鐵左右就會到石硤尾站，到時可以會有喪屍，要小心D。」<br />\n<br />\n「如果有架車卡住係石峽尾站咁點算呀？我地咪上唔番月台囉？」家豪突破盲腸。<br />\n<br />\n「你都講得啱，不過我地繼續行先啦，無得番轉頭架啦。」Alex決定繼續向石硤尾方向行過去。<br />\n<br />\n果然無估錯，係我地即將到達石峽尾站嘅時候比一架停止嘅列車阻擋我地嘅去路。<br />\n<br />\n「屌，真係講中左。」家豪頹左咁坐落路軌上面。<br />\n<br />\n「咪住先...架車嘅逃生門無開過喎。如果石峽尾站有喪屍，咁點解D人唔向我地呢邊走？」我仔細咁樣檢查列車上面嘅細節。<br />\n<br />\n「有兩個可能性。第一就係因為架車行得唔遠，地鐵上面嘅人向月台果邊走番出去。」Alex分析。<br />\n<br />\n家豪又問：「咁另一個可能性呢？」<br />\n<br />\nAlex向番住太子嘅方向行左幾步再講：「就係車上面已經有成堆喪屍。」<br />\n<br />\n「屌你大我呀？唔撚係呀？咁點撚算呀？」聽到Alex咁講我瞬間覺得不知所措。<br />\n<br />\n「但依加番轉頭嘅話實左太遲啦，我地無論點都要突破呢架列車去到石峽尾果邊嘅月台。你地都準備好武器啦，我地要上啦。」Alex將釘槍拎番出黎再放入一排20粒嘅鋼釘。<br />\n<br />\n我準備好武器之後就將列車逃生門嘅緊急制拉開，逃生門亦慢慢咁開出黎。"},{"pid":"db13dec9cd712f4dd798cd59c6403fc4e7ebdb35","tid":1094465,"uid":52793,"like":1,"dislike":0,"score":1,"citedBy":0,"replyTime":"2019-04-07T07:32:09.000Z","msg":"left 3 dead <img src=\"/assets/faces/dog/hehe.gif\" class=\"hkgmoji\" />"},{"pid":"c3e8d91064bbc3cc7d399e822cd93a5b44696703","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T12:03:11.000Z","msg":"我身先士卒用電筒照一照列車入面嘅情況，結果發現最後一個車卡係一個人都無嘅。我另轉頭將見到嘅情況同Alex仲有家豪講。<br />\n「我入去先，你兩個跟住我後面。」我小心翼翼咁一手拎住電筒，一手拎住釘槍行入車廂。<br />\n<br />\n可能因為故障嘅關係，車廂入面同樣都係少少光都無。雖然車廂入面一個人都無，但周圍就有好多背囊之類嘅雜物。<br />\n「呢度無人呀，但有好多個袋，不如你地入黎一齊搵下有無咩有用嘅野呀。」我向後揮手示意叫佢地行前過黎。<br />\n<br />\n「照咁睇車上面嘅人都係走番去石硤尾果邊月台。」Alex用電筒照一照車廂嘅另外一邊。<br />\n<br />\n家豪第一時間就走去睇下周圍嘅袋入面有咩：「今次fat fat啦，全部都任我拎，爽呀。」<br />\n<br />\n「你係有用先好執呀，唔好乜撚狗屎垃圾都執。」我同家豪講。<br />\n<br />\n「最主要係搵電、食物同水，其他野就可免則免。」Alex提出尋找物資嘅方案。<br />\n<br />\n經過一輪嘅搜索，我地一共搵到7個尿袋同埋10支水，而食物就搵唔到。<br />\n「好，我地執齊曬有用嘅野啦，快D行啦。」我再次緊握釘槍、電筒，小心翼翼咁前進。<br />\n<br />\n「咁我地去到石硤尾之後點呀？」家豪問。<br />\n<br />\n「我地可以去石硤尾退役警署，果邊嘅防禦設施好有用，而且可能會有有用物資。」Alex提意。<br />\n<br />\n「好，我地首先要突破左呢度先。」整頓好裝備之後我地又再次起程。"},{"pid":"15eeab4b616935d54546ab4375b3bd133383167e","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T12:04:41.000Z","msg":"我 <br />\nHP: 良好<br />\n武器：釘槍x1    鋼釘x150<br />\n           鐵鎚x1     螺絲批x2<br />\n防具：頭盔 手套<br />\n物資：急救包x3 消毒劑x5 水x3 尿袋x1<br />\n<br />\nAlex<br />\nHP: 良好<br />\n武器：釘槍x1   鋼釘x100<br />\n           圓盤鋸x1<br />\n           消焊工具x1  Gas x3<br />\n防具：頭盔 手套 <br />\n物資：水x3 尿袋x1<br />\n<br />\n家豪<br />\nHP:良好<br />\n武器：釘槍x1  鋼釘x200<br />\n           鐵鎚x1 螺絲批x1<br />\n防具： 頭盔 手<br />\n物資：水x3 尿袋x5"},{"pid":"8c678cee1df420a151a23dcd364aa8a53084c2b5","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T13:44:37.000Z","msg":"一路行左幾個車卡都無咩特別發現，同樣係一個人都無，直至尾二嘅車卡。<br />\n「喂，呢邊有個人呀，過黎睇下呀。」我係車門嘅附近發現左有人坐左係地下。<br />\n佢身上無血跡無傷口，睇黎無比喪屍攻擊過。<br />\n<br />\n「知唔知D人去曬邊呀？」我問果個坐係地下嘅人。<br />\n<br />\n「佢地去曬果邊...但佢地一出逃生門無幾耐就有好多慘叫聲....我唔敢走呀...」佢好驚咁講，連講野時候嘅聲都係震嘅。<br />\n<br />\n「睇黎石硤尾月台同路軌已經有好多喪屍。」Alex嘆氣。<br />\n<br />\n「咁點好，係咪番轉頭？」家豪問嘅時候已經準備轉身。<br />\n<br />\n「咪住，或者我地可以試下開唔開得到架地鐵。」我靈機一動。<br />\n<br />\n「吓？但唔係無左電嘅供應啦咩？」家豪反問我。<br />\n<br />\n「總之我地去車長室睇下先啦。」Alex帶頭行番轉頭。<br />\n<br />\n「你要唔要跟埋我地走呀？」我問果個坐係地下嘅人。<br />\n佢出聲無答我，只係搖搖頭咁樣。<br />\n<br />\n「算啦，唔好理佢啦，我地快D去車長室啦。」Alex停低腳步同我講。<br />\n<br />\n於是我地就掉左果個人番轉頭行去車長室。<br />\n<br />\n「無鋪仲唔比我博贏左？有得用緊急電源，可以手動駕駛。」我一手就啪開左個緊急電制。<br />\n<br />\n「好波！但係方向應該點揀？」Alex對住個方向制都無辦法。<br />\n<br />\n「屌，試下咪得囉。」家豪話都未講完就撳左落個制度，架車就直接向前直衝。<br />\n<br />\n「停啦契弟！」我一手推開Alex。<br />\n<br />\n未經無時間比我諗，因為我再遲一步架車就好可能會撞埋去我原本架車度，所以我一定要整停佢。我一見到個紅色制就一野拍落去。<br />\n<br />\n......<br />\n<br />\n架車即刻停左，而我地3個都仆左街，仆埋右。<br />\n<br />\n「錯撚曬呀屌你。」Alex爬番起身再較番相反方向，慢慢駛番去石硤尾站嘅月台。<br />\n<br />\n「點樣，你冷靜完未，準備好未。我地依加要直入警署，唔好再撚鳩我。」Alex捉住家豪嘅衫領屌柒佢。<br />\n<br />\n「算啦...無事咪得囉，行啦。」我拍一拍Alex等佢唔好咁激動。<br />\n<br />\n「屌，佢死佢事。」Alex一野甩開家豪嘅衫領。<br />\n<br />\n我地慢慢伸個頭出車長室出面視察月台嘅環境。<br />\n「喂，乜鳩都睇唔到喎。」 因為無燈嘅關係，月台上面都係黑蚊蚊嘅。<br />\n<br />\n家豪又拎部手機出黎開電筒：「開燈咪得囉。」<br />\n<br />\nAlex即刻拉番佢入黎：「你係咪on9架？你開電筒D喪屍咪過曬黎囉！」<br />\n<br />\n「唔係喎，掂喎，我地執部手機開聲開燈引曬D屍埋一邊然後再開車門走咪得囉？」我提議。<br />\n<br />\n「好，我去執，你地留低等我。」Alex自己一個行左出車長室。<br />\n<br />\n「家豪，你唔好再亂咁黎啦，你隨時會害死我地架。」我同家豪講。<br />\n<br />\n「咁可以點呀，Alex佢成日都睇低我，我咪想證明比佢睇囉。」家豪原來係唔gur Alex。<br />\n<br />\n「算啦，你點都改變唔到佢架啦，家下命仔緊要呀。」我搭住家豪膊頭講，啱啱好呢個時候Alex執完電話番入黎。<br />\n<br />\n「我陣間會將個電話放去另一邊車頭，開住燈咁行過去就可以引曬D喪屍過去。」Alex 拎住執番黎嘅手機講。<br />\n<br />\n係我地一開燈嘅時候，成班喪屍就衝埋黎幕門，我地一路行班喪屍就跟住手機嘅電筒行去我地引領嘅方向。<br />\n去到另一邊車尾之後，我地就將手機set好時間放係地下，再小心唔引起喪屍注意咁行番入車長室。<br />\n<br />\n「我陣間一開門就衝上去地面，乜都唔好理。」Alex對住我地做出3、2、1嘅手勢。<br />\n<br />\n「衝呀！」係車門一打開嘅一刻我地就衝出車廂全力向住地面狂奔！"},{"pid":"66a130f453bc6831f60e7060993ddf866b21cbf9","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T13:45:07.000Z","msg":"推<img src=\"/assets/faces/normal/hoho.gif\" class=\"hkgmoji\" />"},{"pid":"acf49643152acb4d34142566d1cc26a25945167c","tid":1094465,"uid":151026,"like":1,"dislike":0,"score":1,"citedBy":0,"replyTime":"2019-04-07T14:26:32.000Z","msg":"好彩頭先因爲家豪派膠先令我諗出妙計，月台上面大部分嘅喪屍都比我地引左去車尾。係我地衝出去嘅時候只係得番小貓三四隻。<br />\n<br />\n「衝啦，仲望。」Alex一手就捉住我衝上樓梯。<br />\n<br />\n「咩出口呀？」家豪又一次突破盲腸。<br />\n<br />\n仆街啦，我地已經衝左出車廂，後面又有喪屍追緊上黎，前面又唔知行咩出口。但如果停低就會比喪屍追上，再無時間比我地停落黎搵資料。<br />\n<br />\n「上左去先，條條大路過羅馬，留係地鐵站只係同喪屍玩困獸鬥，上到地面就會有路牌架啦。」我回應家豪。<br />\n<br />\n即將上到地下大堂嘅時候，突然間有燈照落我地度，嚇到我地賴屎。<br />\n面對突如其來嘅強光，我地都反射性咁用手遮住前面。<br />\n<br />\n「佢地識擋喎，似乎係生還者！」上面拎電筒嘅人叫同佢身邊嘅人講。<br />\n<br />\n「好，快D救佢地上黎！」電筒人身邊嘅人發出指示，然後就有兩個拎鐵通嘅男人落黎護送我地上大堂。<br />\n<br />\n「 竟然仲有生還者，仲要係3個細路？」電筒人身邊發施號令嘅男人講。<br />\n<br />\n「我地係太子果邊放黎架。」Alex回應。<br />\n<br />\n「你地係點樣通過路軌架？聽講下面嘅情況就好似地獄一樣，依加比起頭先仲多左喪屍喎。」鐵通男講。<br />\n<br />\n我地就將頭先嘅事一五一十咁話比佢地知。<br />\n<br />\n「原來係咁，你地想去警局。定係你地會考慮同我地一齊留守係呢度？」號令男問。<br />\n<br />\n「係呀，每條通去月台嘅樓梯都有人守住，而閘外嘅喪屍亦都無辦法入到黎，所以呢度都好安全架。我地諗住留守係度等救援。」電筒男解釋。<br />\n<br />\n「我決定留係度！」家豪一聽到對方嘅提意就決定留低。<br />\n<br />\n「家豪呀...」我都未講出口，Alex就已經擋住左我。<br />\n<br />\n「好，家豪你想嘅就留低，我唔會勉強你。但我同Leon都唔會留低。」Alex好認真咁同家豪講。<br />\n<br />\n「係，我決定左，你地要小心D。」家豪比左幾排鋼釘我地。<br />\n<br />\n「好，咁你保重啦。」我地同家豪做最後嘅道別，然後就去到閘口準備突破喪屍群，直衝警署。"},{"pid":"5d12cb98657112f5b2f5231626bef7915e027fa9","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-07T14:27:30.000Z","msg":"我 <br />\nHP: 良好<br />\n武器：釘槍x1    鋼釘x150<br />\n           鐵鎚x1     螺絲批x2<br />\n防具：頭盔 手套<br />\n物資：急救包x3 消毒劑x5 水x3 尿袋x1<br />\n<br />\nAlex<br />\nHP: 良好<br />\n武器：釘槍x1   鋼釘x100<br />\n           圓盤鋸x1<br />\n           消焊工具x1  Gas x3<br />\n防具：頭盔 手套 <br />\n物資：水x3 尿袋x1"},{"pid":"8ff28a75b294411ca5fdcf87a5faa40c45c8ea19","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-07T14:28:35.000Z","msg":"推<img src=\"/assets/faces/lm2/kill.gif\" class=\"hkgmoji\" /><img src=\"/assets/faces/lm2/bye.gif\" class=\"hkgmoji\" />"},{"pid":"02f2bac9166f3f4a8e60535a79d3f422bc4c4f17","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-07T14:31:58.000Z","msg":"Push<img src=\"/assets/faces/lm2/smile.gif\" class=\"hkgmoji\" /><img src=\"/assets/faces/lm2/eating.gif\" class=\"hkgmoji\" />"},{"pid":"bcbef7d1383bd109402122a9cfbb3cbb9ca6e058","tid":1094465,"uid":169804,"like":1,"dislike":0,"score":1,"citedBy":0,"replyTime":"2019-04-07T14:51:31.000Z","msg":"Lm"},{"pid":"60d1de1053c2faebe44288cb5c4d0ffa855d2b3e","tid":1094465,"uid":4780,"like":1,"dislike":0,"score":1,"citedBy":1,"replyTime":"2019-04-07T14:55:33.000Z","msg":"好多錯別字<img src=\"/assets/faces/normal/clown.gif\" class=\"hkgmoji\" /><img src=\"/assets/faces/normal/clown.gif\" class=\"hkgmoji\" /><img src=\"/assets/faces/normal/clown.gif\" class=\"hkgmoji\" />"},{"pid":"f8e8b59da01c4b69daec35426671fe9a3608dd23","tid":1094465,"uid":151026,"like":0,"dislike":0,"score":0,"quote":{"pid":"60d1de1053c2faebe44288cb5c4d0ffa855d2b3e","tid":1094465,"uid":4780,"like":1,"dislike":0,"score":1,"citedBy":1,"replyTime":"2019-04-07T14:55:33.000Z","msg":"好多錯別字<img src=\"/assets/faces/normal/clown.gif\" class=\"hkgmoji\" /><img src=\"/assets/faces/normal/clown.gif\" class=\"hkgmoji\" /><img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2019-04-07T14:57:02.000Z","msg":"Sor<img src=\"/assets/faces/normal/frown.gif\" class=\"hkgmoji\" />成日手殘打錯"},{"pid":"a0d887f59ea4cefc617222da3596cb3943457336","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-07T14:59:09.000Z","msg":"推呀<img src=\"/assets/faces/lm2/yo.gif\" class=\"hkgmoji\" />"},{"pid":"2fa8beda3425e8af9739a10aab937366a088f500","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-08T07:06:49.000Z","msg":"「要打柒班喪屍先可以上到去，你有冇信心？」Alex問我。<br />\n<br />\n「揀得走就預左架啦，唔敢衝就唔會走得甩！」我舉起釘槍一野打爆閘口果隻喪屍個頭。<br />\n<br />\n「係依家啦！衝啦！」Alex同我相繼衝出閘口，向住樓梯嘅方向跑過去。<br />\n一路上都有好多喪屍追住我地，甚至有幾下差D比喪屍捉住黎咬。我地用憑住釘槍擊退身邊阻路同埋威脅到我地嘅喪屍，逃出魔爪。<br />\n<br />\n「果邊有光呀，可以通到上地面！」我指住光源所在嘅位置。<br />\n行到轉角位準備上樓梯之際就有一隻喪屍撲埋黎。<br />\n我舉起釘槍打算請佢食釘，一開槍果下發現我竟然已經用曬一排釘，我只係打左一發空槍。<br />\n<br />\nAlex連自己都身陷困境，根本無可能救到我。我用釘槍暫時塞住隻喪屍個口，暫時防禦。<br />\n「屌你個口啦，請你食螺絲批呀！」我一隻手頂住佢，一隻手係屎忽袋抽個螺絲批出黎一野對準佢個眼位插落去。<br />\n我feel到腎上線素極速上升，全身嘅脈搏都好澎湃，精神崩緊到極點。<br />\n<br />\n我解決完呢隻喪屍之後其他喪屍已經又再逼到埋身，完全無時間比我重整狀態同入彈。<br />\n<br />\n「等我黎！用火攻啦！」Alex拎出燒焊槍同Gas，開盡最大火力燒死樓梯上面嘅喪屍。<br />\n我地食住個勢一鼓作氣衝出地面，逃離地鐵站。<br />\n<br />\n結果上到地鐵站口，我同Alex都呆左。<br />\n原來地鐵站口已經落左閘，封住我地嘅去路。<br />\n<br />\n「仆街丫，比我捉到落閘果個我實燒撚柒佢。」Alex一拳打落道閘上面。<br />\n<br />\n「你啱先唔係執左把鋸架咩？鋸佢老母啦！」我提醒Alex用鋸鋸開道閘。<br />\n<br />\n「係喎，唔撚記得左。」Alex快快手拎把鋸出黎開閘。<br />\n<br />\n我接住左Alex嘅燒焊槍，對住下面攻上黎嘅喪屍繼續用火攻，依加個火燒著曬樓梯下面嘅喪屍，越燒越勁。而堆喪屍因爲肌肉組織已經燒爛曬，所以佢地上唔到出口上面咬我地。因為咁樣我地先至有足夠時間鋸開道閘。<br />\n正當我燒得如火如荼，火勢突然減弱，睇個勢似乎已經用曬支Gas。<br />\n<br />\n「仆街，無火啦，你得未呀？」我回頭打量一下Alex嘅進度。<br />\n<br />\n「得，搞掂。」經過5分鐘嘅時間，Alex終於係道閘上面鋸左個位可以出去外面。<br />\n外面嘅喪屍比起想像中少好多，我地花少少時間避開喪屍就已經輕鬆就跑到警署。"},{"pid":"ca61d8c7038d6d1a24581d43e0631e8e42b4bc2e","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-08T07:07:27.000Z","msg":"我<br />\nHP: 良好<br />\n武器：釘槍x1    鋼釘x130<br />\n           鐵鎚x1<br />\n防具：頭盔 手套<br />\n物資：急救包x3 消毒劑x5 水x3 尿袋x1<br />\n<br />\nAlex<br />\nHP: 良好<br />\n武器：釘槍x1   鋼釘x85<br />\n           圓盤鋸x1<br />\n           消焊工具x1  Gas x2<br />\n防具：頭盔 手套<br />\n物資：水x3 尿袋x1"},{"pid":"93b03dc5c99764cbcd7505b7c3b677c5d67759e5","tid":1094465,"uid":151026,"like":0,"dislike":0,"score":0,"citedBy":0,"replyTime":"2019-04-08T07:19:43.000Z","msg":"推<img src=\"/assets/faces/normal/kill.gif\" class=\"hkgmoji\" />"}]}