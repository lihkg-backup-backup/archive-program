{"tid":1383405,"cid":1,"subCid":0,"title":"關於之後既方向，我有啲睇法，入黎睇下?","createTime":"2019-07-29T16:32:31.000Z","updateTime":"2019-07-29T16:32:31.000Z","uid":45012,"like":0,"dislike":0,"uniUserReply":1,"replies":[{"pid":"557c885b0e36411cd2387ef8de585976ff3d02a5","tid":1383405,"uid":45012,"like":0,"dislike":0,"score":0,"citedBy":0,"replyTime":"2019-07-29T16:32:31.000Z","msg":"關於申請遊行<br />\n我建議申請一個遊行，叫做「支持解放軍出兵鎮壓反送中」，好處如下：<br />\n1． 逼使撐中／政府回應 <br />\n呢個係共產黨既弱點。一直以黎共產黨利用左香港獨特既優勢掠左唔少油水，亦有好多人都透過大陸既關係賺到盆滿砵滿，搞呢個遊行隨左可以迫使政府／中共回應出兵問題。另外，亦都可以比大家睇到個啲食開兩家茶飯既建制派係點樣回應呢件事，個啲有權有勢有錢人一定好頭痕。 <br />\n2． 促成藍絲黃絲大和解 <br />\n搞呢個遊行仲可以邀請身邊既深藍一齊出黎，甚至誠邀建制派／撐中藝人出席，<br />\n如果佢地唔出現又可以帶風向，話佢地原來撐中得把口etc，順便比深藍睇下啲警察既咀臉，睇下佢地幾咁腐敗。 <br />\n3． 警察唔敢反對 <br />\n如果佢地唔批，到時就可以話佢地想作反，對抗共產黨，對解放軍不敬etc，呢個帶風向就後話了。 <br />\n<br />\n其實大家都心知肚明，反正未到2047都已經咁樣，<br />\nIf we burn, you burn with us 我覺得可以放手一搏， <br />\n如果搞得成啲五毛應該會hang曬機。 <br />\n<br />\n關於罷工 <br />\n我覺得罷工最緊票係司機大佬們 香港經濟咁好某程度上因為交通運輸好，<br />\n只要港鐵＋巴士＋電車＋輕鐵＋小巴罷工＋私家車慢駛已經可以令到啲人翻工難，<br />\n遠比鋪頭罷工更有效，拜託各位司機大佬30/7一定要實行到。 <br />\n<br />\n關於物資站急救站<br />\n我唔建議再係事前設立物資站急救站，理由為代價太高，會有好多手足同物資車比人抄牌。相反，我覺得每個人都係流動物資站，每個人不論你係和理非定勇武，<br />\n都要準備好夠自己用既裝備＋急救用品，有能力就帶多啲，<br />\n到前線手足需要而有多就由物資鏈傳上去，至少咁樣唔會囤積太多又比人收曬，<br />\n用唔著拎翻屋企都得。每人要帶既相關既list已經好多post講過，唔多講了。<br />\n<br />\n關於支援抗爭者<br />\n有好多人都問可以點樣經濟援助。我覺得好似地鐵買定一疊飛派咁，買現金卷然後到時派都最好， 又或者直接買野食／幫手埋單，帶得gear既都肯定係手足，有買現金卷既人不妨主動問下人需唔需要，有需要既就拎，唔使怕羞。好多連鎖店都有得買現金卷，好過捐錢眾籌又盛，咁樣係最快最直接而又確保到真係有需要既人用得到。另外，想係物資方面支援就好似上面咁，有能力就買多帶多。 <br />\n<br />\n關於前線想守後排想退 <br />\n無可否認，人係有自由意志，我地亦好難將自己個套強加係人地身上。呢個問題係好難處理，無人係指揮，無人係要聽命指揮，必須承認呢個係去大台去組織化既弱點。<br />\n但係我地唔係響度互屌，而係應該諗下點樣拆掂佢。呢方面就靠大家另外討論了。<br />\n<br />\n<img src=\"/assets/faces/normal/@.gif\" class=\"hkgmoji\" /><br />\n<br />\n最後 <br />\n不受傷，不被捕，不割蓆 <br />\n我們都是香港人"}]}