{"tid":433109,"cid":5,"subCid":0,"title":"【千祈唔好睇落去】日本伊豆大島嘅三原山","createTime":"2017-10-12T06:07:22.000Z","updateTime":"2017-10-12T06:07:22.000Z","uid":25164,"like":0,"dislike":1,"uniUserReply":1,"replies":[{"pid":"f76669d89570b03d272993099649eda52f2d64c0","tid":433109,"uid":25164,"like":0,"dislike":0,"score":0,"citedBy":0,"replyTime":"2017-10-12T06:07:22.000Z","msg":"【千祈唔好睇落去】- Taku Ryū (擇言)<br />\nMarch 8, 2016 &middot; <br />\n<br />\n<br />\n<img src=\"https://img.eservice-hk.net/upload/2017/10/12/140420_a766edfa69c762999d220c3aa4518700.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F10%2F12%2F140420_a766edfa69c762999d220c3aa4518700.jpg&h=cab14303&s={SIZE}\" /><br />\n呢個係日本伊豆大島嘅三原山 。<br />\n<br />\n1933年有一個女學生跳落火山口自殺，全國廣泛報道，之後引起自殺風潮。同年有129個人喺同一個山度，跳火山口自殺。（而對上一年，1932年全年，只係得7個。）<br />\n<br />\n媒體嘅威力就係大到難以想像。每次有名人自殺，嗰期就會多咗人用同樣方式自殺；就算係一般人嘅自殺，似乎會堆埋一齊（歡迎大家做下time series，睇下自殺死亡嘅出現，day n 同 day n+1 有冇關係）。你話唔係模仿效應，我真係唔信。<br />\n<br />\n如果唔想個數字增加，我諗第一步係唔好再數咩「今年有幾多個人自殺」喇。真係冇意義㗎。見到啲死亡數字係咁升，見到「哇，就快三位數喇」「到二十喇」「下一個係正方形數呀」「就快齊頭喎」噉樣，呢啲心理關口嚟，隨時唔知點解加速㗎。你見啲 yen 就上七算你都瘋狂入貨啦係咪先？<br />\n<br />\n反正個環境咁灰，就算幾百萬人一齊學識關心人，都唔會解決到啲咩問題嘅。如果大家目標係「想少啲人死」，最簡單嘅方法應該係「唔好理」。<br />\n<br />\n唔好理，唔代表唔好討論。傾嘢係OK㗎。有時傾一樣嘢，反而會令人用好多時間去諗點做，咁就未必會行動。你睇泛民成日講爭取民主，大家於是就停留喺講嘅層面，等大家幾十年都唔會落手落腳做嘢。同樣日本拍咁多AV，你睇下日本嘅強姦犯罪率，肯肯定低過歐洲啲回教難民。所以話呢，傾嘢真係拖延行動嘅最佳辦法嚟嘅。<br />\n<br />\n有人自殺，原則係 #講還講唔好貼相 ，唔好討論實際例子。大家一見到「成功例子」就會跟住做。而家好多傳媒、網媒、KOL嘅處理手法，唔探討生命意義，唔講死亡，而係好似啲三姑六婆噉討論個別例子，有實例可以跟，搞到好多人覺得做到，點會唔想跟住做呢。唯一解釋係你哋一個二個都係 #傲嬌，口講話可惜，查實睇住一個二個學生自殺，不知幾high。<br />\n<br />\n如果你真係好想理，覺得要用自殺者嘅故事去凸顯世態嘅荒謬，要鼓勵啲人死之前做啲有用嘅嘢之類；唔緊要，你係消費緊佢哋，不過死咗嘅人睇唔到嘅。反正都係消費，不如你整個自殺指數，開個盤口吖，記錄返上落，增加返個流通量，到時經紀有佣金、你哋又開心。諗諗佢。<br />\n<br />\n英文參考： <a href=\"https://en.wikipedia.org/wiki/Suicide_methods#Volcano\" data-sr-url=\"https://r.lihkg.com/link?u=https%3A%2F%2Fen.wikipedia.org%2Fwiki%2FSuicide_methods%23Volcano&d=x7MGXgOW72Kzxyel2SOqzKS6uTmBE%2FuUnOR61Sj848o%3D&h=95867dab\" data-auto-link target=\"_blank\">https://en.wikipedia.org/wiki/Suicide_methods#Volcano</a><br />\n日文參考： <a href=\"http://www.town.oshima.tokyo.jp/soshiki/seisaku/s2.html\" data-sr-url=\"https://r.lihkg.com/link?u=http%3A%2F%2Fwww.town.oshima.tokyo.jp%2Fsoshiki%2Fseisaku%2Fs2.html&d=x7MGXgOW72Kzxyel2SOqzKS6uTmBE%2FuUnOR61Sj848o%3D&h=5b0465b8\" data-auto-link target=\"_blank\">http://www.town.oshima.tokyo.jp/soshiki/seisaku/s2.html</a><br />\n圖片： Ippukucho (CC 3.0)<br />\n<br />\n<br />\n<a href=\"https://www.facebook.com/photo.php?fbid=1687131721545843&amp;set=a.1382821388643546.1073741827.100007470936529&amp;type=3\" data-sr-url=\"https://r.lihkg.com/link?u=https%3A%2F%2Fwww.facebook.com%2Fphoto.php%3Ffbid%3D1687131721545843%26set%3Da.1382821388643546.1073741827.100007470936529%26type%3D3&d=x7MGXgOW72Kzxyel2SOqzKS6uTmBE%2FuUnOR61Sj848o%3D&h=745a3fac\" data-auto-link target=\"_blank\">https://www.facebook.com/photo.php?fbid=1687131721545843&amp;set=a.1382821388643546.1073741827.100007470936529&amp;type=3</a>"}]}