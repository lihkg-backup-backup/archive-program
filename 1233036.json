{"tid":1233036,"cid":1,"subCid":0,"title":"香港人 加油（長篇打氣文，慎入）","createTime":"2019-06-16T17:15:20.000Z","updateTime":"2019-06-16T17:15:20.000Z","uid":98294,"like":0,"dislike":0,"uniUserReply":1,"replies":[{"pid":"1e4eea61aedfe4ee9919f11c98a38232ec5f9644","tid":1233036,"uid":98294,"like":0,"dislike":0,"score":0,"citedBy":0,"replyTime":"2019-06-16T17:15:20.000Z","msg":"今次係我廿幾歲仔第一次出嚟行，再次為著自己係香港人喱個身分自豪，同時亦被今日嘅遊行感動，一嚟真係比想像中多好多好多人，我覺得唔只四分一，直程有三分一人出咗嚟，好多人喺沿途嘅商場、天橋休息，而喱啲人係可能唔會納入數人數嘅範圍；<br />\n<br />\n二嚟係好多小節入面顯示出香港人嘅質素真係好高。我喺添馬公園休息緊個陣，有三個中學生周圍問人要唔要energy bar，佢哋都唔係帶好大個袋、經濟能力亦未必好好、仲有啲怕醜，但係佢哋都盡最大嘅努力去幫人。<br />\n<br />\n之後我又同朋友去咗中信橋，見證住大家點樣開路同讓路比車走（救護車、巴士、的士、私家車），重申：開路者係市民，幫手呼籲讓路嘅都係市民；同一時間，中信橋橋底有一小個膠樽回收站，站嘅人好努力咁呼籲大家回收膠樽，努力到佢喺地下我喺橋都聽到「回收膠樽，扭開膠樽，踩扁膠樽」。<br />\n<br />\n到我落咗地，想過馬路去海富個陣，好多人喺海富對出個一大級嘅石碼（分隔車路個舊，唔知係咪咁叫）中間個啲位度，扶想過嘅人。<br />\n<br />\n喱啲種種嘅小事未必會喺新聞見到，但正正係喱啲看似微不足道嘅善舉，令到今日喱場遊行更加有力量！<br />\n<br />\n香港人<br />\n加油！<br />\n<br />\n我哋係有能力去保衛自己嘅家園，去令到我哋嘅屋企變得更加美好，日後我地成功咗之後，更加要keep住依家喱個氣勢喱種團結，喱幾日負能量已經夠多，只要我哋維持住今日喱種團結，集合我哋看似微小嘅力量，他朝我哋唔止可以反送中，一定仲可以維護我哋一路以嚟所知所愛嘅香港！<br />\n<br />\n多謝今日上街嘅各位香港人！<br />\n<br />\n香港人，加油！"}]}