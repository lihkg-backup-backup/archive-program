{"tid":1434229,"cid":1,"subCid":0,"title":"無聊野","createTime":"2019-08-08T16:58:28.000Z","updateTime":"2019-08-08T16:58:28.000Z","uid":261178,"like":0,"dislike":0,"uniUserReply":1,"replies":[{"pid":"37a1c889e2592e8c154a9b6244bbf87a28b0ce0c","tid":1434229,"uid":261178,"like":0,"dislike":0,"score":0,"citedBy":0,"replyTime":"2019-08-08T16:58:28.000Z","msg":"純粹情感發洩。非local 香港人，有錯別字請多多包涵。<br />\n<br />\n利申：我係你地口中所謂嘅&ldquo;支那狗&rdquo;，唔係想引戰，請各位手下留情，對事不對人。<br />\n<br />\n我係一個土生土長嘅廣東人。同大多數香港人一樣，我第一語言係廣東話，日日都係睇tvb長大。從高登到連登，唔敢講自己好了解香港，但係起碼各種大事發生之時，都能夠從呢d論壇得到比其他大陸人更豐富嘅資訊。好細個開始大概半年去一次香港，唔係拖住個喼去掃貨，多數係去玩去食野。由於本人嘅文化背景，咁多年黎有幸認識到好多本土香港人，亦能從佢地口中得知更多關於香港嘅一切。講咁多係想說明雖然自己唔係一個香港人，但係可以比較容易理解香港嘅文化背景。<br />\n<br />\n由事件開始第一日已經一直關注住。好辛苦。其實條例啱公開嘅時候，大陸係冇點樣報導，理由無須多講。直至到開始有遊行示威，各種內地報章新媒體先開始刊登相關消息，並定性為暴動。當我第一次見到報導時，好憤怒。因為當時我係有睇遊行直播，根本唔係嗰回事。人生第一次見識咩係生安白造。當晚，全家人食完飯之後，我就將我認為係事實嘅相關視頻、新聞拎俾屋企人睇，以此證明當其時根本唔可以被定義為暴動或者港獨行為。好在，屋企人都係比較明白事理。雖然我生活在能理解我的家庭，但係我嘅朋友唔係。<br />\n<br />\n我相信有部分人嘅感受同我一樣，身邊大多數人都係所謂嘅&ldquo;藍絲&rdquo;。好失望，由day 1開始佢地已經認為香港係&ldquo;抵死&rdquo;，警察冇錯。點講都唔明。佢地嘅理據大概就同國內媒體報導一樣，國家給予香港咁多福利，香港仲搞咁多野。呢個亦都係我開呢個post嘅原因，日日睇住內地嘅新聞，我唔敢講係&rdquo;抹黑&ldquo;，但係起碼係有偏見嘅新聞，冇人可以聽我講。無論我send咩俾佢地睇，佢地都好堅定覺得香港人唔好搞咁多野咩冇事咯。日日睇住內地嘅新聞，來來去去無非都係嗰三幅屁，愛國，無知，港獨，外國勢力勾結。更甚者，有人認為香港係&ldquo;糟蹋&rdquo;民主。我有試過評論，有試過反駁，結果就係俾內地網友鬧到五顏六色。<br />\n<br />\n到今時今日，事件越演越烈，鄙人認為已經偏離左原意。縱火？掟磚頭？傻的嗎？講真，呢d行為真係可以幫到咩？鄙人才疏學淺，認為只有真正和理非嘅運動先有可能會成功。罷工、不合作都可以。<br />\n<br />\n重申，純粹情感發洩。<br />\n香港人，加油。"}]}