{"tid":505987,"cid":1,"subCid":0,"title":"點解韓星死啲人會咁大反應","createTime":"2017-12-21T17:09:02.000Z","updateTime":"2017-12-21T17:09:02.000Z","uid":118661,"like":7,"dislike":1,"uniUserReply":1,"replies":[{"pid":"812a86bb6090384eb1f843e08fd75f0f611b7fb9","tid":505987,"uid":118661,"like":0,"dislike":0,"score":0,"citedBy":0,"replyTime":"2017-12-21T17:09:02.000Z","msg":"以下純粹個人觀點，歡迎理性討論<br />\n<br />\n相信18/12 韓星SHINee鐘鉉去世無人不知，不論fans定唔識kpop嘅香港人，經歷過大規模嘅洗版後，由唔識佢都變成識佢，除非毒到出汁<img src=\"/assets/faces/normal/clown.gif\" class=\"hkgmoji\" /> <br />\n<br />\n以SHINee fans嘅角度，團體中嘅主唱突然自殺過身，無可厚非一定會傷心，甚至會出post懷念/叫春。其實除左過身令到一眾fans傷心之外，最令fans感到冇力嘅係，鐘鉉其實一早俾曬signal話俾大家知佢抑鬱、唔開心，甚至有自殺傾向，但冇人發現。係，你冇睇錯，係冇人發現，平時啲韓星小道消息通街飛，但反而歌手本人俾嘅signal就冇人發現，個種無力感對fans嚟講係無法形容。就好似一個識左好耐嘅人自殺，由於SHINee當年係以國民弟弟嘅形象出道，對fans嚟講就好似睇住佢地大咁，又或者睇住啲綜藝節目，就好似一個認識左好耐嘅哥哥、弟弟突然自殺過身咁衝擊，仲要冇提示。更何況SHINee今年經歷過唔少風浪，當日先出完消息話下年會有五人巡演，點知就發生呢件事，所以佢地出post都好正常<br />\n<br />\n以kpop fans角度，SHINee係一隊都幾出名嘅男團，相信鐘意kpop嘅唔會唔知，大家就會將呢件事代入去自己鐘意嘅偶像到，人類就係一種好鐘意諗假設性問題嘅奇怪生物，如果唔係邊有咁多女朋友會問男朋友 「我同你呀媽跌落水嘅話，你會救邊個？」<img src=\"/assets/faces/normal/clown.gif\" class=\"hkgmoji\" />  <br />\n基於佢地會將情況代入自己鐘意嘅偶像到，所以不論係咪SHINee fans都有可能出post懷念/叫春，再加上香港的主流係kpop（個人認為，周圍好多人鐘意kpop），以致出post數目大覆增加，造成洗版，引致部分連登仔不滿<br />\n<br />\n而連登仔不滿嘅地方係之前有浸大生為一地兩檢嘅問題跳樓自殺呢件事係冇人重視（重視嘅其中一個標準係出post懷念，應該）。當一個學生為到維護香港而自殺所得到嘅回響係好少時，但一個明星因爲自身心理病而自殺所得到嘅回響係多好多時，正正造成連登仔不滿。以路人而言，兩者都並非親人，同樣自殺、失去一條寶貴嘅生命，點解回響會咁唔同，甚至可能出現 All animals are equal, but some animals are more equal than others 嘅諗法，覺得自殺學生嘅死好唔抵。同時又對一眾fans感到不滿，一個藝人影響唔到你啲咩，話曬你同佢都冇相處過，人地學生係為緊香港，點解仲可以唔理香港事，甚至香港傳媒都要係咁報，覺得香港冇得救。<br />\n<br />\n咁究竟點解香港報紙報咁多韓星自殺而唔係學生自殺。以news value 嚟睇，韓星係知名人士滿足到prominence 呢個價值，加上係因為抑鬱症而自殺，可能會引起一啲人嘅共嗚、human interest ，所以就報多啲。而自殺學生點解報得冇咁多，可能因為驚影響其他膽識之士以相同方法維護香港嘅核心價值。就好似之前一連串香港學生自殺咁，當傳媒報得越多，就越容易引起其他人效法，甚至有站姐跟住鐘鉉自殺。<br />\n<br />\n而本人認為每一條生命都好重要，不論學生定鐘鉉，兩者提醒我地嘅嘢都唔同，香港逐漸被蠶食、定身邊人嘅心理健康，唔係關心政治就唔關心其他人或關心明星多於一切，兩者都需要大家支持<br />\n<br />\n利申：韓狗<img src=\"/assets/faces/normal/tongue.gif\" class=\"hkgmoji\" />"}]}