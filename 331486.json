{"tid":331486,"cid":7,"subCid":0,"title":"去日本打真軍 - 邁克","createTime":"2017-07-22T08:22:49.000Z","updateTime":"2017-07-25T00:19:09.000Z","uid":25558,"like":0,"dislike":0,"uniUserReply":0,"replies":[{"pid":"9fdfe4c92cceffa8bd29c0d6fc0cf1c58e2a1abf","tid":331486,"uid":25558,"like":0,"dislike":0,"score":0,"citedBy":0,"replyTime":"2017-07-22T08:22:49.000Z","msg":"<a href=\"http://hkm.appledaily.com/detail.php?guid=20097277&amp;category_guid=vice&amp;sup_id=12187389&amp;category=daily&amp;issue=20170722\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D20097277%26category_guid%3Dvice%26sup_id%3D12187389%26category%3Ddaily%26issue%3D20170722&d=b9yxPpJKNKz6P7TRKkHuapnkJiu3DM%2BvEze6mtExKRo%3D&h=f547cac3\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D20097277%26category_guid%3Dvice%26sup_id%3D12187389%26category%3Ddaily%26issue%3D20170722&h=660e5a82\" target=\"_blank\">http://hkm.appledaily.com/detail.php?guid=20097277&amp;category_guid=vice&amp;sup_id=12187389&amp;category=daily&amp;issue=20170722</a><br />\n<br />\n去日本打真軍 - 邁克<br />\n<br />\n名采論壇&nbsp;<br />\n<br />\n&nbsp;<br />\n<br />\n￼&nbsp;￼&nbsp;￼&nbsp;￼&nbsp;￼<br />\n<br />\n￼<br />\n<br />\n異物網圖片<br />\n<br />\n突圍而出的小姐最近頻頻見報，一副養精蓄銳為港爭光的架勢，乍看還以為即將出席奧運世博，卻原來紮定馬步準備進軍日本愛情動作影壇，被譽為AV女優香港第一人。世風果然日下，拍鹹片啫，又唔係做黑澤清或者是枝裕和新戲女主角，使唔使咁大陣仗？別誤會，本人乃職業無分貴賤忠實信徒，完全贊成張愛玲說的「有美的身體，以身體悅人；有美的思想，以思想悅人」，只要諗清諗楚開正戲路，做雞做鴨和做爬格子動物原則上沒有什麼分別，都是靠勞力換取生活費，誰也沒資格看不起誰，但這麼大鑼大鼓為打工造勢，真令默默以思想悅人的稿匠眼紅，天天蹲在副刊出賣私生活，乜膥都畀讀者睇晒，我們的犧牲色相也很偉大呀！<br />\n剝定衫去日本打真軍的港女不但非常奄尖而且有啲naive，「拍攝場地就冇乜所謂嘅，只係公共場所唔太想囉；（對手）年紀比較大嘅盡量都唔好，正常身形呀，唔好太老就可以」，父老聽了很難不憂心忡忡。因為嚴重缺乏觀賞AV經驗，該片種在公共場所展開劇情的頻密度不得而知，可是揀對手呢家嘢，除了芭芭拉史翠珊級數的霸氣女星，有決定搵甲定乙做男主角的話事權，邊個唔係逆來順受，有粥食粥有飯食飯？既然「偶像嚟講我鍾意劉青雲」，不如重金禮聘佢同你肉帛相見吖！小姐請醒醒，這裏舉個實例供你參考：去年台灣巨鵰阿空雄心勃勃赴日本水銀燈之約，以為可以一柱擎天攻陷㗎仔，點知大嘥的GV導演置「17.5cm筋肉Banana」不用，安排佢做零號，一姦再姦，眼淚都飆埋，問你驚唔驚？"},{"pid":"add9c9a13c08b390b45e7d47844875d9ee81aade","tid":331486,"uid":25558,"like":0,"dislike":0,"score":0,"citedBy":0,"replyTime":"2017-07-22T08:23:34.000Z","msg":"<img src=\"http://static.apple.appledaily.com.hk/images/apple-photos/apple_sub/20170722/large/e8807a.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.appledaily.com.hk%2Fimages%2Fapple-photos%2Fapple_sub%2F20170722%2Flarge%2Fe8807a.jpg&h=6281da74&s={SIZE}\" />"},{"pid":"8805124d6c7ad3ffe5c0e7cb22092032e6442e53","tid":331486,"uid":38049,"like":0,"dislike":0,"score":0,"citedBy":0,"replyTime":"2017-07-25T00:19:09.000Z","msg":"又話 職業無分貴賤， 噏埋咁多廢話，擺明覺得人哋賤"}]}