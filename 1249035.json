{"tid":1249035,"cid":33,"subCid":0,"title":"[非緊急但重要]　港豬教戰手冊","createTime":"2019-06-21T15:20:22.000Z","updateTime":"2019-06-21T16:05:15.000Z","uid":98477,"like":3,"dislike":0,"uniUserReply":2,"replies":[{"pid":"72cfe6c46cbf9a7124a1d7555fc6e107cbb10cf3","tid":1249035,"uid":98477,"like":0,"dislike":0,"score":0,"citedBy":0,"replyTime":"2019-06-21T15:20:22.000Z","msg":"勇武、和理非同港豬三類人之中，港豬應該最難叫得郁，團火好快就滅，但咁唔代表我地冇心幫手。我知道連登冇乜港豬，不過希望借呢度比多啲人share，推到多啲港豬睇到。<br />\n<br />\n勇武同和理非各有各做，有力出力，有人出人，咁港豬係咪咩都做唔到呢？其實除左衝同遊行之外，港豬唔想下下出街一樣可以發揮作用。<br />\n<br />\n首先短期嚟講，FB幫手推post係指定動作，呢樣野好多人（包括小弟）都keep住做緊。另外可以喺youtube同fb開拓戰場、帶領輿論。如果驚引戰唔想出聲既話，仲有樣野可以做，就係report五毛。直播最容易被五毛亂咁洗版，呢個時候就要好好善用report功能，太多可以處理左誇張嗰啲先，越誇張越血腥就越容易report。language好既可以順便做埋即席翻譯，好多台灣人同大陸人走去睇直播，可以直譯書面語比佢地知道做緊乜。<br />\n<br />\n長遠嚟講，社運、媒體營運甚至係平反活動都需要大量資金，可以揀啲信任既組織捐錢，作為一份心意出返一份力。<br />\n<br />\n另外見前排有巴打推長期不合作/杯葛運動有好多人響應，想喺呢度分享下我既心得。<br />\n<br />\n無論係因為撐送中、侮辱烈士定係純粹親中，記住今次反送中只係引燃點。你而家咬牙切齒話要罷買係因為條氣唔順，但呢道氣唔可能永遠持續落去。要做到長期效果，必須趁呢次機會改變整個消費模式同習慣。喺潛移默化既作用之下，就算唔記得當初點解開始咁做，都會自然做到罷買而你自己唔覺。<br />\n<br />\n三大原則：<br />\n<br />\n一、唔好淨係整黑名單。<br />\n<br />\n要整份安全名單搵substitute，冇上榜既就可以放心幫襯。列清同類商店裏面仲可以幫襯邊個，最好分四級，例如：<br />\n<br />\n中菜快餐店：<br />\n<br />\nR（推薦）－ ／<br />\n<br />\nS（安全）－ 美心（中立冇表態）<br />\n<br />\nU （不推薦）－ 大快活（雖然同大家樂同一個集團，但搵左異見者賣廣告。喺冇更好選擇既情況下勉強可以幫襯。）<br />\n<br />\nZ（警報）－ 大家樂（紅底仲要公開挑機，盡可能避開。）<br />\n<br />\n一般快餐店：<br />\n<br />\nR － ／<br />\n<br />\nS － 吉野家、KFC<br />\n<br />\nU － M記（金鐘分店上榜，大家自行決定要唔要全線罷買，個人認為只杯葛分店無乜效果。）<br />\n<br />\nZ － Super Sandwich（大家樂集團）、一粥麵（大家樂集團）、譚仔（紅底）等等<br />\n<br />\n超市（冇乜搵資料，歡迎巴絲update）：<br />\n<br />\nR － ／<br />\n<br />\nS － 惠康、百佳、Taste等等<br />\n<br />\nU － ／<br />\n<br />\nZ － 華潤<br />\n<br />\n記住，親中店最大既敵人唔係罷買既市民，而係佢地既競爭對手。罷買係為左用行動表達我地既不滿，唔係為左煮死間舖。如果仲好多人撐佢既話佢自然會survive到，否則就係咎由自取，與人無尤。<br />\n<br />\nP.S. 酒樓同粥舖係重災區，所以white list更加緊要。<br />\n<br />\n二、**一定**要搵額外理由罷買。<br />\n<br />\n唔係驚比人告或者豎敵，最根本既原因係單憑度氣好難一直持續落去。大陸嗰啲好多時都係鳩叫，唔會真係做。做野既係政府、官方機構，所以個個先咁驚。要養成習慣，就要比到足夠暗示自己。例子如下：<br />\n<br />\na. 大陸人/新移民員工多數去完廁所唔洗手（唔係講笑，以前住hall成層都係大陸PhD。觀察左幾年，keep住八成人從來唔洗手。譚仔啲阿姐你地自己諗下。）<br />\n<br />\nb. 如果你想罷買M記但又覺得太難，不妨試下呢招。由於M記汽水唔再提供飲筒，以後幫襯M記套餐都逼自己叫熱飲。就算你唔係汽水狂，夏天都會去少好多。<br />\n<br />\nc. 介意衛生既可以不停提醒自己大家樂嗰隻巨鼠。<br />\n<br />\n唔幫襯一間食肆不外乎幾個因素：安全、衛生、質素、服務、環境。總之搵個你覺得最有力既理由嚟說服自己，成功持續既可能性就會大幅提高。<br />\n<br />\n另外，銀行、手機等電子產品涉及重要個人資料，中資最好掂都唔掂。download手機app之前check真啲係咪來自大陸，同樣安全問題唔解釋。<br />\n<br />\n三、唔好太苛待自己。<br />\n<br />\n記緊罷買既目的係表達不滿，唔係為左懲罰你自己。當你發現前後三條街剩返大家樂一間食肆既時候，如果你寧願餓暈都唔入去食野，好快就會忍唔住質問自己為咩咁辛苦。罷買或者不合作運動係長期運動，好講耐性同韌力，唔好逞一時之能而洩左度氣。<br />\n<br />\n以上係個人實踐多年既一點心得，歡迎各位巴絲提供意見。<br />\n<br />\n香港加油。"},{"pid":"acdf15574ff7640eabb28cafde18c0587cfa69ae","tid":1249035,"uid":56092,"like":0,"dislike":0,"score":0,"citedBy":0,"replyTime":"2019-06-21T16:05:15.000Z","msg":"push"}]}