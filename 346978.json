{"tid":346978,"cid":18,"subCid":0,"title":"[講故仔][歷史] 名言與其背後故事 (2)","createTime":"2017-08-04T11:51:32.000Z","updateTime":"2018-05-02T11:36:12.000Z","uid":34838,"like":46,"dislike":2,"uniUserReply":0,"replies":[{"pid":"fd3db2121cac34803423f8fcf8a8ddda3b90599e","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T11:51:32.000Z","msg":"Hi，大家好<img src=\"/assets/faces/normal/bye.gif\" class=\"hkgmoji\" /> <br />\n<br />\n早幾個月喺講故台開post分享過三十則名言故事，今日再開post同大家分享<img src=\"/assets/faces/normal/bye.gif\" class=\"hkgmoji\" /> 呢個post會由第三十一章開始，但每章都係獨立嘅故仔嚟，所以唔使刻意追post<img src=\"/assets/faces/normal/smile.gif\" class=\"hkgmoji\" /> 隨心隨意隨緣即可<img src=\"/assets/faces/normal/smile.gif\" class=\"hkgmoji\" /><br />\n<br />\n由於上個post近代史嘅篇幅佔比較多，所以呢個post會盡量平衡下古代同近代史，亦會盡量涉獵唔同國家、唔同範疇；至於文章內容就類似於上post，主要圍繞文史哲，希望大家多多支持<img src=\"/assets/faces/normal/hoho.gif\" class=\"hkgmoji\" /> 而post入面出現嘅翻譯（包括上post）都係出自我手<img src=\"/assets/faces/normal/sosad.gif\" class=\"hkgmoji\" /> 所以譯得唔好請勿見怪<img src=\"/assets/faces/normal/sosad.gif\" class=\"hkgmoji\" /><br />\n<br />\n但係都係果句，希望大家唔好吝嗇你哋嘅正皮同留言，呢啲係我寫文嘅動力嚟<img src=\"/assets/faces/normal/agree.gif\" class=\"hkgmoji\" /><br />\n<br />\n上post：<br />\n<a href=\"https://lihkg.com/thread/189313/page/1\" data-auto-link target=\"_blank\">https://lihkg.com/thread/189313/page/1</a><br />\n[講故仔][歷史] 名言與其背後故事"},{"pid":"e927a1fbb0cb66071915f35681370288d967c879","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T11:52:01.000Z","msg":"31. 「機關算盡太聰明，反算了卿卿性命。」<br />\n<br />\n此句出自「中國四大名著」之一《紅樓夢》，寫主要人物王熙鳳一生嘅曲文《聰明累》：<br />\n<br />\n「機關算盡太聰明，反算了卿卿性命。<br />\n　生前心已碎，死後性空靈。<br />\n　家富人寧，終有個，家亡人散各奔騰。<br />\n　枉費了，意懸懸半世心；好一似，蕩悠悠三更夢。<br />\n　忽喇喇如大廈傾，昏慘慘似燈將盡。<br />\n　呀！一場歡喜忽悲辛。<br />\n　嘆人世，終難定！」<br />\n<br />\n《紅樓夢》入面嘅王熙鳳係典型嘅女強人，外表美艷、性情剛烈、為人聰穎、口才了得，不但處理家事井井有條；而且長袖善舞、巧言令色，擅用計謀平息紛爭、掃除阻礙。然而，王熙鳳則「聰明反被聰明誤」，因橫行霸道而眾叛親離、因家道中落而慘被拋棄；一生機關算盡，最終落得自食其果嘅下場。歷史上，唔少江山美人婀娜多姿、風華絕代，憑美貌、才智「引無數英雄競折腰」；不過，當中唔少紅顏美人晚年都相當淒涼、慘淡收場。要數中國歷史上名符其實「傾國傾城」嘅女子，明末清初嘅名妓陳圓圓可謂當之無愧。其中，當代詩人吳梅村亦以陳圓圓一生作大綱寫詩《圓圓曲》，內容借古諷今、戲謔味道十足。<br />\n<br />\n陳圓圓生於1624年，當時大明政權已經搖搖欲墜、日暮途窮；陳圓圓自小能歌善舞、知書識禮，加上貌美如花；喺亂世期間，色藝雙絕嘅陳圓圓喺戲班可謂一枝獨秀，但由於當時環境底下貞操唔值錢，陳圓圓縱有國色天香都只好以色事人。一日，當時嘅大官田弘遇眼見陳圓圓美麗動人，即刻使人將其獻畀皇帝崇禎；不過當時既有內憂（闖王李自成兵變）、又有外患（清兵在外地盤踞），崇禎唔希望因兒女私情而耽誤政事，就將陳圓圓打入冷宮，不久退還田府。後來，明朝將軍吳三桂喺田府相遇陳圓圓，驚為天人；田弘遇亦成人之美（拍馬屁），將陳圓圓讓予吳三桂，成其妾侍。<br />\n<br />\n　「相見初經田竇家，侯門歌舞出如花。<br />\n　　許將戚裏箜篌伎，等取將軍油壁車。<br />\n　　家本姑蘇浣花裏，圓圓小字嬌羅綺。<br />\n　　夢向夫差苑裏游，宮娥擁入君王起。」－《圓圓曲》吳梅村<br />\n<br />\n<img src=\"http://a.blog.xuite.net/a/1/7/7/24311301/blog_2128467/txt/41490207/0.jpg\" data-thumbnail-src=\"https://i.lih.kg/thumbnail?u=http%3A%2F%2Fa.blog.xuite.net%2Fa%2F1%2F7%2F7%2F24311301%2Fblog_2128467%2Ftxt%2F41490207%2F0.jpg&h=fa7bac6d&s={SIZE}\" /><br />\n．陳圓圓畫像。"},{"pid":"43be22fbf97eefa29099972517268f27722fdc97","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T11:52:27.000Z","msg":"1644年1月，闖王李自成喺西安稱王，建立「大順」；同年4月，李自成率五十萬大兵，劍指北京；崇禎急命身處關外嘅吳三桂班師回朝死守北京。不過，李自成軍隊兵貴神速、勢如破竹，喺吳三桂仲未趕到北京之前；於4月25日李自成就攻陷北京，崇禎自縊而亡，結束大明二百七十六年嘅統治；與此同時，李自成手下劉宗敏進京後亦將陳圓圓擄去。眼見皇帝已死，自己又手執一師精兵；吳三桂立即揮軍退回山海關，伺機而動。<br />\n<br />\n對外有清兵、對內有闖王，吳三桂知道自己並非雙方嘅對手，佢嘅目的只係希望手執籌碼，去換取最大嘅利益。一開始，由於李自成以其家人作為人質，吳三桂只好同意受降大順；然而喺返京途中，當吳三桂得知連愛妾陳圓圓都落入李自成手中時，一時怒不可遏、憤然棄降，帶兵折返山海關。<br />\n李自成得知吳三桂毀約，即刻派兵進攻山海關，討伐吳三桂。吳三桂初頭大敗，只好向清軍大將多爾袞求救；正當李自成自以為大獲全勝之際，四方八面突然湧嚟大批清兵。喺清兵同吳三桂合流之下，於「一片石之戰」中大敗李自成軍隊，逼其倉皇撤退回京。然而，清兵亦已逼近京師，自知氣數已盡嘅李自成一怒之下將吳三桂一家統統殺害；呢個時侯，陳圓圓喺生死關頭，試圖說服李自成：「假如你將我殺害，吳三桂必定追你到天腳底，倒不如放我一馬。」李自成聽罷就真係放過陳圓圓，帶殘兵脫逃。未幾，清兵入京正式建政；吳三桂與紅顏知己陳圓圓重圓之餘，更獲封為平西王，名成利就。<br />\n<br />\n　「鼎湖當日棄人間，破敵收京下玉關。<br />\n　　慟哭六軍俱縞素，沖冠一怒為紅顏。<br />\n　　紅顏流落非吾戀，逆賊天亡自荒宴。<br />\n　　電掃黃巾定黑山，哭罷君親再相見。」－《圓圓曲》吳梅村<br />\n <br />\n<img src=\"http://static.panoramio.com/photos/large/115506827.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.panoramio.com%2Fphotos%2Flarge%2F115506827.jpg&h=35fba27b&s={SIZE}\" /><br />\n．「闖王」李自成雕像。<br />\n<br />\n輾轉流落於戲班、皇宮、田家、李自成，陳圓圓一生可謂「一雙玉臂千人枕」；正當佢以為能夠投靠一戶好人家、「飛上枝頭變鳳凰」之際，原來吳三桂亦係一個負心漢，昔日「寧要美人，不要家人」嘅吳三桂，好快就拋棄咗陳圓圓另覓新歡；自此以後，陳圓圓就鬱鬱不得終日。後來，康熙十二年、即1673年下令削藩；吳三桂不甘利益受損，聯同兩位藩王起兵造反，史稱「三藩之亂」；但起事連番遭逢挫敗，吳三桂更喺戰亂中期病逝；事變不久就被清廷所平定。<br />\n<br />\n　「嘗聞傾國與傾城，翻使周郎受重名。<br />\n　　妻子豈應關大計，英雄無奈是多情。<br />\n　　全家白骨成灰土，一代紅妝照汗青。」－《圓圓曲》吳梅村<br />\n<br />\n<img src=\"https://upload.wikimedia.org/wikipedia/commons/9/9c/Wu_Sangui.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2F9%2F9c%2FWu_Sangui.jpg&h=2ae2ff73&s={SIZE}\" /><br />\n．平西王吳三桂。《圓圓曲》稱吳三桂年青時英明神武、俊俏非常；「白晢通侯最少年，揀取花枝屢回顧」。<br />\n<br />\n吳梅村喺《圓圓曲》借因寵愛西施而亡國嘅吳王夫差，去諷刺當時仍然不可一世嘅吳三桂。詩中末段：「君不見，館娃初起鴛鴦宿，越女如花看不足。香徑塵生鳥自啼，屧廊人去苔空綠。」，寫吳王夫差昔日溺寵西施，建館娃宮金屋藏嬌，朝夕相對仍猶有不足；但今日事過境遷，宮中小徑已佈滿塵埃、輝煌宮殿亦已人去樓空；直指吳三桂「一剎那光輝唔代表永恆」。豈料吳梅村果然一語成讖：吳三桂昔日手握籌碼，放清兵入關以為能夠平步青雲，結果貪得無厭作反清廷，起事不果連累孫兒吳世璠自殺收場；陳圓圓晚年坎坷、獨守空房，後來更因戰亂而下落成謎。時來運到、一朝得志就意氣風發，隨時朝不保晚。"},{"pid":"abf5c4ae31701522086882b637b07059d3b83765","tid":346978,"uid":90702,"like":0,"dislike":0,"score":0,"citedBy":0,"replyTime":"2017-08-04T11:56:38.000Z","msg":"正皮 LM<img src=\"/assets/faces/normal/tongue.gif\" class=\"hkgmoji\" />"},{"pid":"28e8f4554fddcabc58d6c5973fe69d281b535bfc","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T13:08:02.000Z","msg":"夜D再出一篇<img src=\"/assets/faces/normal/smile.gif\" class=\"hkgmoji\" />"},{"pid":"20e90a31b41db6cf1c580bd37c8575ae262e2958","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T14:38:58.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"a407529a25abe903037358f877d5a07cc99a2feb","tid":346978,"uid":50058,"like":0,"dislike":0,"score":0,"citedBy":0,"replyTime":"2017-08-04T15:02:41.000Z","msg":"lm"},{"pid":"6f033b624e93027a9d8a9d92983d3172e9b530d9","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T15:44:43.000Z","msg":"32. 「諸行無常，盛者必衰。」<br />\n<br />\n此句摘錄自日本古籍《平家物語》開頭一首點題詩。《平家物語》於十三世紀成書，記載日本於「平安時代」末年日本氏族「平氏」同「源氏」兩大勢力之間嘅政權鬥爭。<br />\n<br />\n原文：<br />\n「祇園精舎の鐘の声<br />\n　諸行無常の響きあり<br />\n　娑羅双樹の花の色<br />\n　盛者必衰の理を顕す<br />\n　驕れる人も久しからず<br />\n　唯春の夜の夢の如し<br />\n　猛き者も終には亡びぬ<br />\n　偏に風の前の塵に同じ」<br />\n<br />\n譯文：<br />\n「祇園精舍之鐘聲，<br />\n　包含諸行無常之迴響；<br />\n　娑羅雙樹之花色，<br />\n　彰顯盛者必衰之天理。<br />\n　驕恣者不得長久，<br />\n　猶如春天午夜之酣夢；<br />\n　跋扈者終將湮滅，<br />\n　仿似凜烈風中之塵埃。」<br />\n<br />\n<img src=\"https://upload.wikimedia.org/wikipedia/commons/thumb/c/c3/Jetavana.jpg/220px-Jetavana.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2Fc%2Fc3%2FJetavana.jpg%2F220px-Jetavana.jpg&h=6dcd25e4&s={SIZE}\" /><br />\n．位於印度嘅祇園精舍，為當年釋迦牟尼傳法之場所；堪稱佛教之根源地。<br />\n<br />\n<img src=\"https://upload.wikimedia.org/wikipedia/commons/thumb/a/a8/Kakogawa_Kakurinji20n4592.jpg/1280px-Kakogawa_Kakurinji20n4592.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2Fa%2Fa8%2FKakogawa_Kakurinji20n4592.jpg%2F1280px-Kakogawa_Kakurinji20n4592.jpg&h=b52a8acc&s={SIZE}\" /><br />\n．位於日本兵庫縣之娑羅雙樹，乃佛教聖樹之一。傳說釋迦牟尼於古印度拘尸那揭羅（Kuśinagara）城外之娑羅雙樹下涅槃時；整個樹林花色變白、猶如白鶴降世。<br />\n<br />\n「諸行無常」、「盛者必衰」皆為佛教用語。「諸行無常」為佛教三法印之一，指世事萬變、滄海桑田、人生無常；「盛者必衰」則指再強橫嘅勢力最終都逃唔過衰落嘅命運。<br />\n<br />\n平安時代（794年－1192年），堪稱為日本文化之根源；因時任日本天皇桓武天皇遷都平安京（今京都）而得名。依據日本文化，日本天皇會為當時嘅名門望族「賜姓」，即所謂「氏族」；至於喺平安時代末年，「平氏」同「源氏」則為當時兩大勢力。<br />\n<br />\n1156年，時任天皇鳥羽天皇駕崩導致權力懸空，結果引嚟兩子顯仁、雅仁衝突；顥仁首先繼位，是為崇德天皇；雅仁後來依仗其支持者：源氏家族嘅源義朝、同平氏家族嘅平清盛出兵討伐崇德天皇，並成功取而代之，繼位是為後白河天皇；至於崇德天皇則被流放讚岐。後世稱是次動亂為「保元之亂」。<br />\n<br />\n去到1159年，因「保元之亂」立功嘅源義朝同平清盛分別獲封獎賞，但源義潮不滿後白河天皇厚此薄彼、偏袒平氏；「一出不能藏二虎」，故起兵挾持當時已遜位嘅後白河天皇及時任天皇、後白河天皇之子二條天皇守仁，發動政變。平清盛得悉此事後馬上出兵戡亂，結果大敗源義朝軍隊。平清盛軍隊除咗喺戰事中殺死源義朝之外，平清盛更下令將源氏加以驅逐、削弱，源義朝三子源賴朝亦被流放伊豆國；事件史稱「平治之亂」。<br />\n<br />\n<img src=\"https://upload.wikimedia.org/wikipedia/commons/thumb/2/26/Heiji_no_ran.jpg/300px-Heiji_no_ran.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F2%2F26%2FHeiji_no_ran.jpg%2F300px-Heiji_no_ran.jpg&h=7c027d08&s={SIZE}\" /><br />\n．描繪「平治之亂」之畫像；「平治之亂」開啟平源兩氏往後之鬥爭。<br />\n<br />\n擊敗源氏嘅平清盛，風頭一時無兩；即使二條天皇復位，聲望、權力都不及平清盛。勢力高於一國之君嘅平清盛，漸漸變得躊躇滿志、專橫跋扈；直到1165年二條天皇因重病去世、尚在襁褓嘅皇子順仁喺一歲時繼位，是為六條天皇後，平清盛就更加有恃無恐，喺1167年躍升為太政大臣（類似宰相，負責輔佐天皇），可謂「挾天子以令諸侯」。原本早已遜位於後代、身為太上天皇嘅後白河天皇，立場上都一直支持平清盛；但佢眼見平清盛勢力愈壯愈大，所以意圖制衡其勢力。1168年，後白河天皇下令將四歲嘅六條天皇退位，並扶植兒子憲仁繼位，是為高倉天皇，自己就喺背後號令朝政。<br />\n<br />\n平清盛先係不為所動、故作同意，但就偷偷使計攫取更大權力。首先將次女平德子下嫁高倉天皇，成為皇后，進一步鞏固平氏勢力；1178年，當平德子生下皇子言仁後，平氏勢力更係穩如泰山。平清盛眼見將後白河天皇勢力連根拔起、取而代之嘅時機已經成熟；1179年率領大軍發動「治承政變」，罷黜所有後白河天皇勢力嘅朝臣，更幽禁後白河天皇。喺翌年，平清盛立嫡孫言仁為安德天皇；平氏勢力正式掃除所有強敵、一統天下。此時，十四歲被流放伊豆國，今已三十四歲、繼承父親源義朝衣缽嘅源賴朝，開始帶兵討伐平氏，但都無功而還。<br />\n<br />\n然而，「盛者必衰」；平清盛喺得到天下嘅翌年、即1181年，就因熱病去世，終年六十三歲。平氏面對平清盛猝逝，一時群龍無首、陷入大亂；倉卒由平清盛三子、平宗盛繼承平家。眼見平氏內亂，源賴朝之堂弟，武將源義仲首先崛起，喺1183年揮軍攻打平安京；軟弱無能嘅平宗盛不得人心、腹背受敵，不久棄甲曳兵、落荒而逃，為平氏之衰落埋下伏線。"},{"pid":"1e09ae0d4b17c79a8f4cdbae1d37fa3ff2a8a50e","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T15:45:15.000Z","msg":"32. 成功攻陷平安京嘅源義仲，當時只得廿九歲，難免年少氣盛、狂莽自大，但執政能力則比平宗盛更不堪，甚至縱容軍隊到處作惡，令百姓怨聲載道，可謂「少年得志大不幸」。眼見源義仲管治下禮崩樂壞；當時平氏敗走平安京，遭平清盛幽禁嘅後白河天皇復行視事，但無大權，只好暗令正四處攻克平氏勢力、盤踞於鎌倉嘅源賴朝討伐源義仲，並得其同意。源賴朝派其弟源義經起兵攻打平安京，其軍隊勢如破竹、直搗黃龍。<br />\n<br />\n1184年，眼見源義經已經兵臨城下，後白河天皇意圖嚟個裡應外合，起兵進攻源義仲；但源義仲先下手為強，揮軍攻打後白河天皇所在處之法住寺，結果後白河天皇不敵源義仲，再次被俘；但此亦為源義仲一生中最後一場勝仗。<br />\n<br />\n同年，源義經大敗源義仲軍隊；源義仲被當眾斬首，終年三十歲。源義仲稱霸平安京短短一年就英年早逝，崛起與滅亡猶如走馬燈、稍縱即逝。源義經攻占平安京時只得廿五歲，比當時源義仲接管平安京時年紀更細，但係，源義經並無重蹈前人覆轍，坐享榮華富貴，反而乘勢殲滅平氏勢力；於緊接嘅一之谷之戰、壇之浦之戰中大勝平氏軍，將平宗盛在內嘅平氏一家逐一處死；此亦意味著平氏至此徹底覆亡，時為1185年。由平清盛開創平氏盛世不出十年，就土崩瓦解。<br />\n<br />\n<img src=\"https://upload.wikimedia.org/wikipedia/commons/thumb/7/78/Genpei_kassen.jpg/400px-Genpei_kassen.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F7%2F78%2FGenpei_kassen.jpg%2F400px-Genpei_kassen.jpg&h=1d19c4f7&s={SIZE}\" /><br />\n．描繪源平合戰之屏風。<br />\n<br />\n然而，屢立戰功嘅源義經，晚年卻異常坎坷；皆因人性醜惡、「鳥盡弓藏」（有關中國歷史之「鳥盡弓藏」故事，請睇舊post第十二章）。源義經攻陷平安京、消滅平氏後，聲望如日中天、名震天下，源義經嘅兄長源賴朝當時已喺鎌倉自立為王、成為源氏首領；眼見其弟戰績彪炳、聲名甚高，唯恐其功高蓋主，故下令諸殺源義經。源義經面對兄長追殺，只好倉皇逃命；但被其趨炎附勢、意欲討好源賴朝之戰友藤原泰衡所出賣，結果源義經被逼含憤自殺，終年三十歲。縱然性格與堂兄源義仲大相逕庭，但殊途同歸、下場悲慘、英年早逝；呢場形同「玄武門之變」嘅兄弟相殘，世人只能慨嘆「諸行無常」。<br />\n<br />\n源賴朝眼中釘已除，得以隻手遮天。喺1192年，出任「征夷大將軍」，並喺源氏根據地鎌倉建立軍政府「幕府」；開創日本史上第一個幕府時代。<br />\n<br />\n<img src=\"https://upload.wikimedia.org/wikipedia/commons/thumb/0/0f/Emperor_Goshirakawa.jpg/250px-Emperor_Goshirakawa.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F0%2F0f%2FEmperor_Goshirakawa.jpg%2F250px-Emperor_Goshirakawa.jpg&h=2de14418&s={SIZE}\" /><br />\n．後白河天皇像。生於1127年、卒於1192年，總共六十五年嘅人生，見盡平、源兩氏之興衰；亦為平源之爭中一位舉足輕重之人物。一生被幽禁三次（源義朝、平清盛、源義仲），歷盡風浪。"},{"pid":"94047c865a4f13e6528670cc2cc51426538e9ca3","tid":346978,"uid":97114,"like":0,"dislike":0,"score":0,"citedBy":0,"replyTime":"2017-08-04T16:35:12.000Z","msg":"留個靚名先!"},{"pid":"1a48c0229b495b707908b1d8283e85fd22a1cfb7","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-04T17:31:56.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"41d3c5644ff8e68131fb92f2851b03813ee4100c","tid":346978,"uid":59806,"like":0,"dislike":0,"score":0,"citedBy":0,"replyTime":"2017-08-04T22:55:15.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"442fec0a34d1029036e028d0602eee9d4e807866","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T03:42:33.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"5c7aa53ebc288dfebfae8e347af58af380056c64","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T06:18:54.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"ec21e14e81e235afbef51e9c792dc84091ea8484","tid":346978,"uid":90704,"like":0,"dislike":0,"score":0,"citedBy":0,"replyTime":"2017-08-05T09:11:33.000Z","msg":"吳三桂陳圓圓呢個故事真是經典<br />\n細個唔識覺得好普通<br />\n對吳三貴刻版印象大漢奸<br />\n大個對歷史同呢個世界有d 認識之後<br />\n覺得如果佢地唔生係呢個時代就有情人終成眷屬<br />\n但一生於亂世好多野已經身不由己<br />\n本來一個大英雄最後竟然落一個漢奸駡名"},{"pid":"f370756e1ba6e247f0693c8d72d63ad768cef98c","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T09:28:29.000Z","msg":"<blockquote>吳三桂陳圓圓呢個故事真是經典<br />\n細個唔識覺得好普通<br />\n對吳三貴刻版印象大漢奸<br />\n大個對歷史同呢個世界有d 認識之後<br />\n覺得如果佢地唔生係呢個時代就有情人終成眷屬<br />\n但一生於亂世好多野已經身不由己<br />\n本來一個大英雄最後竟然落一個漢奸駡名</blockquote><br />\n雖有智慧，不如乘勢；雖有鎡基，不如待時<img src=\"/assets/faces/normal/hoho.gif\" class=\"hkgmoji\" />"},{"pid":"82c3a57072b1ace7cc346835317747031a268809","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T10:17:13.000Z","msg":"33. 「是以君子為國，觀之上古，驗之當世，參之人事。察盛衰之理，審權勢之宜，去就有序，變化因時，故曠日長久，而社稷安矣。」<br />\n<br />\n此句引自西漢政論家賈誼之名作《過秦論》下篇之末句；意指君子治國，要透過洞明歷史，以觀察當今局勢之走向、參考人事之變遷；從而明瞭興盛衰敗之真理、審視自身權力形勢之強弱；得以知所進退、因時制宜；乃至長治久安、國泰民安。《過秦論》係一篇評論秦朝速亡因由嘅史論文章，分上中下三篇，寫秦國由盛至衰嘅過程同原因；當中分析有理有據、見解獨到，故為後世所推崇。<br />\n<br />\n秦國，立國於前777年，為春秋時代中原大地一隅之小國，迄今已近二千八百年前。建國以來，一直都係普通不過嘅一個國家；直至前361年，第廿五任皇帝秦孝公即位，在位期間重用大臣商鞅，由經濟、政治、思想方面推行大改革，勵精圖治、雷厲風行，史稱「商鞅變法」；結果造就秦國成為一方之霸主。乃至戰國時代末年，中原只剩七大強國－即所謂韓、趙、魏、楚、燕、齊、秦時，秦國國力更係傲視群雄、脫穎而出。對此，其餘六國不惜「合縱」，聯手抗秦；結果秦國使出「連橫」，聯同幾個國家進攻某個國家，瓦解國與國之間嘅信任、致其不能合流。<br />\n<br />\n<img src=\"https://i2.read01.com/uploads/0FO2OFyWsY.jpg\" data-thumbnail-src=\"https://i.lih.kg/thumbnail?u=https%3A%2F%2Fi2.read01.com%2Fuploads%2F0FO2OFyWsY.jpg&h=98259509&s={SIZE}\" /><br />\n．盤踞中原之「戰國七雄」與其餘國家。<br />\n<br />\n直至前246年，嬴政繼位，是為秦始皇，更將祖訓發揮得淋漓盡致、以圖霸業；先「吞二周而亡諸侯」－滅東、西周與其諸侯國，再「履至尊而制六合」－將其餘六大強國逐一吞併。終於，喺前221年，秦國一統天下，建立「秦朝」。然而，秦始皇執政並非以百姓為依歸、為人民謀福祉，反而推行暴政；在位期間，修築長城、建阿房宮、焚書坑儒－人民生活於水深火熱之中。<br />\n<br />\n不過，秦始皇在世驕奢淫逸、恃勢凌人，最終都敵唔過大自然之定律：「生老病死」。當秦始皇建立秦朝、權傾天下嘅第十一年，佢喺一次出巡期間暴斃而亡；一代始皇客死異鄉，終年五十歲。由於秦始皇死得突然，又因天氣關係，屍身開始發臭，丞相李斯為掩飾秦始皇死訊，命人將大量鮑魚放入裝有秦始皇屍身嘅大轎中，以掩蓋臭味；一代天驕秦始皇生前耀武揚威、死後「如入鮑魚之肆」，何其諷刺。<br />\n<br />\n秦始皇死前曾立遺詔，命立長子扶蘇為帝；不過李斯老奸巨猾，竟聯同大臣趙高、始皇幼子胡亥篡改遺詔、並賜死扶蘇，立胡亥為帝，是為秦二世；史稱「沙丘之變」。胡亥掌權後，不但冇將先父倒行逆施嘅政策矯正過嚟；反而沉淪聲色犬馬、酒池肉林，任由李斯、趙高二人把持朝政、為害百姓，結果引致農民陳勝、吳廣揭竿起義；雖然動亂得以平息，但秦朝亦逐漸變得千瘡百孔、搖搖欲墜。<br />\n<br />\n<img src=\"https://i2.kknews.cc/large/18ae00023dc017a4f329\" data-thumbnail-src=\"https://i.lih.kg/thumbnail?u=https%3A%2F%2Fi2.kknews.cc%2Flarge%2F18ae00023dc017a4f329&h=7f279a91&s={SIZE}\" /><br />\n．陳勝、吳廣起義，又稱「大澤起義」，亦係中原歷史上第一次農民起義。雖然起義失敗，但仍成為農民起義之先驅；之後嘅劉邦，至明朝嘅朱元璋，乃至毛澤東，都係歷史上農民起義嘅表表者。<br />\n<br />\n然而，李趙二人雖為一丘之貉，但其實都係面和心不和，兩個都想獨攬大權；因此，趙高先下手為強，不斷向秦二世進諫，離間胡亥同李斯嘅關係，令二人矛盾加劇。經趙高接連煽風點火，胡亥終於受趙高之唆擺，賜死李斯，更諸其三族。<br />\n<br />\n當人民怨聲載道、四處都有起義之際，秦朝內部仍然互相內鬥，真係自取滅亡。趙高眼見政權日暮途窮、胡亥不得民心；為保大權，趙高聯同女婿閻樂起兵發動政變，逼令胡亥自殺，另立始皇嫡孫子嬰為帝。不過，趙高想故計重施，反被子嬰洞悉先機；子嬰即位五日就賜死趙高；「剃人頭者，人亦剃其頭」真係亙古不變嘅真理。<br />\n<br />\n縱然讒臣趙高已死，但秦朝政權已經日落西山、無力回天。劉邦、項羽先後起義討伐暴秦；前207年，劉邦首先進入關中，逼令子嬰退位，秦朝至此覆亡；翌年，當項羽率軍長驅直入、闖進關中後，更斬殺子嬰，甚至將其子嗣統統殺清光；秦始皇祈秦朝千秋萬世之理想終成黃梁一夢。<br />\n<br />\n秦朝國祚僅十四年，彰顯「暴政必亡」之道理。秦之所以能崛起，皆因時勢造英雄；到運勢走到盡頭，則「勢傾則絕，利窮則散」，最終下場有如商鞅，作繭自縛、作法自斃。"},{"pid":"45f0ae6dd7b7aa521176562903262f7c6547a661","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T12:07:47.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"c8f0da25541dc4664e93d4f6e3a838a9d3aa5385","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T15:31:41.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"a261c2844ac72b4294c05198e51b1decc9216260","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-05T17:04:47.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"c1c9135fd3519e3432472327e7a15710266b2532","tid":346978,"uid":26835,"like":0,"dislike":0,"score":0,"citedBy":0,"replyTime":"2017-08-06T03:11:44.000Z","msg":"<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"584256d4a6d81eef42043a04eb06cae1a7aaa6f4","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-06T05:22:59.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"c9055944b68631c283a9da013dd9a6dc38cf2e07","tid":346978,"uid":128869,"like":0,"dislike":0,"score":0,"citedBy":0,"replyTime":"2017-08-06T05:49:06.000Z","msg":"又要留名"},{"pid":"9a67994471a84c6a30af048c20c456c37cfaa096","tid":346978,"uid":26835,"like":0,"dislike":0,"score":0,"citedBy":0,"replyTime":"2017-08-06T07:30:14.000Z","msg":"咁高質都咁少人睇<img src=\"/assets/faces/normal/frown.gif\" class=\"hkgmoji\" />"},{"pid":"4327792ee702e9b395247b90c9687f1703ee4001","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-06T07:43:51.000Z","msg":"<blockquote>咁高質都咁少人睇<img src=\"/assets/faces/normal/frown.gif\" class=\"hkgmoji\" /></blockquote><br />\n多謝巴打欣賞<img src=\"/assets/faces/normal/hoho.gif\" class=\"hkgmoji\" /> <br />\n我相信行遠自邇，登高自卑<img src=\"/assets/faces/normal/smile.gif\" class=\"hkgmoji\" /> <br />\n但每一個正皮同留言都係我寫文嘅動力嚟<img src=\"/assets/faces/normal/biggrin.gif\" class=\"hkgmoji\" />"},{"pid":"df09ec50505a2b3b28e3dc6dba826fdf862c553d","tid":346978,"uid":29826,"like":0,"dislike":0,"score":0,"citedBy":0,"replyTime":"2017-08-06T08:15:08.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"11869c6b3c54a71ae60f8f183e3ac2c6f9e12f58","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-06T09:40:15.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"0cd35fe1a1fd3656bd45c05daf1e3278e5353b25","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-06T10:46:46.000Z","msg":"34. 「已恨年華留不住，爭知恨裏年華去。」<br />\n <br />\n此句出自中國國學大師王國維所寫嘅《蝶戀花．裊裊鞭絲沖落絮》詞中末句，全詞如下：<br />\n <br />\n「裊裊鞭絲沖落絮，歸去臨春，試問春何許？<br />\n　小閣重簾天易暮，隔簾陣陣飛紅雨。<br />\n <br />\n　刻意傷春誰與訴，悶擁羅衾，動作經旬度。<br />\n　已恨年華留不住，爭知恨裏年華去！」<br />\n <br />\n喺民國年間，清華大學所屬嘅清華國學研究院中有所謂「四大導師」：梁啟超、陳寅恪、趙元任、王國維；頭三位都係鼎鼎大名嘅學者，唯獨王國雄，知名度就稍低於前者，但係論到學識，就絕對毫不遜色。<br />\n <br />\n生於1877年嘅王國維，喺佢四歲時母親就離世、父親就長年喺外地謀生，自少雙親不在，結果形成佢不苟言笑嘅個性；然而，喺佢七歲進入私塾讀書時，就展現出與別不同嘅才華，更喺十六歲時高中秀才。當時正值晚清末年，各家思潮起伏；王國雄亦如當時嘅知識分子一樣積極辦報，聯同汪康年、梁啟超等人創辦《時務報》，推行戊戌變法；此外，佢亦博覽群書、擅長多國語言，如日、英、德文，乃至融會貫通，將外國文化應用於研究中國古籍、戲曲，達致中西合璧。而且，喺辛亥革命後，王國維移居日本，主力鑽研中國古代史、甲骨文、音韻學等範疇，對中國考古學貢獻良多、厥功至偉。<br />\n <br />\n<img src=\"https://i2.kknews.cc/large/722000806f58e885217\" data-thumbnail-src=\"https://i.lih.kg/thumbnail?u=https%3A%2F%2Fi2.kknews.cc%2Flarge%2F722000806f58e885217&h=b16fd997&s={SIZE}\" /><br />\n．1925年，清華國學研究院教師合影，前排左起為李濟、王國維、梁啟超、趙元任；每位都係中國學術界中舉足輕重嘅楷模。<br />\n<br />\n值得一提嘅係，王國維係民國時期少數依然留辮嘅人；而且，佢亦對前清皇室寄有懷緬之情。喺1923年4月，憑佢嘅學識同對滿清嘅耿直忠心，獲前清皇帝溥儀邀請至紫禁城任「南書房行走」，賞食五品俸，受命清理景陽宮在內嘅叢書；直至1924年，第二次直奉戰爭爆發，軍閥馮玉祥叛變並推翻吳佩孚、曹錕等人為首嘅直系政府，發動「北京政變」，結果更影響至紫禁城內嘅前清皇室，溥儀只好逃難天津；一年後，王國維應邀到清華國學研究院任教，主講《尚書》、《說文》。雖然失去宮內工作，但王國維於研究院任教期間深得學生尊重、愛戴，經濟、家庭環境亦無大礙，可算生活無憂。<br />\n<br />\n然而，好景不常；1926年9月，王國維長子王潛明因病猝逝，年僅廿六歲，此事大大打擊王國維，令佢終日愁眉苦臉、鬱鬱寡歡；不足一年後嘅1927年6月2日，王國維更投湖自殺，不過其自殺原因至今仍然係個謎。<br />\n<br />\n投湖前嘅一日，即1927年6月1日，為清華園學院畢業典禮，王國維亦有出席；典禮上雖一如既往不苟言笑，但並無異樣；典禮過後有學生向王國維請教學術，佢一樣來者不拒；同學告辭後王國維就回家批改試卷，入夜則熟眠如故、一切如常。<br />\n<br />\n投湖當日，王國維如常梳洗、早餐，及後返回研究院向朋友借車費五元，後雇人力車至頤和園，並於園內昆明湖投湖自溺而亡，終年四十九歲。遺體被打撈後，發現王國維曾將頭埋入淤泥入面，可見其死意已決。其後，喺王國維衣服入面搵到一封遺書，封面寫上：「送西院十八號王貞明先生收」（王貞明為王國維三子），遺書內容如下：<br />\n<br />\n「五十之年，只欠一死，經此事變，義無再辱。<br />\n<br />\n　我死後當草草棺殮，即行藁葬於清華塋地。<br />\n<br />\n　汝等不能南歸，亦可暫移城內居住。<br />\n<br />\n　汝兄亦不必奔喪，因道路不通，渠又不曾出門故也。<br />\n<br />\n　書籍可托陳吳二先生處理。<br />\n<br />\n　家人自有人料理，必不至於不能南歸。<br />\n<br />\n　我雖無財產分文遺汝等，然苟謹慎勤儉，亦必不至餓死也。<br />\n<br />\n<div style=\"text-align: right;\">五月初二日<br />\n父字」</div><br />\n<br />\n王國維投湖自殺嘅原因，至今仍爭論不休；有「殉滿清」、「殉北洋」、「憶長子」、「被追債」等等各種說法，但真正答案已不得而知。儘管如此，由於王國維生前學術成就崇高，加上為人寬厚正直，令其家人、好友、乃至後人都對王國維悼念不已。<br />\n<br />\n王國維一生貢獻良多卻自尋短見，惹人嘆息；只能引用由佢所寫嘅另一篇《蝶戀花》詞中一句名言，以聊悲嘆之情：「最是人間留不住，朱顏辭鏡花辭樹。」<br />\n<br />\n《蝶戀花．閱盡天涯離別苦》全詞：<br />\n<br />\n「閱盡天涯離別苦，不道歸來，零落花如許。<br />\n　花底相看無一語，綠窗春與天俱暮。<br />\n<br />\n　待把相思燈下訴，一縷新歡，舊恨千千縷。<br />\n　最是人間留不住，朱顏辭鏡花辭樹。」<br />\n<br />\n<img src=\"https://upload.wikimedia.org/wikipedia/commons/thumb/4/47/Wang_Guowei_Monument.jpg/220px-Wang_Guowei_Monument.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F4%2F47%2FWang_Guowei_Monument.jpg%2F220px-Wang_Guowei_Monument.jpg&h=4864e7dd&s={SIZE}\" /><br />\n．位於北京清華大學之王國維紀念碑。"},{"pid":"2fd0fb929fdb69cf5e60cf5dab65b943aa79d7b9","tid":346978,"uid":11136,"like":0,"dislike":0,"score":0,"citedBy":0,"replyTime":"2017-08-06T12:21:26.000Z","msg":"留明"},{"pid":"01fe08a39176e03853beb4bda2b4a0de5c6332ee","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-06T15:36:58.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"b731ed5470a4d071f169e63b12e1fa33341535b3","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-06T17:46:14.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"5f702bebb4f93547b339555b25078f2d68d5f3e9","tid":346978,"uid":45113,"like":0,"dislike":0,"score":0,"citedBy":0,"replyTime":"2017-08-06T17:58:15.000Z","msg":"留名<img src=\"/assets/faces/normal/tongue.gif\" class=\"hkgmoji\" />"},{"pid":"c4bb63b0fe7adc5da688ef50fd0b5b05086dd7ed","tid":346978,"uid":13382,"like":0,"dislike":0,"score":0,"citedBy":0,"replyTime":"2017-08-06T22:27:33.000Z","msg":"巴打加油 點韓呢個post 咁正都咁少人留名<img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" />"},{"pid":"bd996b8912981919869035ddaefdb06d99d2849a","tid":346978,"uid":7961,"like":0,"dislike":0,"score":0,"citedBy":0,"replyTime":"2017-08-07T01:23:46.000Z","msg":"<img src=\"/assets/faces/lomoji/08.png\" class=\"hkgmoji\" /> <img src=\"/assets/faces/lomoji/08.png\" class=\"hkgmoji\" /> <img src=\"/assets/faces/lomoji/08.png\" class=\"hkgmoji\" /> 支持"},{"pid":"2f392fc8a933d15d2057f1f9af6af5709bb98a83","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T03:48:05.000Z","msg":"<blockquote>巴打加油 點韓呢個post 咁正都咁少人留名<img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" /></blockquote><br />\n多謝巴打支持<img src=\"/assets/faces/normal/hoho.gif\" class=\"hkgmoji\" /><br />\n可能係標題/內文唔吸引啩<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"4857c6843c052e3ff6f3b2fd729c05f6cd55f38e","tid":346978,"uid":121167,"like":0,"dislike":0,"score":0,"citedBy":0,"replyTime":"2017-08-07T04:21:42.000Z","msg":"支持留名"},{"pid":"80fd845e86f1512992a30365e54e4e943f830ffc","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T06:15:13.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"65e9d7d447080adcd412c60a2fdfff41dd14a3da","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T10:37:27.000Z","msg":"34. 「人間五十年、化天のうちを比ぶれば、夢幻の如くなり。<br />\n　　　一度生を享け、滅せぬもののあるべきか？」<br />\n　　「人間五十年，與化天相比，如浮生若夢。<br />\n　　　一度享生者，豈有不滅者？」<br />\n<br />\n此句為日本古曲舞《幸若舞．敦盛》入面嘅一句詞章；日本戰國年間嘅武將織田信長相當中意此曲、亦以此句為誡。詞中嘅「化天」係佛教「六欲天」之第五重天，當中一個夜晚就等同人間嘅八百年。當時日本人平均壽命大約五十歲，信長認為喺人間五十年不過過眼雲煙，倒不如每一日當作生命中嘅最後一日去奮鬥。<br />\n<br />\n<a href=\"https://www.youtube.com/watch?v=0I67fdId6QY\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D0I67fdId6QY&d=gp5vGYdbRlBZK7hnu0Vn8YsQCuff2cTRbXvS6e969MQ%3D&h=415e709e\" target=\"_blank\">https://www.youtube.com/watch?v=0I67fdId6QY</a><br />\n．《幸若舞．敦盛》中上述之詞章。<br />\n<br />\n1534年，織田信長出生於尾張國、即今愛知縣西部地方；信長嘅父親織田信秀係尾張國嘅大名（類似於大地主）。少年時期嘅織田信長就頑劣散漫、剛烈反叛，外人眼中更係愚昧、荒唐，因此信長從小就被冠名「尾張嘅大蠢材」（尾張の大うつけ）。1551年，信長十七歲時，父親年僅四十一歲就因病逝世；信長喺出席父親嘅葬禮時，竟然身穿鮮紅和服、腰纏脇差（短刀），甫入佛堂就一言不發咁走到父親牌位前，一手執起一堆香爐灰，再灑向父親嘅佛龕後就拂袖而去。信長魯莽嘅行為，大大引起織田家不滿；身為嫡長子嘅信長雖然繼承信秀衣缽成為織田家主公，但織田家內部唔少人因為呢件事開始擁立信秀嘅三子織田信行；自此以後，織田家就分成信長同信行兩大勢力。<br />\n<br />\n<img src=\"https://upload.wikimedia.org/wikipedia/commons/thumb/e/e3/Honnoj.jpg/310px-Honnoj.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2Fe%2Fe3%2FHonnoj.jpg%2F310px-Honnoj.jpg&h=95212f66&s={SIZE}\" /><br />\n．織田信長畫像。<br />\n<br />\n面對信行對主公位置虎視眈眈，信長卻一樣懶理，依然故我咁風花雪月、談笑風生；眼見信長對家事愛理不理，「皇帝唔急太監急」，信長嘅老師平手政秀多次勸諫信長，但信長都不為所動；平手雖心急如焚，但亦無可奈何。終於，喺1553年，平手政秀切腹自盡，死諫織田家，希望信長發奮，並祈兩派停止鬥爭。然而，事與願違，平手之死深深削弱信長嘅勢力，更令信長變得勢孤力弱、孤掌難鳴；信行派變得愈益猖獗，意圖攫奪信長織田家主公之位嘅狼子野心更已經係欲蓋彌彰。但係，信長依然表現淡定，「泰山崩於前而色不變」；就連信長勢力嘅人都不禁疑惑，究竟信長係愚昧無知，抑或以逸待勞？呢個時侯，信長又做出一個令人費解嘅行動：喺信秀、平手等織田家舉足輕重嘅人物接連逝世之時，信長竟然於正德寺會見尾張國死敵，為人心狠手辣、老奸巨猾嘅美濃國大名－「蝮蛇」齋藤道三。<br />\n<br />\n齋藤道三為首嘅美濃國（今岐阜縣南部地方），同織田信秀為首嘅尾張國一路都係死敵；喺雙方經過著名嘅加納口之戰，而織田軍大敗後，齋藤道三就以停戰、雙方和睦為由，將女兒濃姬下嫁於信秀嘅嫡長子信長以示友好；事實上，道三希望利用愚蠢至極嘅信長，一有機會就連同濃姬嚟個裡應外合，以一舉殲滅織田家。<br />\n<br />\n果然，齋藤道三邀請信長到正德寺，就係意圖偷襲信長，並肆機攻打群龍無首嘅尾張國；於正德寺埋伏信長就猶如甕中捉鱉、九死一生。得知信長正喺度趕路，道三立即命手下明智光秀窺探信長一行人嘅底蘊；光秀匿藏於往正德寺嘅必經之路，眼見織田信長蓬頭散髮、衣衫襤褸，身後大約有五百名持長槍嘅雜牌軍，軍紀散漫。光秀見狀馬上通報道三，道三聞訊大喜，命自身約三千人軍隊於正德寺埋伏，當信長一到就將其捕殺。<br />\n<br />\n然而，當信長一行人抵達正德寺時；信長竟然變得衣冠楚楚、儀表端莊，原本亂糟糟嘅長髮已經用稻草紮好、亦換上一套乾淨整齊嘅和服，腰纏二刀、策騎駿馬、英姿颯颯咁登上正德寺；最令齋藤道三訝異嘅係，信長身後嘅軍隊由光秀通報所指嘅五百雜牌軍，變成近千名步伐整齊、目光炯炯，手執優良弓箭同火炮嘅軍隊，一行人浩浩蕩蕩咁簇擁著織田信長。<br />\n<br />\n望住眼前氣宇軒昂嘅織田信長，狡猾嘅「蝮蛇」終於明白－所謂「尾張嘅大蠢材」，只係信長一直以來對外營造嘅形象，目的係隱藏鋒芒以降低敵人對信長嘅戒心，事實上就係大智若愚、假癡不癲。齋藤道三心入面雖然萬分驚訝，但仍故作鎮定咁同信長進行會談；最終，「識英雄重英雄」，美濃、尾張兩國化敵為友，結成同盟。會面結束、請走信長後，道三對不禁對家臣笑曰：「睇嚟將來我嘅子嗣都要為呢個『蠢材』牽馬、效忠。」（「我が子たちはあのうつけの門前に馬をつなぐようになる。」）<br />\n<br />\n<img src=\"http://livedoor.blogimg.jp/jidai2005/imgs/9/1/91a3b3f6-s.jpg\" data-thumbnail-src=\"https://i.lih.kg/thumbnail?u=http%3A%2F%2Flivedoor.blogimg.jp%2Fjidai2005%2Fimgs%2F9%2F1%2F91a3b3f6-s.jpg&h=25d7cf2e&s={SIZE}\" /><br />\n．齋藤道三之所以被稱為「美濃國蝮蛇」，全因佢係透過背叛主公土岐賴藝以竊奪政權，猶於撕破母體而出生嘅蝮蛇；為人殘暴不仁、冷酷無情，經常因小罪殘殺家臣。然而，「善惡到頭終有報」，齋藤道三昔日背信棄義竊取國家；1556年，道三長子齋藤義龍因反目成仇而兵戎相見，雙方於長良川鏖戰連場，結果道三慘被長子手刃，美濃政權「冤枉來，瘟疫去」。"},{"pid":"b437caba69a962e3fd90e378dbc02e57f4d12d88","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T10:38:14.000Z","msg":"35. 「人間五十年、化天のうちを比ぶれば、夢幻の如くなり。<br />\n　　　一度生を享け、滅せぬもののあるべきか？」<br />\n　　「人間五十年，與化天相比，如浮生若夢。<br />\n　　　一度享生者，豈有不滅者？」<br />\n<br />\n此句為日本古曲舞《幸若舞．敦盛》入面嘅一句詞章；日本戰國年間嘅武將織田信長相當中意此曲、亦以此句為誡。詞中嘅「化天」係佛教「六欲天」之第五重天，當中一個夜晚就等同人間嘅八百年。當時日本人平均壽命大約五十歲，信長認為喺人間五十年不過過眼雲煙，倒不如每一日當作生命中嘅最後一日去奮鬥。<br />\n<br />\n<a href=\"https://www.youtube.com/watch?v=0I67fdId6QY\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D0I67fdId6QY&d=gp5vGYdbRlBZK7hnu0Vn8YsQCuff2cTRbXvS6e969MQ%3D&h=415e709e\" target=\"_blank\">https://www.youtube.com/watch?v=0I67fdId6QY</a><br />\n．《幸若舞．敦盛》中上述之詞章。<br />\n<br />\n1534年，織田信長出生於尾張國、即今愛知縣西部地方；信長嘅父親織田信秀係尾張國嘅大名（類似於大地主）。少年時期嘅織田信長就頑劣散漫、剛烈反叛，外人眼中更係愚昧、荒唐，因此信長從小就被冠名「尾張嘅大蠢材」（尾張の大うつけ）。1551年，信長十七歲時，父親年僅四十一歲就因病逝世；信長喺出席父親嘅葬禮時，竟然身穿鮮紅和服、腰纏脇差（短刀），甫入佛堂就一言不發咁走到父親牌位前，一手執起一堆香爐灰，再灑向父親嘅佛龕後就拂袖而去。信長魯莽嘅行為，大大引起織田家不滿；身為嫡長子嘅信長雖然繼承信秀衣缽成為織田家主公，但織田家內部唔少人因為呢件事開始擁立信秀嘅三子織田信行；自此以後，織田家就分成信長同信行兩大勢力。<br />\n<br />\n<img src=\"https://upload.wikimedia.org/wikipedia/commons/thumb/e/e3/Honnoj.jpg/310px-Honnoj.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2Fe%2Fe3%2FHonnoj.jpg%2F310px-Honnoj.jpg&h=95212f66&s={SIZE}\" /><br />\n．織田信長畫像。<br />\n<br />\n面對信行對主公位置虎視眈眈，信長卻一樣懶理，依然故我咁風花雪月、談笑風生；眼見信長對家事愛理不理，「皇帝唔急太監急」，信長嘅老師平手政秀多次勸諫信長，但信長都不為所動；平手雖心急如焚，但亦無可奈何。終於，喺1553年，平手政秀切腹自盡，死諫織田家，希望信長發奮，並祈兩派停止鬥爭。然而，事與願違，平手之死深深削弱信長嘅勢力，更令信長變得勢孤力弱、孤掌難鳴；信行派變得愈益猖獗，意圖攫奪信長織田家主公之位嘅狼子野心更已經係欲蓋彌彰。但係，信長依然表現淡定，「泰山崩於前而色不變」；就連信長勢力嘅人都不禁疑惑，究竟信長係愚昧無知，抑或以逸待勞？呢個時侯，信長又做出一個令人費解嘅行動：喺信秀、平手等織田家舉足輕重嘅人物接連逝世之時，信長竟然於正德寺會見尾張國死敵，為人心狠手辣、老奸巨猾嘅美濃國大名－「蝮蛇」齋藤道三。<br />\n<br />\n齋藤道三為首嘅美濃國（今岐阜縣南部地方），同織田信秀為首嘅尾張國一路都係死敵；喺雙方經過著名嘅加納口之戰，而織田軍大敗後，齋藤道三就以停戰、雙方和睦為由，將女兒濃姬下嫁於信秀嘅嫡長子信長以示友好；事實上，道三希望利用愚蠢至極嘅信長，一有機會就連同濃姬嚟個裡應外合，以一舉殲滅織田家。<br />\n<br />\n果然，齋藤道三邀請信長到正德寺，就係意圖偷襲信長，並肆機攻打群龍無首嘅尾張國；於正德寺埋伏信長就猶如甕中捉鱉、九死一生。得知信長正喺度趕路，道三立即命手下明智光秀窺探信長一行人嘅底蘊；光秀匿藏於往正德寺嘅必經之路，眼見織田信長蓬頭散髮、衣衫襤褸，身後大約有五百名持長槍嘅雜牌軍，軍紀散漫。光秀見狀馬上通報道三，道三聞訊大喜，命自身約三千人軍隊於正德寺埋伏，當信長一到就將其捕殺。<br />\n<br />\n然而，當信長一行人抵達正德寺時；信長竟然變得衣冠楚楚、儀表端莊，原本亂糟糟嘅長髮已經用稻草紮好、亦換上一套乾淨整齊嘅和服，腰纏二刀、策騎駿馬、英姿颯颯咁登上正德寺；最令齋藤道三訝異嘅係，信長身後嘅軍隊由光秀通報所指嘅五百雜牌軍，變成近千名步伐整齊、目光炯炯，手執優良弓箭同火炮嘅軍隊，一行人浩浩蕩蕩咁簇擁著織田信長。<br />\n<br />\n望住眼前氣宇軒昂嘅織田信長，狡猾嘅「蝮蛇」終於明白－所謂「尾張嘅大蠢材」，只係信長一直以來對外營造嘅形象，目的係隱藏鋒芒以降低敵人對信長嘅戒心，事實上就係大智若愚、假癡不癲。齋藤道三心入面雖然萬分驚訝，但仍故作鎮定咁同信長進行會談；最終，「識英雄重英雄」，美濃、尾張兩國化敵為友，結成同盟。會面結束、請走信長後，道三對不禁對家臣笑曰：「睇嚟將來我嘅子嗣都要為呢個『蠢材』牽馬、效忠。」（「我が子たちはあのうつけの門前に馬をつなぐようになる。」）<br />\n<br />\n<img src=\"http://livedoor.blogimg.jp/jidai2005/imgs/9/1/91a3b3f6-s.jpg\" data-thumbnail-src=\"https://i.lih.kg/thumbnail?u=http%3A%2F%2Flivedoor.blogimg.jp%2Fjidai2005%2Fimgs%2F9%2F1%2F91a3b3f6-s.jpg&h=25d7cf2e&s={SIZE}\" /><br />\n．齋藤道三之所以被稱為「美濃國蝮蛇」，全因佢係透過背叛主公土岐賴藝以竊奪政權，猶於撕破母體而出生嘅蝮蛇；為人殘暴不仁、冷酷無情，經常因小罪殘殺家臣。然而，「善惡到頭終有報」，齋藤道三昔日背信棄義竊取國家；1556年，道三長子齋藤義龍因反目成仇而兵戎相見，雙方於長良川鏖戰連場，結果道三慘被長子手刃，美濃政權「冤枉來，瘟疫去」。"},{"pid":"81c1a3757c6e3c9c973a0702d875efe10aa59f55","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T10:39:57.000Z","msg":"織田信長深入敵陣，不但全身而退，更成功擺平齋藤道三；令唔少織田家臣對信長改觀，轉而擁立信長。原本以為大權在握嘅織田信行心有不甘，喺1556年，更對信長起兵，為權力連兄弟相殘都在所不惜；最終，呢場史稱「稻生之戰」嘅尾張國內戰以織田信長軍勝利作結。然而，織田信行即使敗陣，依然「不到黃河心不死」，暗自密謀叛變。翌年，信長透過家臣得知信行謀反之意，只好「一不做，二不休」；以患疾為名誘騙信行探病，信行不虞有詐單人赴會，結果被信長家臣刺殺於清洲城。織田信長先平齋藤道三、再除織田信行，其後，再消滅國內所有覬覦政權嘅敵人；至1559年，信長終於統一尾張國，大名之位已經係穩如泰山、堅如磐石。<br />\n<br />\n當時，尾張國最大嘅敵人，莫過於占有駿河、三河、遠江三個國家，號稱「東海道一弓取」（海道一の弓取り）嘅今川義元。今川義元同織田信長一樣系出名門，威震天下；然而今川義元嘅兵力同聲望都係遠超於信長。為圖霸業，1560年，今川義元更親自率領二萬五千大軍進攻尾張國。面對兵臨城下，尾張國只得三千名士兵；正面衝突今川軍可謂以卵擊石，必敗無疑。當家臣個個都心急如焚之際，織田信長反而悠然自得；甚至命樂隊擊鼓，自己就在旁伴舞，曲目自然係信長嘅愛曲－《幸若舞．敦盛》。<br />\n<br />\n　　「人間五十年、化天のうちを比ぶれば、夢幻の如くなり。<br />\n　　　一度生を享け、滅せぬもののあるべきか？」<br />\n<br />\n　　「人間五十年，與化天相比，如浮生若夢。<br />\n　　　一度享生者，豈有不滅者？」<br />\n<br />\n唱罷，就着上甲胄、口咬飯糰，帶兵前往戰場－「桶狹間」。桶狹間地勢險要，係條迂迴曲折、狹窄細長嘅窪地；今川軍縱然人多勢眾，但受地勢所限，軍隊只能夠以蛇形前進，前後方難以互相支援，而且戰線好容易被切割、包圍；織田信長就係希望憑此地形優勢，偷襲敵人本陣，背水一戰、擒賊擒王；佢知道今川義元自以為恃勢凌人，本陣防禦必定粗糙空疏，只要攻其不備、出其不意，必定有機會直取其首級。<br />\n<br />\n突然，天空烏雲密佈，未幾傳出轟轟雷聲、雨水亦隨即灑遍桶狹間；信長眼見機不可失，乘著「稻妻」之勢，立即揮軍直攻今川軍本陣。正當今川義元為突如其來嘅雷雨影響行軍而煩躁之際；忽然山道兩旁竄出信長軍隊，重重包圍本陣。今川軍面對奇襲，加上天氣、地勢、士氣等原因，唔少兵士都倉皇失措、應接不暇、且戰且退，信長軍好快就推進至今川義元嘅軍隊旁；雙方喺大雨間激戰連場、腥風血雨，混亂間，信長方面兩名將士服部一忠同毛利新助成功接近今川義元，二人見當機立斷馬上合力將其斬殺，更高舉今川義元之首級以示勝利；今川軍見大將被殺，即刻軍心渙散、潰不成軍，只好逃竄四散。織田信長帶兵大勝今川義元，以弱制強、以下剋上，一戰成名、威震天下。<br />\n<br />\n<img src=\"http://pic.pimg.tw/smvv0206/d5b6a8e3959b836c49ac3fbe7ff2e0d1.jpg\" data-thumbnail-src=\"https://i.lih.kg/thumbnail?u=http%3A%2F%2Fpic.pimg.tw%2Fsmvv0206%2Fd5b6a8e3959b836c49ac3fbe7ff2e0d1.jpg&h=88f505c1&s={SIZE}\" /><br />\n．桶狹間古戰場。"},{"pid":"970dee18303286058438e40e573a81a0a9862389","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T10:40:29.000Z","msg":"「桶狹間之戰」後，昔日東海道巨擘今川氏急速衰亡；此消彼長下，織田氏聲望如日中天。然而，織田信長亦唔敢怠慢；佢之所以喺少年時期裝瘋賣傻、弄虛作假，就係深知「槍打出頭鳥」呢個道理；假若一朝得勢就躊躇滿志，後果就有如自己擊敗嘅今川義元，一敗塗地。因此，信長開始積極同各地大名建交，以避免遭受孤立；其中，喺1562年，織田信長同德川家康所建立嘅「清洲同盟」可謂雙劍合璧，軍事上互相支援、南征北討，唔少江山都落入二人手中。<br />\n<br />\n1567年，當織田軍攻陷美濃國後，織田信長提出「天下布武」－「以武家政權稱霸天下」，將希望一統天下嘅雄心壯志公諸於世。各國大名對此都不禁咬牙切齒，但單靠一己之力又難以消滅織田氏；因此，各國大名開始「合縱」，希望聯手抵抗、甚至消滅織田氏勢力。自1570年起，各國展開三次「信長包圍網」，務求成功圍剿織田氏；然而，織田信長用人唯才，發掘其貌不揚，但行事果斷嘅豐臣秀吉；加上，信長本身用兵如神，善於調兵遣將；再者，擁有盟友德川家康作為強大後盾，如虎添翼；令織田信長往往都能夠化險為夷、乃至反將敵人一軍。至1582年3月，喺「天目山之戰」中殲滅最大敵人武田氏後，織田氏距離「天下布武」之雄圖霸業已經指日可待。<br />\n<br />\n然而，同年6月，一場至今仍謎團重重、影響深遠嘅重大事件「本能寺之變」，徹底扭轉織田氏、乃至日本嘅歷史同命運。時值天正十年五月下旬，織田信長帶領約百人軍隊「上洛」（前往京都）覲見天皇，同時到前線視察與毛利輝元對陣之「備中高松城之戰」；路上，信長一行人下榻本能寺。1582年6月21日，原本應支援高松戰役嘅信長家臣明智光秀（原為齋藤道三之家臣），竟然率領萬人軍隊，包圍信長住所本能寺；「我哋今晚嘅敵人並唔係毛利輝元&hellip;」，明智光秀振臂高呼：「敵人就喺本能寺！」（敵は本能寺にあり！）<br />\n<br />\n面對明智光秀軍隊人多勢眾、排山倒海嘅攻勢，本能寺內只得一百人嘅信長軍隊根本毫無招架之力；戰場上毫無敵手嘅織田信長，下場竟然係被自己嘅親信叛變而死。信長眼見敵方已經兵臨城下、無力回天，便命手下森蘭丸、僕人退下，自己獨自待於房間。未幾，信長所在嘅房間燃起熊熊烈火，陷入一片火海；一代戰國英傑、「第六天魔王」織田信長，終年四十九歲，結束其有如浮生若夢嘅一生。<br />\n<br />\n<img src=\"https://upload.wikimedia.org/wikipedia/commons/thumb/e/e3/Honnoj.jpg/310px-Honnoj.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2Fe%2Fe3%2FHonnoj.jpg%2F310px-Honnoj.jpg&h=95212f66&s={SIZE}\" /><br />\n<img src=\"https://upload.wikimedia.org/wikipedia/commons/thumb/0/0a/Akechi_Mituhide.jpg/250px-Akechi_Mituhide.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F0%2F0a%2FAkechi_Mituhide.jpg%2F250px-Akechi_Mituhide.jpg&h=ff3992fa&s={SIZE}\" /><br />\n．「本能寺之變」與明智光秀畫像；至今，明智光秀叛變嘅原因依然無從稽考。"},{"pid":"e381428ebed7632346191efadd16e0f331f6708f","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T12:19:47.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"a76f9ea5912848c5ac1faed794328822c95739ca","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T13:51:02.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"04a2ce2ce2240b24ab8fd4ad8bab44c8f15739d1","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-07T16:23:25.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"c83270801e2dc25c73bce846fba56675f4720a48","tid":346978,"uid":22858,"like":0,"dislike":0,"score":0,"citedBy":0,"replyTime":"2017-08-07T16:27:17.000Z","msg":"<img src=\"/assets/faces/big/agree.gif\" class=\"hkgmoji\" /> <img src=\"/assets/faces/big/agree.gif\" class=\"hkgmoji\" /> <img src=\"/assets/faces/big/agree.gif\" class=\"hkgmoji\" />"},{"pid":"c931790ec8bc348e40d942d9462cf6274dcf9720","tid":346978,"uid":7961,"like":0,"dislike":0,"score":0,"citedBy":0,"replyTime":"2017-08-08T00:51:40.000Z","msg":"<img src=\"/assets/faces/lomoji/24.png\" class=\"hkgmoji\" /> 本能寺之變"},{"pid":"0ba0a48fc5cfa56bbd9f3a0b97926fa2d7d14134","tid":346978,"uid":7103,"like":0,"dislike":0,"score":0,"citedBy":0,"replyTime":"2017-08-08T01:49:22.000Z","msg":"留名"},{"pid":"98af611558dda8f17c52872a51e9be0e6d0f9cd4","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-08T06:32:42.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"a6a02d15b136f9e8f26a24481e115e00fd725200","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-08T08:59:10.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"e53523a9a1e9c6d2941cd0cc277d1e41e3605d7e","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-08T11:01:50.000Z","msg":"36. 「蒹葭蒼蒼，白露為霜。所謂伊人，在水一方。<br />\n　　  溯洄從之，道阻且長。溯游從之，宛在水中央。」<br />\n<br />\n此句出自中華文化經典《詩經》入面一篇名作《國風．秦風．蒹葭》，全詩如下：<br />\n<br />\n原文：<br />\n「蒹葭蒼蒼，白露為霜。所謂伊人，在水一方。<br />\n　溯洄從之，道阻且長。溯游從之，宛在水中央。<br />\n<br />\n　蒹葭萋萋，白露未晞。所謂伊人，在水之湄。<br />\n　溯洄從之，道阻且躋。溯游從之，宛在水中坻。<br />\n<br />\n　蒹葭采采，白露未已。所謂伊人，在水之涘。<br />\n　溯洄從之，道阻且右。溯游從之，宛在水中沚。」<br />\n<br />\n譯文：<br />\n「蘆葦蒼蒼青又翠，晶瑩露珠凝成霜。欲會心裡意中人，遠在水邊另一方。<br />\n　逆流而上尋佳人，水道艱巨又漫長。順流而下尋佳人，其人猶在水中央。<br />\n　<br />\n　蘆葦萋萋繁又盛，晶瑩露珠還未涸。欲會心裡意中人，遠在水邊如彼岸。<br />\n　逆流而上尋佳人，水道艱巨又陡斜。順流而下尋佳人，其人猶在水中灘。<br />\n<br />\n　蘆葦采采稠又密，晶瑩露珠仍猶在。欲會心裡意中人，遠在水邊另一端。<br />\n　逆流而上尋佳人，水道艱巨又迂迴。順流而下尋佳人，其人猶在水中洲。」<br />\n<br />\n<a href=\"https://www.youtube.com/watch?v=m-iqD2lkyS8\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3Dm-iqD2lkyS8&d=gp5vGYdbRlBZK7hnu0Vn8YsQCuff2cTRbXvS6e969MQ%3D&h=1f261157\" target=\"_blank\">https://www.youtube.com/watch?v=m-iqD2lkyS8</a><br />\n．由林子祥主唱同作曲、鄭國江作詞嘅名曲《在水中央》。<br />\n<br />\n《蒹葭》係一首情詞，寫戀人無法相會之情；任憑一方竭盡全力去尋覓佳人，另一方都仿如遠在彼岸，兩人永遠都無法相會。詩章寫得真摯動人、深婉細膩；予讀者戀愛若即若離、患得患失之感。<br />\n<br />\n<img src=\"http://static.blog.sina.com.tw/myimages/32/92448/images/20121117234803024.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.blog.sina.com.tw%2Fmyimages%2F32%2F92448%2Fimages%2F20121117234803024.jpg&h=9607fe78&s={SIZE}\" /><br />\n<br />\n「食色性也」，《詩經》除咗載有凄美嘅情詩；亦有含蓄表達古人共赴巫山嘅大膽詩詞，例如以下呢首《國風．鄭風．野有蔓草》：<br />\n<br />\n原文：<br />\n「野有蔓草，零露漙兮。有美一人，清颺婉兮。邂逅相遇，適我願兮。<br />\n　野有蔓草，零露瀼瀼。有美一人，婉如清颺。邂逅相遇，與子偕臧。」<br />\n<br />\n譯文：<br />\n「野草叢生，露水盈溢。遇見美人，清婉秀逸。不期而遇，意中之人。<br />\n　野草叢生，露珠圓渾。遇見美人，爾雅溫文。不期而遇，幽會私奔。」<br />\n<br />\n呢首詩除咗寫作者邂逅美人，兩人情投意合、攜手躲匿芳林之外；詩中「野草」、「露水」亦有隱喻雲雨之事嘅意味；古人寫情愛之事都寫得咁有詩意，令人想入非非、惹人遐想。"},{"pid":"960753db5abfc87266a5c539a0c03d8609cd8227","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-08T14:41:22.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"9224927f54d9549130d139281a90e11d7a0ac876","tid":346978,"uid":14983,"like":0,"dislike":0,"score":0,"citedBy":0,"replyTime":"2017-08-08T15:17:43.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"ee38e8a9c99d26e491cb9e46c6aaa1f02bece95a","tid":346978,"uid":54243,"like":0,"dislike":0,"score":0,"citedBy":0,"replyTime":"2017-08-08T18:08:24.000Z","msg":"LM"},{"pid":"be7545d67310e0dcf26f631b0425972ffa244f8f","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-09T05:08:17.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"73d3b17e420f06ae7fb0fc7d38aa61e7881060b9","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-09T08:04:40.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"b7a6d1569199c18a3c9685fcd467966f59fcd5bc","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-09T11:23:17.000Z","msg":"37. 「天若有情天亦老，人間正道是滄桑。」<br />\n<br />\n此句出自毛澤東於1949年率領解放軍攻陷南京後寫下嘅一首詩；豪情壯志，義薄雲天。<br />\n<br />\n《七律．人民解放軍占領南京》<br />\n「鍾山風雨起蒼黃，百萬雄師過大江。<br />\n　虎踞龍盤今勝昔，天翻地覆慨而慷。<br />\n　宜將剩勇追窮寇，不可沽名學霸王。<br />\n　天若有情天亦老，人間正道是滄桑。」<br />\n<br />\n1949年，除咗係中國改朝換代嘅一年；落在中原南方一隅嘅香港，雖由英國人統治，但都無可避免咁受到影響。自1842年起，由英國人統治嘅香港瑟縮於一角，見證住中國種種大變天、大變遷；係直至1997年主權移交，香港人先由旁觀者變成局中人。然而，英治香港喺呢超過一百五十年嘅管治中，政權係咪一直都係固若金湯？二戰後，前清政權簽訂嘅種種「不平等條約」都一一被撕毀、世界列強於中原各地嘅租界亦逐一被解除；點解唯獨香港能夠獨善其身？只能講，由英國人所塑造嘅香港能夠繁盛發展，係偶然中嘅偶然、僥倖中嘅僥倖。<br />\n<br />\n1842年，鴉片戰爭結束；滿清落敗而簽署《南京條約》，將香港島割讓予英國，相信係香港人耳熟能詳嘅歷史故事。但點解當其時英國人會選擇當時仍然係一個漁港、貧瘠得被稱為「荒蕪石山」（Barren Rock）嘅不毛之地作戰利品？原來呢個只係當其時嘅英國駐華商務總監義律（Charles Elliot）嘅一人決定。英國會放手予義律，全因佢係當時嘅「中國通」；當義律選擇香港時，甚至被時任英國外相帕馬斯頓（Palmerston）所抨擊。義律之所以選擇香港成為英國喺中國嘅第一個殖民地，全因佢睇中香港嘅地理優勢（毗鄰中國與東南亞）、同擁有天然避風特性嘅深水港口（即維多利亞港）；到後來，英國人再九龍、新界等地合併港島，先成為我哋所熟悉嘅香港。<br />\n<br />\n要講英國人喺香港管治危機，第一個就要數1925年6月嘅「省港大罷工」。事件源於英國人於上海租界開槍鎮壓工人、學生運動，是為「五卅慘案」發生後；作為英國殖民地嘅香港喺國共兩黨嘅滲入、煽動下，鼓吹香港同廣州嘅工人、學生發動罷工罷課以抗衡英國人。當時英國人無意讓步，更多次開槍鎮壓示威遊行（如：廣州沙基慘案），「哪裡有壓迫，哪裡就有反抗」，鎮壓結果令罷工潮愈演愈烈；雙方僵持不下整整一年，其間社會停頓、港英政府失去管治威信。直至1926年6月，國共兩黨因「中山艦事件」產生磨擦、蔣中正又將重心放於北伐統一中國，省港罷工潮漸漸失去經濟援助；至同年10月，罷工委員會解散，「省港大罷工」正式結束。<br />\n<br />\n<img src=\"https://cdn.thestandnews.com/media/photos/cache/shawn1_PrO9T_1200x0.png\" data-thumbnail-src=\"https://i.lih.kg/thumbnail?u=https%3A%2F%2Fcdn.thestandnews.com%2Fmedia%2Fphotos%2Fcache%2Fshawn1_PrO9T_1200x0.png&h=e64ef09d&s={SIZE}\" /><br />\n．牽頭帶領罷工嘅「省港罷工委員會」。<br />\n<br />\n1928年，國民黨北伐成功，名義上統一中國，但蔣中正為免得失列強，唔敢貿然出兵回收租界；隨著「九一八事變」、「蘆溝橋事變」發生、日本對華宣戰，蔣中正向西方求援都嚟唔切，遑論收回租界。<br />\n<br />\n香港免於「回歸」中華民國，繼續受英國人統治；喺國民政府抗日期間，亦因英國政府而倖免於戰火，但隨著日本喺1941年偷襲珍珠港、掀起「太平洋戰爭」嘅序幕後，香港即將遭遇其史上最大危機：日軍侵港。太平洋戰爭開打後，日軍肆意攻打各國租界，香港都唔例外；1941年12月，喺英軍同加拿大軍死命抵抗十八日下，寡不敵眾；同年12月25日起香港淪陷於日軍，開始史稱「三年零八個月」嘅悲慘時期。"},{"pid":"f47301987cd3b16dcee114d270f9e2e1a4dcc76a","tid":346978,"uid":34838,"like":1,"dislike":0,"score":1,"citedBy":0,"replyTime":"2017-08-09T11:23:57.000Z","msg":"1945年，日本戰敗，香港重光後，面對一個重大問題：究竟主權誰屬？二戰中後期，隨著戰事變化，唔少外國勢力都陸續撤出在華租界；英國亦唔例外，二戰期間將天津、廣州等地租界交還中華民國。然而，由於香港嘅獨特優勢，英國始終唔想將其歸還。蔣中正當然據理力爭，以圖其統一中國之野望；但係，一件突發事件扭轉咗香港嘅命運：國共談判破裂，陷入內戰。<br />\n當時中共背後有蘇聯撐腰，國民政府為免落後於人，連忙向美國求援；而英國自二戰以來就係美國嘅最大盟友，為討好英美兩國，蔣中正只好暫時擱置香港主權問題。<br />\n<br />\n1949年，蔣中正「有心殺賊，無力回天」，敗走台灣；共產政權取而代之，稱霸中原大陸。對於共產黨成功取締國民政府，毛澤東並無躊躇滿志、掉以輕心，反而決心消滅敵人所有有生力量（詩中一句：「宜將剩勇追窮寇，不可沽名學霸王。」）；除咗即時發動「鎮反運動」大肆捕殺國民黨殘兵敗將之外，更立志進攻台灣以徹底消滅國民黨，避免養虎為患；假若當時共產黨攻陷台灣，收回香港就指日可待。然而，又一件偶發事件令香港倖免於難；對國軍一路節節勝利嘅解放軍竟然喺金門慘敗於國軍；國民黨力保不失，繼續盤踞於台灣，史稱「古寧頭之戰」。呢場奇蹟般嘅勝利，除咗避免台灣落入共產政權手中外，亦令共產黨重新審視香港地位：與其出兵攻占香港（英國人反抗機會好低，當時解放軍要攻陷香港簡直易如反掌），倒不如將香港當作緩衝區，安插間諜由香港滲入台灣收集情報；到時解放台灣後再回收香港方為上策。不過，人算不如天算，翌年「韓戰」爆發，毛澤東一意孤行下派大量兵力支援北韓；結果導致中美交惡，美國願意保護國民政府於台灣偏安一隅；有「美帝」撐腰，中國收服台灣遙遙無期，咁攻占香港亦無太大意義。上述兩場戰役表面上雖然同香港無關，但實際上就令香港得以維持原狀。<br />\n<br />\n五十年代起，由於中華人民共和國一場接一場嘅政治運動，大批人湧往香港，開始咗近三十年嘅「逃港潮」，當中多為反共人士。周恩來深知香港戰略地位重要，絕不能令香港成為反共基地；因此，以「中國唔會收回香港」作條件，私下同英國人談判。結果，任何喺香港嘅大規模政制改革（如1946年嘅「楊慕琦計劃」）、乃至馬文輝提出嘅自治、獨立計劃都被英國政府一一否定。周恩來逾半個世紀前對香港嘅「長期打算，充分利用」方針，導致香港至今仍同「民主」緣慳一面。<br />\n<br />\n除咗上述嘅「兩大戰役」改變香港命運外，於香港本土發生嘅「兩大暴動」－「雙十暴動」、「六七暴動」亦令香港命懸一線。1956年10月10日，大批國民黨支持者（或稱右派）喺李鄭屋徙置區大舉高掛「青天白日滿地紅旗」慶祝國慶，但後來有人將國旗撕走、又驅散人群，事件觸動右派神經，雙方「初則口角繼而動武」；原本因種種原因對港英政府不滿嘅群眾一呼百應，大肆襲擊警察，之後更演變至鬥毆、縱火，唔少人因而受傷、甚至死亡。暴動平息之後，右派因惹惡而由盛轉衰，左派逐漸抬頭；同時，港英政府亦開始實施「去政治化」（Depoliticization），減低港人政治意識。係直至1967年，香港左派響應大陸文革、加上中國共產黨暗中支持下，由工潮引爆暴動；暴徒惡行比以往有過之而無不及，導致人人自危、惶惶不可終日。自此以後，左派、右派皆成「過街老鼠」，人人討厭政治，但求「搵食」；結果，反而造就香港自七十年代經濟起飛，躍身國際城市。<br />\n<br />\n<img src=\"http://images1.epochhk.com/pictures/34039/03@900x600.jpg\" data-thumbnail-src=\"https://i.lih.kg/thumbnail?u=http%3A%2F%2Fimages1.epochhk.com%2Fpictures%2F34039%2F03%40900x600.jpg&h=cda4984c&s={SIZE}\" /><br />\n．香港屢次因「暴動」改變命運。<br />\n<br />\n由於上述偶然事件，先至造就今時今日嘅香港。事過境遷，香港主權移交已過廿年，香港從政治、經濟、文化都有其獨特性與源由，但彼此亦環環緊扣、互相影響。就此寄語所有香港人：回望過去、審視現在、放眼將來，香港方能獨善其身、立命安身。"},{"pid":"d2488b8abe31ea6249a9c3be717e7b5c85a9282f","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-09T14:12:17.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"8e8727288e1fa21d8fe834cb8f6b681bc34badea","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-09T16:26:05.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"4f7afb5efdb05ede0563ade946c1dfa441de0a0e","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-10T05:26:02.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"0ba5afc158acb0d74ba55e1735777d413a1a6603","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-10T09:03:13.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"7c72b452580bdf3ef6743b2482861141496c7784","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-10T12:22:38.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"751547519e9d8b77dbb08defc149cead5bfd8f33","tid":346978,"uid":53841,"like":0,"dislike":0,"score":0,"citedBy":0,"replyTime":"2017-08-10T14:56:10.000Z","msg":"<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"f652df986e190267d9a0e3a73ea25823a7f2c905","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-10T16:36:32.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"854818c35b580959ddfa5e9c470eac65f77524c6","tid":346978,"uid":75594,"like":0,"dislike":0,"score":0,"citedBy":0,"replyTime":"2017-08-11T02:18:18.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"473cbbe32767ac17041e5d0b60de1c17bb7706f9","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-11T12:04:38.000Z","msg":"38. 「我來過，我又來到，我還將重臨！」<br />\n&quot;I was, I am, I shall be!&quot;<br />\n<br />\n此句名言出自德國共產主義革命家羅莎．盧森堡（Rosa Luxemburg）喺1919年柏林十一月革命中被抓捕、處死前嘅遺言：「你班愚昧嘅奴材依然口硬，訴說：『柏林局勢穩定。』；事實上所謂『穩定局勢』已經陷入流沙之中。革命磨刀霍霍，不久就會捲土重來，然後吹響令你哋心驚膽顫嘅號角，宣告：『我來過，我又來到，我還將重臨！』」（&ldquo;Order prevails in Berlin!&rdquo; You foolish lackeys! Your &ldquo;order&rdquo; is built on sand. Tomorrow the revolution will &ldquo;rise up again, clashing its weapons,&rdquo; and to your horror it will proclaim with trumpets blazing: &ldquo; I was, I am, I shall be!&rdquo;）<br />\n<br />\n<img src=\"https://upload.wikimedia.org/wikipedia/commons/thumb/5/52/Rosa_Luxemburg.jpg/399px-Rosa_Luxemburg.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F5%2F52%2FRosa_Luxemburg.jpg%2F399px-Rosa_Luxemburg.jpg&h=e264b6cd&s={SIZE}\" /><br />\n．羅莎．盧森堡（1871－1919）為共產主義者之翹楚；除咗為革命從容就義令人動容之餘，其有份領導之「第二國際」所推動嘅左翼思潮同工人運動更徹底扭轉歐洲、乃至世界未來局勢。<br />\n<br />\n自1848年，馬克思、恩格斯共同發表《共產黨宣言》後，共產主義思想於世界各地急速漫延，其中歐洲首當其衝，大量無產階級抬頭對抗帝國主義。生於大時代，自然英雄輩出，其中德國嘅羅莎．盧森堡，敢冒當時之大不韙，以報章、演講等方式將共產主義推而廣之，乃至推動工人遊行示威；即使屢遭打壓、逮捕，羅莎．盧森堡依然不屈不撓、無所動搖。其淵博知識、高尚情操、無私奉獻令唔少歐洲左翼分子都視羅莎．盧森堡為偶像；1912年，由其領導之德國社會民主黨（至今依然係德國最大在野黨）更喺德意志帝國議會中成為最大黨，風頭一時無兩。<br />\n<br />\n<a href=\"https://youtu.be/-mwa8Tmgsqc?t=25m25s\" data-sr-url=\"https://r.lihkg.com/link?u=https%3A%2F%2Fyoutu.be%2F-mwa8Tmgsqc%3Ft%3D25m25s&d=gp5vGYdbRlBZK7hnu0Vn8YsQCuff2cTRbXvS6e969MQ%3D&h=78fb673c\" target=\"_blank\">https://youtu.be/-mwa8Tmgsqc?t=25m25s</a><br />\n．1986年電影「羅莎．盧森堡」中飾演羅莎．盧森堡嘅女演員Barbara Sukowa向黨員發表演說一幕；片中指1905年俄國革命，並非1917年十月革命。<br />\n<br />\n不過，1914年開始嘅第一次世界大戰（或稱「歐戰」）令到整個局勢失衡；首先係德國社會民主黨內部分成「主戰」同「反戰」兩派，而羅莎．盧森堡等反戰派只屬少數，最終社民黨內嘅「黨團會議」（Caucus）喺議會中投票贊成通過向戰爭撥款、並承諾停止罷工活動；此後，俄國革命家列寧亦因德國社民黨「右傾」，而宣佈脫離「第二國際」，成立「第三國際」（亦即影響中國命途深遠之「共產國際」）。眼見自己所處嘅團體統統分裂，羅莎．盧森堡以往所作嘅一切仿如付諸流水；但佢亦並無氣餒，成立德國獨立社會民主黨，反對戰爭，堅持推動工人運動。<br />\n<br />\n隨著德國喺戰爭逐漸失利；1916年，羅莎．盧森堡成立組織「斯巴達克同盟」（Spartakusbund），堅決反對戰爭、同時組織大量工人發動罷工；結果再次被政府逮捕，關押兩年半。羅莎．盧森堡雖視坐監為家常便飯，但四周戰火瀰漫、政治局勢緊張，只能夠瑟縮於監倉旁觀一切，令羅莎．盧森堡漸感煩躁不安。喺佢被囚禁期間，發生兩大事件：一係1917年俄國發生十月革命，蘇維埃政府成立，首次有無產階級執政；二係1918年德國喺一戰中戰敗，德意志帝國隨之瓦解，並演化成議會共和制，德國社民黨亦得到執政權。但係，經歷一戰期間社民黨內部嘅右傾、腐化後，羅莎．盧森堡已對其失去信心；自1918年第九次出獄後，聯同斯巴達克同盟嘅同志創辦左翼報章《紅旗報》，專心宣傳工作。"},{"pid":"a7e417af885ff3e23d2e5831c910937f4e5670df","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-11T12:04:50.000Z","msg":"由始至終，羅莎．盧森堡都係堅定不移嘅反戰分子，然而，唔少左派、包括斯巴達克同盟內部都有人提出以革命奪權，意圖複製俄國十月革命，建立無產階級政權；終於，左派蘊釀已久嘅德國革命喺1918年11月喺柏林正式爆發，史稱「十一月革命」。1918年12月，羅莎．盧森堡聯同志同道合嘅左派將斯巴達克同盟改組成德國共產黨，意圖參選國民大會，但得唔到多數人支持。此時德國社民黨主席艾伯特（Friedrich Ebert）為鎮壓革命，下令抓捕羅莎．盧森堡在內嘅「革命領導者」；「人在江湖，身不由己」，1919年1月15日，羅莎．盧森堡被捕，經過一輪拷打後，被士兵一槍斃命，並將屍體拋入運河。羅莎．盧森堡終年四十七歲。<br />\n<br />\n自共產主義發展以來，有各式各樣嘅政治家應運而生：有人煽動罷工、有人流血革命、有人謀朝篡位；有羅莎．盧森堡呢類即使多次身陷囹圄，都為共產主義而奮鬥嘅人、有列寧呢類為革命不擇手段，掃除異己只為建立一黨專政嘅人、仲有卡斯特羅、毛澤東、胡志明等等無產階級革命家，但佢哋執政後同時又被一批人視為獨裁者。喺當時浩浩蕩蕩嘅世界潮流底下，唔少共產主義追隨者不惜拋頭顱灑熱血，為嘅就係崇高嘅烏托邦理想；不過，喺廿一世紀，共產主義已近乎式微，皆因歷史證明：理論敵不過人性。難怪中國國學大師牟宗三曾經講過一句名言：「三十歲以前不相信社會主義是沒出息，四十歲後你還相信社會主義，你就是沒見識。」<br />\n<br />\n<img src=\"https://upload.wikimedia.org/wikipedia/commons/thumb/8/8c/Ich_Bin_Eine_Terroristin.JPG/1024px-Ich_Bin_Eine_Terroristin.JPG\" data-thumbnail-src=\"https://i.lih.kg/thumbnail?u=https%3A%2F%2Fupload.wikimedia.org%2Fwikipedia%2Fcommons%2Fthumb%2F8%2F8c%2FIch_Bin_Eine_Terroristin.JPG%2F1024px-Ich_Bin_Eine_Terroristin.JPG&h=4ffcbc01&s={SIZE}\" /><br />\n．柏林圍牆原本一隅嘅羅莎．盧森堡塗鴉，寫上&quot;ich bin eine terroristin&quot;－「我係恐怖份子。」"},{"pid":"70531052c38725665f9292fe5072c1aab8d14054","tid":346978,"uid":98795,"like":0,"dislike":0,"score":0,"citedBy":0,"replyTime":"2017-08-11T14:21:25.000Z","msg":"留名追文<img src=\"/assets/faces/normal/love.gif\" class=\"hkgmoji\" />"},{"pid":"823aca8fcc56129f100732700cd83c356d473d60","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-11T16:58:43.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"c91f366196c1f7270904aee60788bd078195f733","tid":346978,"uid":107573,"like":0,"dislike":0,"score":0,"citedBy":0,"replyTime":"2017-08-12T02:16:52.000Z","msg":"高質"},{"pid":"c48453141ed821bf7167a53c194da466e4f3ee9f","tid":346978,"uid":55573,"like":0,"dislike":0,"score":0,"citedBy":0,"replyTime":"2017-08-12T03:38:23.000Z","msg":"琴日一口氣追曬 第一個POST 30個故事!<br />\n好多謝樓主。 真係好吸引!<br />\n繼續努力 加油!<br />\n<br />\n<br />\n其實好可惜 認真POST  好少人關注<br />\n反而 一埋膠POST 就爆曬POST"},{"pid":"f977bbbbfa56d8da710e099e62d9474d32a49bfa","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-12T04:05:23.000Z","msg":"<blockquote>琴日一口氣追曬 第一個POST 30個故事!<br />\n好多謝樓主。 真係好吸引!<br />\n繼續努力 加油!<br />\n<br />\n<br />\n其實好可惜 認真POST  好少人關注<br />\n反而 一埋膠POST 就爆曬POST</blockquote><br />\n冇得咁比較嘅，百貨應百客啫，人哋題材吸引自然多啲人睇<img src=\"/assets/faces/normal/sosad.gif\" class=\"hkgmoji\" /><br />\n我要為多人睇我開J圖post／膠post咪得～<br />\n<br />\n開呢啲post嘅目的都係志在同對歷史有興趣嘅巴打們分享吓，多唔多人睇／留言呢啲都係隨緣啦～<img src=\"/assets/faces/normal/smile.gif\" class=\"hkgmoji\" />"},{"pid":"a64b6e788b6fd4fd1a5a5f8f2a9c6eb88d185bac","tid":346978,"uid":111934,"like":0,"dislike":0,"score":0,"citedBy":0,"replyTime":"2017-08-12T05:23:16.000Z","msg":"<blockquote>36 <br />\n<br />\n-skip-<br />\n<br />\n「食色性也」，《詩經》除咗載有凄美嘅情詩；亦有含蓄表達古人共赴巫山嘅大膽詩詞，例如以下呢首《國風．鄭風．野有蔓草》：<br />\n<br />\n原文：<br />\n「野有蔓草，零露漙兮。有美一人，清颺婉兮。邂逅相遇，適我願兮。<br />\n　野有蔓草，零露瀼瀼。有美一人，婉如清颺。邂逅相遇，與子偕臧。」<br />\n<br />\n譯文：<br />\n「野草叢生，露水盈溢。遇見美人，清婉秀逸。不期而遇，意中之人。<br />\n　野草叢生，露珠圓渾。遇見美人，爾雅溫文。不期而遇，幽會私奔。」<br />\n<br />\n呢首詩除咗寫作者邂逅美人，兩人情投意合、攜手躲匿芳林之外；詩中「野草」、「露水」亦有隱喻雲雨之事嘅意味；古人寫情愛之事都寫得咁有詩意，令人想入非非、惹人遐想。</blockquote><br />\n孔子認為鄭聲淫, 係亡國之聲<br />\n算唔算係其來有自<img src=\"/assets/faces/lomoji/26.png\" class=\"hkgmoji\" />"},{"pid":"1ad7df48122d10d9b3c63c0a9eb0eb4e1264cbc4","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-12T07:37:08.000Z","msg":"<blockquote><blockquote>36 <br />\n<br />\n-skip-<br />\n<br />\n「食色性也」，《詩經》除咗載有凄美嘅情詩；亦有含蓄表達古人共赴巫山嘅大膽詩詞，例如以下呢首《國風．鄭風．野有蔓草》：<br />\n<br />\n原文：<br />\n「野有蔓草，零露漙兮。有美一人，清颺婉兮。邂逅相遇，適我願兮。<br />\n　野有蔓草，零露瀼瀼。有美一人，婉如清颺。邂逅相遇，與子偕臧。」<br />\n<br />\n譯文：<br />\n「野草叢生，露水盈溢。遇見美人，清婉秀逸。不期而遇，意中之人。<br />\n　野草叢生，露珠圓渾。遇見美人，爾雅溫文。不期而遇，幽會私奔。」<br />\n<br />\n呢首詩除咗寫作者邂逅美人，兩人情投意合、攜手躲匿芳林之外；詩中「野草」、「露水」亦有隱喻雲雨之事嘅意味；古人寫情愛之事都寫得咁有詩意，令人想入非非、惹人遐想。</blockquote><br />\n孔子認為鄭聲淫, 係亡國之聲<br />\n算唔算係其來有自<img src=\"/assets/faces/lomoji/26.png\" class=\"hkgmoji\" /></blockquote><br />\n《詩經》入面有好多詩都俾人解讀為淫詩架啦<img src=\"/assets/faces/normal/sosad.gif\" class=\"hkgmoji\" /> <br />\n朱熹《詩序辨說》都評斷《鄭風》、《衛風》入面好多都係「淫奔」之詩（例如《風雨》、《子衿》）<br />\n<br />\n套用Roland Barthes嘅「作者已死」理論，唔同人解讀同一首詩詞都會有各式各樣嘅意會；好似李白嘅《清平調》，都有人覺得呢首係暗串楊貴妃淫亂嘅詩啦<img src=\"/assets/faces/normal/sosad.gif\" class=\"hkgmoji\" />"},{"pid":"51ef3b7894df8868ee5ac57a9a10ff94d4a2f657","tid":346978,"uid":34838,"like":0,"dislike":0,"score":0,"citedBy":0,"replyTime":"2017-08-12T13:23:16.000Z","msg":"<img src=\"/assets/faces/normal/smile.gif\" class=\"hkgmoji\" />"}]}