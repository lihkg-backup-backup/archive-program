{"tid":371406,"cid":12,"subCid":0,"title":"讀男校=溝唔到女？","createTime":"2017-08-23T16:22:54.000Z","updateTime":"2018-07-27T15:41:58.000Z","uid":67716,"like":2,"dislike":2,"uniUserReply":0,"replies":[{"pid":"9d8330e8a260a70fd496195412390b4a05867f85","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:22:54.000Z","msg":"代fd開po,求各位指點一下"},{"pid":"71d7e9122f539152a7a88fc359ffa01d8c1b7896","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:23:16.000Z","msg":"是咁的，我叫大雄。<br />\n其實自細就想喺中學生涯有個女朋友陪，有咩事都有人可以分擔，一嘗初戀嘅滋味，但係成唔成功就係另一回事啦。小學都一定試過鍾意過女仔，但有色心冇色膽嘅我又邊會夠膽表白。結果只可以眼白白望住自己嘅女神成為人哋嘅女朋友。我只係想享受一下拍拖嘅滋味，係咪真係咁難？<br />\n<br />\n當然讀得男校，先天上就冇乜機會識女，只能靠自己後天努力參加下聯校活動嘗試識女，但可惜你的樣子如何，你的命運也必如何，好多人見到我初中個薯樣都怕咗我。結果每一次嘅希望都只會換來一次又一次嘅氣餒。而課外活動嘅話，咪又係成班仔係學校傾吓打機、M下人，唔係嘅話咪返屋企瞓覺頹毒摺，途中根本係冇女仔出現。唔好話主動識女仔呀，就連識女仔嘅自信都越來越少。<br />\n<br />\nF.3嘅時候，我仲係一個自閉仔，成三個月先剪一次頭髮，仲要帶埋圓框眼鏡，就係咁就比人叫做大雄。果時仲要勁迷偶像，好彩有班老死係到先至唔會比人排。嗰時最開心嘅一定係成班癡線佬攞住啲螢光棒，係每一場嘅演唱會打call，為自己嘅idol而打氣，雖然過程好攰，但我嗰陣完全冇後悔過。<br />\n<br />\n可惜，個人升到上F.4,漸漸對idol無咩興趣，搞到成個人好似無咗生存目標，就係宜個時候我忽然鍾意咗cosplayer，甚至買埋部單反上網學影相，諗住比一舊錢去攝影會，搵返一啲依靠。<br />\n<br />\n頭哥：「大雄，你唔係好鍾意idol咩，咩風搞到你做龍友呀？」<br />\n<br />\n我：「我自從去完同人誌見完佢就發現cosplay嘅美好！」<br />\n<br />\n頭哥：「你最後咪又係三分鐘熱度。都唔明點解你夠膽同你嘅女神傾計，而又唔夠膽同正常女仔講嘢。」<br />\n<br />\n我：「女神唔係人，點同？」<br />\n<br />\n頭哥：「女神一定唔會痾屎啦！」<br />\n<br />\n頭哥係我一個老死，原本係fd撘fd識佢，而我一開始仲要覺得佢係傻仔，好嫌棄佢，但最後反而同佢熟咗，放學嗰陣時就一齊周圍hea，咁就已經係成個中學生涯中最開心嘅時候。我同佢識咗成兩年佢都知我唔敢識女仔，咁當然佢都一樣啦。<br />\n<br />\n之後我就慢慢開始上網學影相，對於一個啱啱接觸攝影嘅人要由一個月變到影人像影到攝影師咁靚，鬼斧神工咁樣跟本無可能。但最後我都係決定慢慢咁自學再加入學校攝影學會搵下高人指點我"},{"pid":"c7de05f1382ab7dc681ae979426f56a055ac6f71","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:24:39.000Z","msg":"但最後係個攝影學會因為唔夠人去而取消咗。<br />\n<br />\n我；「唉！生日先公佈咁嘅消息。」<br />\n<br />\n頭哥：「咁搞唔成咪好，又可以省返舊錢。」<br />\n<br />\n我；「我上網見到有人識個cosplayer，不如試下搵佢。」<br />\n<br />\n頭哥：「你鍾意啦。」<br />\n<br />\n於是我就咁膽粗粗上網主動搵咗佢，佢叫cookies ，宜今次係我難得一次主動識女仔，我係果刻硬晒舦，完全唔知點做。<br />\n<br />\n網上聊天室<br />\n<br />\n我：「hi」<br />\n<br />\ncookies：「你係邊個？搵我做咩？」<br />\n<br />\n我：「我想識下cosplayer，甚至了解下成個cosplay界。我想識你呀！」<br />\n<br />\n到人大左又睇返呢句嘅時候，我覺得我好蠢，邊會有人咁識人，我咁樣做比人話狗公已經係無可避免嘅事。<br />\n<br />\ncookies：「但係我好少玩cosplay，你想識我無所謂。」<br />\n<br />\n我：「我平時唔識同女仔傾計，如果我有咩做得好厹，請同我講。」<br />\n<br />\ncookies：「好呀！」<br />\n<br />\n之後我由一開始同cookies傾cosplayer嘅事，再到之後慢慢同佢講學校嘅事。<br />\n<br />\n網上聊天室<br />\n<br />\n我：「話說之前成班為咗𥄫miss個胸，就係咁舉手問問題。」<br />\n<br />\ncookies：「老藕都昅咁重囗味？」<br />\n<br />\n我：「我都唔知點解。」<br />\n<br />\n可惜我講完呢句之後佢已讀我，去到第二日我又驚我做錯事，所以我係嗰一刻好想約佢出嚟見下。因為我都有一班網友，都係識咗一排就出嚟食飯。<br />\n<br />\nWhatsApp對話<br />\n<br />\n我：「你今個星期六得閒?不如食個飯見下面。」<br />\n<br />\n過咗一陣，佢已讀完就換來一片沈默。之後，電話傳出訊息嘅鈴聲，望一望，原來係上網識嘅阿威。<br />\n<br />\n阿威：「你搞咩咁饑渴？你比人喺fb開post喎。」<br />\n<br />\n我：「吓！咩事呀？我咩都見唔到。」<br />\n<br />\n阿威：「你比人block咗啦！傻仔！」<br />\n<br />\n之後佢就比咗內容我睇，內容大概係厹嚟講你都算失敗。<br />\n<br />\n我睇完之後，係嗰一刻我真係唔知我應該可以做啲咩，同埋覺得好無奈。"},{"pid":"c3d67533d692f7cd175fb9c6ce856c1dd1ccaef6","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:25:02.000Z","msg":"返到學校我以為無咗件事，點知成校最黑果個黑人輝就過嚟搵我。<br />\n<br />\n黑人輝：「大雄，你就喺個厹？搞乜嘢呀你？」<br />\n<br />\n我：「黑人輝？點解你知？」<br />\n<br />\n黑人輝：「我識個女仔呀嘛。洗唔洗我幫你搞點？」<br />\n<br />\n我：「當然好啦！」<br />\n<br />\n黑人輝：「咪見人地有幾分可愛就想識人啦！」<br />\n<br />\n我：「無呀！我只係鍾意cosplayer。」<br />\n<br />\n所以黑人輝係之後就主動同個女仔傾計，甚至幫我講說話，令到佢同我之間嘅誤會會因為咁而解開咗。而原本我同佢唔熟亦開始因為宜件事而變得熟。<br />\n<br />\n有一次，黑人輝問我去唔去海洋公園玩，咁啱果時萬聖節，又可以玩鬼屋，所以我就答應佢，當然唔係只係得我兩個，其他fd都話想去。<br />\n<br />\n但係...<br />\n<br />\n最尾全部人都放晒飛機，黑人輝就自己搵咗兩個女仔朋友代替佢地個位。<br />\n<br />\n黑人輝：「你唔好又厹人，人地有男朋友！」<br />\n<br />\n我：「知啦！講返清楚先，我上次唔係厹人，只係唔識同女人溝通啫！」<br />\n<br />\n黑人輝：「總之就唔好厹人啦！我信你嫁！」<br />\n<br />\n係出發前一日，其中一個女仔因為係基督徒，要去教會參加活動，所以最後變咗兩男一女，結果順便開個群傾下聽日點。<br />\n<br />\nWhatsApp群中<br />\n<br />\n黑人輝：「你唔洗驚你咁矮，有人同你一樣，佢叫大雄。」<br />\n<br />\n女仔：「吓！我15x咋喎，都有人同我一樣。」<br />\n<br />\n女仔：「呀！佢16x幾，sorry 」<br />\n<br />\n我：「sor9囉！我知我矮。」<br />\n<br />\n女仔：「唔緊要啦！我同你一樣。」<br />\n<br />\n就係因為黑人輝嘅一句，我對佢嘅第一印象就係矮。(雖然得一米六幾嘅我無資格講...）"},{"pid":"4e3149e1d9c665e0cf85fdd751cb8fd896bd206e","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:29:22.000Z","msg":"第二日，我照約定時間坐係M記同黑人輝一齊食早餐，須便等埋個女仔。大家食食下薯餅，突然有一個好矮嘅女仔企係我隔離。<br />\n<br />\n小蕙：「sorry呀！遲咗添！你好呀，我叫小蕙呀！你叫咩名啊。」<br />\n<br />\n我：「我.係.大..大.雄...」<br />\n<br />\n我係果時仲係唔敢正面望住個女仔，一有眼神交流就會面紅⋯⋯<br />\n我甚至會專登回避佢嘅動作，以免同佢有身體接觸。<br />\n<br />\n小蕙：「就咁睇你都唔係好矮姐，我都唔夠你高！姐姐我都未講嘢啦！」<br />\n<br />\n我：「姐姐？」<br />\n<br />\n小蕙：「係呀，我大你兩年！」<br />\n<br />\n黑人：「你地快D食啦！我想早D去玩。」<br />\n<br />\n之後，小蕙話佢隻眼唔舒服想買眼藥水，但間7-11有好多人，佢跟本無可能迫到入去，我就主動入去幫佢搵，原本我只係覺得盡紳士嘅責任盡量幫下人。買完之後，佢就即刻來嚟用。<br />\n<br />\n小蕙：「唔該你呀！你食唔食朱古力？我琴日自己整。」<br />\n<br />\n我：「好呀，又幾好食喎！」<br />\n<br />\n小蕙：「好yeah!好少人會讚我整嘅嘢食。多謝你呀！」<br />\n<br />\n自從小學之後，我已經無再同差唔大嘅女仔傾計，係嗰一刻我只係覺得...覺得呢個女仔佢好得意&hellip;<br />\n<br />\n「人地有男朋友嫁！」<br />\n<br />\n呢一句突然係我腦海閃咗一下，於是有冇再繼續諗落去，我好驚我再咁樣諗落去會好快沉船。<br />\n<br />\n終於去到海洋公園，我同佢地一齊去睇叮噹，順便玩下鬼屋。<br />\n<br />\n小蕙:「喂你睇吓！係大雄呀！你同佢真係好似樣！」<br />\n<br />\n我：「係咩...」<br />\n<br />\n小蕙：「仲有靜香啊！一唔一齊𥄫佢裙底？你都成日睇人沖涼啦。」<br />\n<br />\n我：「...」<br />\n<br />\n小蕙：「幫我同大雄影相啦！阿輝！」<br />\n<br />\n就係咁，我中學生涯中終於可以第一次同女仔影咗張相，而張相直到宜家仲一直係我張sd卡入面冇俾我del過...<br />\n<br />\n好快我地就要搭纜車上山，係排隊嘅時候，佢同黑人不斷傾計，我完全入唔到佢地嘅話題，當然原因係因為我怕醜。<br />\n<br />\n小蕙：「做咩成程唔出聲呀？會唔會悶到你？」<br />\n<br />\n我：「無事呀~ 你地繼續啦！」<br />\n<br />\n小蕙：「唔得！三個人出嚟玩，點可以得兩個人喺喺度傾計，你要一齊傾先得！唔係我都唔出聲！」<br />\n<br />\n我見佢好似有D嬲，所以我聽完佢呢番説話後就開始嘗試融入佢地，當然有時我都會唔多出聲，但佢都會主動撩我講野，大家好似有講唔盡嘅話題。<br />\n<br />\n當架纜車上到山，佢第一時間話要玩翻天覆地。點解？因為佢份人好癲，佢好鍾意玩機動遊戲。反而，黑人輝就好驚，乜機動遊戲都話唔玩，但我亦因此而覺得幸運，因為只有我同佢兩個人玩機動遊戲。係我同佢玩緊嘅時候，我攞起部相機，佢朝住鏡頭做v字手，我將宜一刻影底，嗰陣時我都唔知點解我會咁做，我只係覺得喺嗰一刻佢真係好靚⋯⋯<br />\n<br />\n之後我地去咗企鵝館，然後玩咗唔同嘅鬼屋，佢比人嚇極都無反應反而仲覺得好得意，玩到成個細路咁。<br />\n<br />\n我：「乜你咁大膽嘅⋯⋯」<br />\n<br />\n小蕙：「我好鍾意刺激嫁！不如，我地一齊玩跳樓機？」<br />\n<br />\n當時個腦入面淨係諗住只要可以同小蕙一齊就乜都得嘅我好快就答左句：「好囉！」<br />\n<br />\n而正正因黑人輝唔敢玩，令到我地有更多單獨相處嘅機會...<br />\n<br />\n天都開始黑啦，而雨都開始落緊。<br />\n<br />\n佢攞出佢把摭，諗住摭埋我，但佢要專登企高個人再拉高把摭先唔會打到我個頭。<br />\n<br />\n我：「不如...比我拎啦。」<br />\n<br />\n小蕙：「好啊！咁就麻煩你啦。」"},{"pid":"285240d13cafcc3c7f498f4b32d0a1fc05028787","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:29:33.000Z","msg":"之後我地兩個都無出聲，慢慢行去動感快車，我亦都要確保佢唔會整濕。嗰一刻我覺得我同佢好似真係一對情侶咁係海洋公園玩。<br />\n<br />\n我：「其實我就係cookies講果位厹...」<br />\n<br />\n小蕙：「我知呀！」<br />\n<br />\n我：「咁你知又肯同我講野？你唔怕我會厹你咩」<br />\n<br />\n小蕙：「咁我起碼同你相處咗一日，至少我唔覺得你係個咁嘅人，我信你唔會係一個厹！」<br />\n<br />\n我：「多謝...」<br />\n<br />\n我開始覺得我塊面同耳仔開始變得紅，但好彩當時唔夠光，佢睇唔到我翻譯開始變紅。之後，大家一路行，我就一路同佢互相分享自己學校嘅事。係玩緊過山車嘅時候，雨水落係我身上，傳嚟嘅唔係冰冷嘅觸感而係溫暖嘅感覺。<br />\n<br />\n小蕙：「你覺得動感快車好唔好玩？」<br />\n<br />\n我：「ok 啦」<br />\n<br />\n小蕙：「咁不如我地再玩激流啦！」<br />\n<br />\n我：「ok呀。但係而家咁凍，好似唔係幾好。」<br />\n<br />\n小蕙：「唔洗驚喎！有我係度。」<br />\n<br />\n就係咁，我同佢一齊玩激流。雖然佢不斷提我點先可以避開D水，唔會俾水淋到。係我眼中，佢好似身經百戰咁，不斷左閃右避，但最後兩個人都係成身濕矖咁行返出去。<br />\n<br />\n之後，我地玩完就搵返黑人輝。<br />\n<br />\n黑人：「搞咩你地兩個搞到濕曬？」<br />\n<br />\n我同佢望住大家，笑咗一笑，一齊同佢講：「識噴水嘅動感快車囉！」<br />\n<br />\n黑人：「你地真係痴線...」<br />\n<br />\n小蕙：「咁你頭先又去咗邊？」<br />\n<br />\n黑人：「無呀，我去咗熊貓館咋。」<br />\n<br />\n係我地玩緊嘅呢段時間，要黑人輝自己一個玩，又真係有啲重色輕友，但係佢亦都俾咗個機會我同佢相處。<br />\n<br />\n最後，我地就係咁離開咗海洋公園，坐巴士返去轉車搭地鐵，但小蕙突然停咗一停。<br />\n<br />\n小蕙：「呀！我男朋友好似就嚟放工，希望唔會撞到啦⋯⋯」<br />\n<br />\n佢講完呢句之後，我先發現原來我唔記得咗佢有男朋友，嗰一刻我無對呢一句作出任何嘅回應，但只係失落感不斷湧現出嚟。<br />\n<br />\n當然我地沿途緊係無撞到佢男朋友，但我依然覺得個心好唔舒服。出到去，我地求其搵咗間潮州打冷，途中我都係好靜，靜到可以話我係搭枱過嚟食，但係咁就已經係對一個男校毒撚嚟講佢想要嘅幸福。<br />\n<br />\n食完飯之後，我地就一齊搭亡命小巴返屋企，佢就坐係我隔離，當我望住佢嘅側面，嗰一刻我個腦突然一片空白，心跳亦不斷加速，正當我想同佢傾計嘅時候，我先發現原來我已經到咗站要落車。<br />\n<br />\n小蕙：「今日玩得好開心啊！返到去比番D相我啊，唔該(笑)」"},{"pid":"e2c3137f995f4ffed0db1480d5a56c249dd1dbf6","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T16:37:11.000Z","msg":"作者未必每日出到文，敬請見諒<img src=\"/assets/faces/normal/sosad.gif\" class=\"hkgmoji\" />"},{"pid":"d6f39b4230061392de5c9f02150d983286ea833f","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-23T17:02:36.000Z","msg":"推下先<img src=\"/assets/faces/normal/agree.gif\" class=\"hkgmoji\" />"},{"pid":"6a8e73c551e919dbf8733951a686a0a17ae6ce82","tid":371406,"uid":67716,"like":0,"dislike":0,"score":0,"citedBy":0,"replyTime":"2017-08-24T17:20:54.000Z","msg":"推<img src=\"/assets/faces/normal/angel.gif\" class=\"hkgmoji\" />"},{"pid":"20884f9782963e2aa56412845381bb6f50d79af7","tid":371406,"uid":67716,"like":0,"dislike":0,"score":0,"citedBy":0,"replyTime":"2018-07-27T15:41:58.000Z","msg":"有冇巴絲聽我呻下😞"}]}