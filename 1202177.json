{"tid":1202177,"cid":1,"subCid":0,"title":"[12號仲出唔出嚟？] 作為香港人，佢為一位父親，我都有嘢想講","createTime":"2019-06-11T08:16:34.000Z","updateTime":"2019-06-11T08:16:34.000Z","uid":112436,"like":6,"dislike":0,"uniUserReply":1,"replies":[{"pid":"c666d86fbecec4305bad3d55701cd081cdebfdc1","tid":1202177,"uid":112436,"like":0,"dislike":0,"score":0,"citedBy":0,"replyTime":"2019-06-11T08:16:34.000Z","msg":"喺連登，認得我嘅人都知我係一個虔誠嘅宗教人士<br />\n<br />\n喺我個仔嘅嬰兒祝福入面，包含以下嘅說話：<br />\n「我哋祝福你今生從父母所得到嘅身體能發揮適當嘅功能。我哋祝福你嘅頭腦能保持清醒，辨明是非善惡。祝福你對眼能敏於發現人嘅優點。祝福你嘅耳能聽到主神嘅聲音。祝福你嘅口能對自己同埋神誠實。祝福你嘅肩膊能為自己負責。祝福你雙手能捍衛真理。祝福你雙腳會願意為人多行一里路。<br />\n我哋祝福你喺今生中能找到你所尋找嘅快樂。」<br />\n<br />\n送中法一過，所有自由都會更快地消失，自由絕非免費，如果我12號唔企出嚟，呢啲祝福將會變得毫無意義。<br />\n我冇要為香港爭取啲咩嘢呢類咁偉大嘅借口，我只係一個自私嘅爸爸，我只想我個仔可以喺一個有言論自由嘅地方生活。<br />\n聽日，立會見。<br />\n<br />\n利申：我只代表我個人立場，與其他人、組織或宗教無關。"}]}