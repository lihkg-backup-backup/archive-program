{"tid":1600795,"cid":30,"subCid":0,"title":"曾經我地無所不談 今日我地愈行愈遠","createTime":"2019-09-28T17:52:37.000Z","updateTime":"2019-09-29T19:08:05.000Z","uid":101387,"like":7,"dislike":0,"uniUserReply":2,"replies":[{"pid":"cf53b3902078614e0aaa4e2f0fb35d207370a1cb","tid":1600795,"uid":101387,"like":0,"dislike":0,"score":0,"citedBy":0,"replyTime":"2019-09-28T17:52:37.000Z","msg":"我以為當日我做到既野 今日你都可以做到。<br />\n<br />\n諗返起兩年前玩既一個Ocamp，因為同house而家認識左你，到完左camp之後日日Whatsapp 從來冇諗過同你既聯繫可以走到今日。<br />\n<br />\n當初因為覺得同你好夾、好岩傾，甚至每次同你出街都係好開心、唔會有冷場，所以明知你有男朋友，都控制唔到自己既諗法，好想比你知道，其實我好想每一日都係你身邊，做你唯一既男人。好多人會認為「咁辛苦先入到大學，緊係搏盡無悔，周圍食女架啦」，但係我冇咁樣諗，就算我住hall，我都冇因爲精采既hall life而冷落你，依然擺你係第一位，唔好講話抽水食女，甚至連同其他女仔普通咁傾下計都係少之又少，因為我覺得，雖然你唔係我女朋友，但係我想證明比你睇我對你係好認真同專一。但唔知係咪我太傻，明知得唔到你，都仲要堅守住呢個無謂既諗法。。。<br />\n<br />\n兩年後既今日，你好叻女咁捱過左兩年asso入返U。但唔知係咪命運安排，你竟然入左我以前住既果棟Hall。我其實心入面好擔心，唔知會唔會因為你既單純，有時候蝕底左比人都唔知，唔知會唔會有一日你飲醉酒比人抽水甚至執屍。因為擔心你，所以我會同你講好多野，等你可以避免受到傷害。<br />\n<br />\n以前既你會相信我講既說話，但係我冇諗過到左今日，你已經嫌棄我，覺得我煩。或者大學生活真係好吸引，hall life更可能係一個令人醉生夢死既地方。我的確好嬲你一個女仔走去同成堆男仔玩，但係真正令我覺得失望同傷心既，係你因爲吸收新既事物，而選擇放棄我。曾經你同我講過你唔會唔理我，曾經你話過我對你好重要，但係呢啲野原來都已經係你心入面慢慢咁變淡。 岩既，貪新厭舊本來就係人既本性，我自問我真係好努力去維繫。但其實由一開始我就無資格，無名份去理你既事，憑乜野去到今日我會有資格去管你？<br />\n<br />\n有時候，對人好都要講資格，呢個世界從來就冇人奉旨要對人好，更加唔會有人因為你對佢好，佢就一定要比返相對既反應你。係我自己傻，妄想自己真係好重要，所以今日受傷既都係自己。<br />\n<br />\n是你太重要使我淚亦落得多。或者係你眼中，我都只係一個熱心的怪人。對唔住。一切都係我錯，錯在明知無可能都要繼續落去，錯在高估自己有能力感動你，亦都錯在堅信自己既諗法。<br />\n<br />\n我以後唔會再多管閒事了"},{"pid":"c690688581b4ae7dc35a2211cdc688e97c12ca94","tid":1600795,"uid":431,"like":0,"dislike":0,"score":0,"citedBy":0,"replyTime":"2019-09-29T19:08:05.000Z","msg":"<img src=\"/assets/faces/pig/wail.gif\" class=\"hkgmoji\" />"}]}