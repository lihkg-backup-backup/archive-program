{"tid":1420637,"cid":1,"subCid":0,"title":"（代朋友post）暖心的見證 001【為各位手足打氣！香港人加油！！！】","createTime":"2019-08-06T05:21:20.000Z","updateTime":"2019-08-06T05:41:55.000Z","uid":266149,"like":2,"dislike":0,"uniUserReply":1,"replies":[{"pid":"b8083f5840c424fa67f1e176153c18674333844a","tid":1420637,"uid":266149,"like":0,"dislike":0,"score":0,"citedBy":0,"replyTime":"2019-08-06T05:21:20.000Z","msg":"接駁小巴上。<br />\n嘟完八達通後，我坐在左排第一個單人座位。<br />\n右排在我旁邊的婆婆在大聲講電話。<br />\n婆婆：「你知唔知我今日用左幾多時間先出到去呀！我轉左4次車，兜左一個大圈先去到睇醫生。」<br />\n然後婆婆一直在車上說著路途有多艱鉅，聽起來像是 Indiana Jones 的歷奇故事，中間夾雜著少許不滿。<br />\n然後我背後的單人座電話響起。<br />\n年輕人的聲音，壓低著說：「我冇事，我就到屋企。嗯，要呀，要買豬嘴...我要諗諗錢...」<br />\n婆婆仍在大聲講電話：「真係去邊度都封左又入唔到...地鐵冇啦！」<br />\n年輕人：「不如遲啲先講...係，我知，星期日...遲幾日嘛，都係唔講住。」<br />\n年輕人收線，車廂中餘下婆婆的聲音。<br />\n然後，後面傳來了睇Live那熟悉的人潮聲。<br />\n婆婆繼續講電話，說到終於看到醫生的情節。<br />\nLive內槍聲響了一下。<br />\n我聽到後面打開袋找東西的沙沙聲。<br />\n然後婆婆叫H座有落後：「係呀，家下行得走得，好左好多，唔使陪我，兜遠左咪當做運動囉！星期日係咪出嚟？唔係港島東咩？我煲定糖水畀班細路。」<br />\n婆婆下車。<br />\n年輕人用哭喪叫著：「G座有落。」<br />\n他下車時經過我，已經換上其他顏色衣服，拿著大背包及長雨傘。<br />\n我跟著下了車，看到他走到花糟一角長椅坐下，在哭。<br />\n我走上前：「係咪冇紙巾？」<br />\n年輕人接過我遞上的紙巾，我坐在他旁邊看FB。<br />\n過了一會，年輕人：「謝謝。」<br />\n我：「我就唔識煲糖水既，係咪唔夠錢買豬嘴？」<br />\n年輕人：「我...我會自己搞掂，Ok架喇。」<br />\n我：「咁我走喇，自己小心。」<br />\n我拍了一拍他的膀頭。<br />\n他低著頭，點了點頭。<br />\n我把整包紙巾留下給他，向A座方向走去。<br />\n<br />\n#年輕人唔使畀壓力自己架<br />\n#同路人好多未必一眼睇得出啫"},{"pid":"34ce7c8d2c83c70c207b845a846f2de0d8a9c2ac","tid":1420637,"uid":266149,"like":0,"dislike":0,"score":0,"citedBy":0,"replyTime":"2019-08-06T05:41:55.000Z","msg":"如果可以，幫手推一下。希望稍為安慰到一啲感到孤獨無助的手足。"}]}