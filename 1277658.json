{"tid":1277658,"cid":1,"subCid":0,"title":"香港人做運動啦！","createTime":"2019-07-02T08:47:00.000Z","updateTime":"2019-07-03T10:13:36.000Z","uid":80327,"like":4,"dislike":0,"uniUserReply":2,"replies":[{"pid":"b94c9e5724a8f628dcb5ef7fb0a4466419e1dbc1","tid":1277658,"uid":80327,"like":0,"dislike":0,"score":0,"citedBy":0,"replyTime":"2019-07-02T08:47:00.000Z","msg":"深信經過6月，大家瘋狂『街頭健身』後對健身都有一定興趣，小弟唔算係專家，但係想分享下一d見聞。全部都係夢遊/直播見到：<br />\n<br />\n第一，好多夢遊嘅手足都好瘦，當然有人瘦得黎又有力。然而，部分手足似乎基本肌力都未夠。攞個馬仔都好辛苦。<br />\n<br />\n第二，好多手足搬嘢嘅姿勢易傷到自己。尤其係deadlift馬仔嘅時候，見好多手足習慣就咁彎腰搬，當然馬仔嘅重量唔會超20kg，一次半次唔會受傷，要攞但係長期以黎有機會勞損。記住用多d你嘅腿部肌肉發力。<br />\n<img src=\"https://na.cx/i/p4xtLgu.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fp4xtLgu.jpg&h=4c98c2e8&s={SIZE}\" /> <br />\n<br />\n第三，手足較少做等長收縮嘅訓練。等長收縮即係用肌肉hold住重量，而肌肉keep住發力嘅狀態。大家都知我地運馬仔嘅時候我地上身hold住馬仔嘅重量，係一個等長收縮。仲記得見到一位手足從迴旋處搬馬仔去夏慤道個陣，個位手足係添美道中間已經有dd後計不力，背開始圓、係咁轉grip。成個行進變慢，肌肉又要用多d時間承受呢個重量，導致自己更加辛苦。<br />\n<br />\n簡單黎講：姿勢易導致勞損、肌肉力量唔夠。<br />\n<br />\n肌肉力量有四個向導：爆發力（Power）、力量（Strength）、肌肥大（hypertrophy）及肌耐力（endurance）。從肌肉受壓時間同埋馬仔重量黎講，需要提升嘅係肌耐力。同埋短時間休息後再提供力量嘅訓練即係HIIT。有關HIIT嘅program有好多，呢到就唔講，講下大家可以係gym可以做到嘅訓練。<br />\n<br />\n1. 農夫走路（Farmer Walk），農夫走路個人認為一直都係好functional嘅訓練，但係好少係gym見到人練。農夫走路好簡單，攞住啞鈴亂咁行就得，當然有意識收實自己個腹肌（收實唔係指卷腹嘅折埋，而係好似用屙屎個度力），google大神話比我地原來迴旋出行出夏慤道要2分鐘，你咪練1～2分鐘係度亂行。屋企無啞鈴咁點算？攞包米、重幾kg嘅野已經好ok。無位行咁點算？攞住佢hold 係到幾分鐘已經對你搬馬仔有幫助啦。<br />\n<img src=\"https://na.cx/i/uDcdWxf.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FuDcdWxf.png&h=822d9451&s={SIZE}\" /> <br />\n<br />\n2. 核心肌群（Core） 嘅等長收縮。搬住野行，尤其重量聚係身體一邊個陣好需要core 穩定成個上身。如果core唔夠穩定，就好容易收皮；搬野個陣同時係core、肩斜方、三角、手臂嘅等長收縮。最可以模擬到搬馬仔嘅訓練除左農夫走路之外，就係平板支撐（plank）、side plank。plank個陣你嘅core、三角甚至股四頭都發緊力支撐，所以對你搬馬仔持續咁樣穩定身體係好有用嘅。如果唔夠力做plank，可以試下就咁以掌上壓預備姿勢hold住。<br />\n<br />\n3. 推雪橇（唔撚知英文係咩），睇下推雪橇令你聯想到推咩其他野？<br />\n<img src=\"https://na.cx/i/E1guuXK.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FE1guuXK.jpg&h=34e911d1&s={SIZE}\" /><br />\n仲記得見住4位手足一齊推三角馬都好吃力，更加覺得推雪橇嘅訓練重要。雪橇係香港嘅gym係奢侈品，無就試下揾個frd幫你用拉力帶好似下面張圖咁扯9你咁跑步。<br />\n<img src=\"https://na.cx/i/oUjvYQK.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FoUjvYQK.jpg&h=1b7f31b0&s={SIZE}\" /><br />\n<br />\n4. 腿部肌肉相關訓練，推雪橇需要腳嘅肌肉參與。所以如果可以練多d 下身一定對你推三角馬有幫助，eg 深蹲（squat）、硬拉（deadlift）、腳推（leg press）、分腿蹲（lunges）。一組訓練時間你鍾意可以模擬翻大概推個陣所需嘅時間而制定合適嘅重量。<br />\n<br />\n眼見好多手足有心但係真係無力，導致變左好多人搬一個馬仔、推三角馬。如果各位手足有一定嘅力量同耐力，咁我地就可以更加有效搬運、砌lego。<br />\n<br />\n以上為個人意見，比大家參考，有錯請屌！"},{"pid":"f39f9991caafc1c8456cb86389000dc6d4bd26fb","tid":1277658,"uid":80327,"like":1,"dislike":0,"score":1,"citedBy":0,"replyTime":"2019-07-03T06:30:30.000Z","msg":"居然無人睇？！"},{"pid":"5ea1ef49a1058d01ae425990114017d5cbcb6ec0","tid":1277658,"uid":9214,"like":0,"dislike":0,"score":0,"citedBy":0,"replyTime":"2019-07-03T06:53:03.000Z","msg":"推"},{"pid":"ba3c62c249807929525467ef42ddb4a6209b4a41","tid":1277658,"uid":80327,"like":0,"dislike":0,"score":0,"citedBy":0,"replyTime":"2019-07-03T10:13:36.000Z","msg":"得閒自推！<br />\n有目的咁練就要按返目標做訓練啊！"}]}