{"tid":1398688,"cid":1,"subCid":0,"title":"香港Ricoh員工受打壓HR高層阻嚇員工罷工","createTime":"2019-08-03T02:01:33.000Z","updateTime":"2019-08-03T02:01:33.000Z","uid":173323,"like":1,"dislike":0,"uniUserReply":1,"replies":[{"pid":"e1fbd8cfd820b198256140b027cd97016a9a1e78","tid":1398688,"uid":173323,"like":0,"dislike":0,"score":0,"citedBy":0,"replyTime":"2019-08-03T02:01:33.000Z","msg":"作為呢間公司嘅前員工， 對HR李姓高層就近日社會議題對員工所作出嘅內部指引及其言論表態，我感到非常遺憾，並與恥為伍。<br />\n<br />\n一間良心企業，除業績上要對持份者須要負責，關懷社會， 關懷員工係應該責無旁貸。 理光員工另一個身份嘅共同點，就係大家都係香港市民。 作為一個香港市民享有嘅權力就係言論自由同參與遊行示威，向當權者表達自己嘅立場同意見。 好難想像一個高層喺大是大非嘅議題上，竟然可以私加壓力，批評員工係反社會行為，就員工對政府近日推行政策失誤，及對警鄉黑破壞香港法治感到憤慨嘅心情， 置若罔聞。 一個良心企業， 竟然可以喺呢個議題上助紂為虐。<br />\n<br />\n雖然稍後公司有作出澄清， 表明尊重員工嘅個人立場， 但係試問一間企業公司可以容許一個高層，作出咁樣嘅權力威嚇，咁樣唔係一種嘅白色恐怖嗎？ 一個高層，如果佢唔係良心泯滅對香港市民嘅憤怒置若罔聞， 佢就一定係理解能力同分析能力極其差劣。 咁樣係咪都反映咗 貴公司嘅行政判斷能力呢？<br />\n<br />\n我喺呢度呼籲各位舊同事， 你作為一個理光員工之上， 更加係一個香港市民。 呢一份並唔係一份咩高薪厚祿嘅筍工。 佢嘅人工一定比唔起你去埋沒自己嘅良知。 如果你有諗過8月5號係要出嚟罷工， 請你堅持自己嘅初衷，保護我哋嘅城市。<br />\n<br />\n工唔止一份，我哋就只有一個香港。<br />\n<br />\n一個理光前員工。<br />\n#Ricoh Hong Kong Limited"}]}