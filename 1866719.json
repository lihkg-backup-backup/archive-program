{"tid":1866719,"cid":5,"subCid":12,"title":"【HKTVmall 尋「罩」他鄉的故事：東南亞篇】 (長文慎入)","createTime":"2020-02-07T00:38:04.000Z","updateTime":"2020-02-07T01:45:05.000Z","uid":135867,"like":5,"dislike":0,"uniUserReply":3,"replies":[{"pid":"cb8c0b7744f281e4fdee8596834b26ead2a0e1ed","tid":1866719,"uid":135867,"like":0,"dislike":0,"score":0,"citedBy":0,"replyTime":"2020-02-07T00:38:04.000Z","msg":"近日商戶們各自有口罩上架，依然供不應求。大家可能質疑 : 又話你啲同事四出搵貨，係咪得個講字！？😤<br />\n．<br />\n冤枉呀包大人😩！佢哋真係 Keep 住幫大家搵貨架，而且唔只係出街搵，係直情飛埋出去搵✈！<br />\n．<br />\n同事們早幾日兵分幾路，直飛多個東南亞國家同城市與生產商見面🤝，希望搵到大量同穩定供應嘅貨源。但係，同睇戲一樣，過程總係一波三折😭。而家就等小編同大家分享吓「A 小隊」嘅採購口罩經歷😷。(為保障口罩供應，唯有保密國家及城市資料。)<br />\n<br />\n⚠️（心急想知有無口罩賣嘅朋友，可以直接跳去底睇 P.S. 啦）<br />\n．<br />\nDay 1：🇭🇰香港 &gt; 東南亞國家 A<br />\n<br />\n話說兩位同事喺出發前一晚收到通知，十二個鐘後就要飛😳！佢哋一抵達當地，即急急腳去拜訪一家口罩生產商，洽談買貨細則🤝，仲約好第二日去參觀廠佢哋嘅廠房；因為我哋希望親身視察廠房嘅衛生、物料同規格等，先決定落唔落單，始終口罩質素同規格非常重要💪！咁點解唔把握時間即日睇埋廠房呢？因為⋯⋯間廠喺個幾鐘機程以外嘅城市⋯⋯🤦&zwj;♀🤦&zwj;♂<br />\n．<br />\nDay 2：城市 1 &gt; 城市 2 &gt; 城市 3 &gt; 城市 1<br />\n<br />\n第二日，天都未光，佢哋眼都未擘大😪就去咗搭內陸機去第二個城市參觀廠房✈。呢個廠房生產嘅口罩多數係供應俾國際知名連鎖企業，對品質同環境衛生嘅要求好高😮。我哋入去之前，都要進行一連串清潔消毒程序，穿上保護衣先可以進入👩&zwj;🔬。廠方對每個生產過程都有嚴格要求，會對產品進行兩次 QC (品質檢查) ，口罩品質令人滿意。👍<br />\n．<br />\n為咗爭取時間見多幾個供應商，甚至買到現貨，兩位同事約咗另一間位於 100 公里外 (第三個城市) 嘅廠商見面🏃&zwj;♀️🏃&zwj;♂️。此刻，香港嘅新型冠狀病毒確診個案越嚟越多，隨時有可能停飛香港；雖然大家都好不安，但為咗搏多個買到口罩嘅機會，佢哋最終都決定去見埋先算！😭<br />\n．<br />\n因為時間已經唔早，第二間廠房嘅老闆隨時會離開。但由於呢間廠房位處偏遠山區⛰，結果架的狂奔 2 小時，中途仲幾乎盪失路，只能靠 google map 喺四野無人、月黑風高嘅荒野🥶入面搵路。千辛萬苦趕到第二間廠房，同廠房老闆見面，參觀過廠房，總算不負所望，口罩供應又多一重曙光啦🤩！(當晚，兩位仲要趕搭內陸機返去第一個城市，結果返到酒店時已經係凌晨 1 點😣)<br />\n．<br />\nDay 3：東南亞國家 A &gt;東南亞國家 B&gt; 香港🇭🇰�<br />\n<br />\n可憐兩位同事，即使攰到喼都幾乎拖唔郁🥴，都要朝早 7 點去機場。但天意弄人⚡，佢哋兩張機票唔知點解被人取消咗🙈！跟住佢哋又喺機場折騰幾小時⋯⋯好彩，公司最終幫手買咗另一套飛東南亞國家 B 再轉飛香港嘅機票！<br />\n<br />\n結果，兩位同事經過 3日2夜、搭咗 5 程機✈、舟車勞頓🚕、幾日都食唔到一餐飽飯😣嘅情況吓，噚日終於返到屋企啦！ 😭<br />\n．<br />\nP.S. 我哋已經確認咗之後的供應量，希望今次可以順順利利🙏🏻。 但因為始終有啲因素唔到我哋控制 (我哋都聽到好多行家被 Cut 單)，所以，請恕我哋暫時預告唔到幾時返到貨住🙇&zwj;♀️🙇🏻。但只要我哋一有消息，一定會通知大家！敬請大家請耐心等候！🙏🏻<br />\n<br />\n另外，各商戶依然有少量口罩陸續上架，希望大家都可以買到應急。多謝支持！🙏<br />\n．<br />\n#多謝大家支持 #HKTVmall #繼續努力搵口罩 #同事辛苦晒 #香港加油"},{"pid":"f83d7a39b7249e349e14a3d88eecbb6afcc8a79e","tid":1866719,"uid":321345,"like":0,"dislike":0,"score":0,"citedBy":0,"replyTime":"2020-02-07T01:08:53.000Z","msg":"wiki wong<img src=\"/assets/faces/lny/adore.gif\" class=\"hkgmoji\" /><img src=\"/assets/faces/lny/adore.gif\" class=\"hkgmoji\" /><img src=\"/assets/faces/lny/adore.gif\" class=\"hkgmoji\" /><img src=\"/assets/faces/lny/adore.gif\" class=\"hkgmoji\" /><img src=\"/assets/faces/lny/adore.gif\" class=\"hkgmoji\" />"},{"pid":"ef24dec3984480d5356cf7f22de61cb852597de0","tid":1866719,"uid":288523,"like":0,"dislike":0,"score":0,"citedBy":0,"replyTime":"2020-02-07T01:45:05.000Z","msg":"此回覆已被刪除"}]}