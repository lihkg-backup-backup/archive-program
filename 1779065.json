{"tid":1779065,"cid":1,"subCid":0,"title":"如果你哋識得有義士想考慮偷渡去台灣，請叫義士參考呢位行家既意見","createTime":"2019-12-11T12:10:40.000Z","updateTime":"2019-12-11T12:22:35.000Z","uid":285195,"like":2,"dislike":2,"uniUserReply":2,"replies":[{"pid":"6f7fef4018c845dd4eadbdb56c7d1faf2c31d3eb","tid":1779065,"uid":285195,"like":0,"dislike":0,"score":0,"citedBy":0,"replyTime":"2019-12-11T12:10:40.000Z","msg":"一位前黑社會高層同我講的，佢本身都係超深黃<br />\n<br />\n偷渡業界行規係事前先俾一半訂，到步後再俾埋尾數<br />\n<br />\n做佢嗰行，偷渡門路點會無，而且佢喺業界嘅人際網絡，仲可以知道，邊啲行家有「信譽」邊啲冇。冇信譽嘅可以隨時收完訂金之後去如黃鶴，甚至掉返轉頭篤灰交出偷渡者。當然無事無幹梗係唔會無啦啦篤灰搞到自己冇得收尾數。但係今時今日既局勢就完全唔同講法，篤灰交出偷渡義士回報話唔定好過咁老實做運輸走一轉去台灣<br />\n<br />\n而且，偷渡業界前線操作者負責運送既全部都係一啲捕魚船，呢啲船家一旦唔好彩遇上中國軍警船隻檢查，必定會將偷渡者綁入袋再放石頭然後掉落海！因為佢哋要自保，被中國軍警船隻捉到衰偷渡既話佢哋會被判死刑的。呢個亦都係一個潛在誘因啲船家可能會寧願選擇篤灰交出偷渡義士，因為咁樣就唔駛冒被中國軍警船隻截獲既風險運送人蛇去台灣<br />\n<br />\n佢講述當年佢所屬社團一哥個仔被判監，但最終都唔選擇偷渡而寧願坐監，因為風險實在高到寧願坐監留案底都完全唔值得搏偷渡。就算船家自己都知道社團一哥有本事動員拖馬去搵船家尋仇都好，但一旦船家遇上截查嗰一刻都一樣依然會掉人蛇落海的，道理十分簡單，被尋仇都仲有機會避走，但被截查就無可能走得甩。你係船家既話都會掉人蛇落海自保吧"},{"pid":"84c00e2e794815224c8132cf1979aff91ef82807","tid":1779065,"uid":94982,"like":0,"dislike":0,"score":0,"citedBy":0,"replyTime":"2019-12-11T12:22:35.000Z","msg":"手足小心"}]}