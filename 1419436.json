{"tid":1419436,"cid":5,"subCid":0,"title":"To mon post sir [啱聽就幫手傳啦]","createTime":"2019-08-06T01:21:28.000Z","updateTime":"2019-08-06T01:21:28.000Z","uid":214500,"like":1,"dislike":1,"uniUserReply":1,"replies":[{"pid":"fd99e79acf52da867dbb485d800008f7a335d7fe","tid":1419436,"uid":214500,"like":0,"dislike":0,"score":0,"citedBy":0,"replyTime":"2019-08-06T01:21:28.000Z","msg":"------唔知有無mon post sir，嗱，有少少野講<br />\n<br />\n其實你地睇下警察個Facebook，睇到回覆個個鬧你地實好嬲係咪？警隊人數成二萬三萬人，個Pool咁大，唔知有當中無中立Sir覺得灰啦<br />\n<br />\n其實你地有無諗過，余鎧均升花鬼鬼地架咩<br />\n<br />\n警察公共關係科唔係理應修補警民關係架咩？點解佢地每次華麗登場都會煽多兩道火嘅？<br />\n<br />\n喂，唔係話要公共關係科唔同你地同聲同氣，你地啲員佐級協會都幫你地出哂氣啦，又洗唔洗公共關係科出黎講埋啲刺激人說話？<br />\n<br />\n我講件事你知丫，網上有人發現，佢地只會留低仇恨言論唔刪文，如果你試圖勸佢唔好分化警民關係，佢就會刪文<br />\n<br />\n咁代表咩？即係佢地涉嫌有政治任務係身啊！要激化警民矛盾，幫手將市民注意力由指向政府轉為警察度！上級真係會升！而你地身陷嘅險境就係佢地向上爬嘅手段！<br />\n<br />\n你有無見到親建制嘅東方日報都要讉責你地？唔奇怪咩？<br />\n<a href=\"https://www.facebook.com/onccnews/videos/476982129755805/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fonccnews%2Fvideos%2F476982129755805%2F&d=UMlFbumbAr%2BzuUpIk3BrKc04bh6pArHnk2fwDmvpgUU%3D&h=a98c0dc3\" data-auto-link target=\"_blank\">https://www.facebook.com/onccnews/videos/476982129755805/</a><br />\n<br />\n因為體制需要你地做磨心！東方日報都係跟住個法則玩。<br />\n<br />\n諗真啲，當年曾偉雄一句「你地冇做錯到」，除左係大眾心目中更邊緣化你地，又係咪真心真意為你地好？個結果又係點？<br />\n<br />\n林鄭今日又搬你地出黎啦，都係同一策略，比原文你地睇睇：<br />\n網上近日有很多謠傳，我可以向大家說，我們密切監察着這些不斷在網上發放的傳聞。單單在星期六，我們發出三個新聞公報澄清一些傳聞，全部都是不確切，包括你剛才說有人說要宵禁、有人說要出動解放軍、有人說大家不要換新的身份證，我們每日都在做這些工作。這亦表示今次我們面對的危機亦真的遠遠超越條例修訂，是有人不斷透過這些網上傳聞動搖香港市民的信心，分化我們的社會，分化警隊內部和警隊與政府的關係，最終目的亦是剛才我所說──是希望摧毀香港。<br />\n<br />\n佢唔提分化警民關係，而係唔鍾意有人分化警隊同政府關係啊！因為佢最想就係警民鬥到死！<br />\n<br />\n體制句句都要強調警察受傷，唔通就真係好鍚你地咩？大家成年人，唔係信呢支歌仔啊？佢地只需要你地嘅悲憤情緒。<br />\n<br />\n唔係我原創架！呢道有好多望得遠嘅連登仔講過，政府其實想死人，死警民邊方都得<br />\n<br />\n圈內人越被邊緣化，就越會內聚激化極端主張，要小心，唔好輕易信一啲公開護短嘅上級，打工仔世界老細嘅暗黑兵法唔洗講啦，佢要你忠，因為要你用命去盡佢忠啊！<br />\n<br />\n嗱，你當我行外人唔識吹水又好，點都好，心入面多一個角度，唔洗要求你係警隊入面做唱反調，但手下留情可以係點，自己腦入面諗，無人會知。<br />\n<br />\n好嬲嘅示威者，其實就好似一面鏡咁，雖然一邊黑衫一邊制服，但仇恨本質係唔會因為立場而有唔同，諗下，係邊個令到你此時此地，同另一班人互相想對方死？<br />\n<br />\n係政府！係體制！<br />\n<br />\n記得以前小朋友玩兵捉賊，警察個意義係威嘅；遊行會幫警察開遮擋雨，問你口唔口喝。<br />\n<br />\n係邊個破壞咗警民關係？<br />\n<br />\n係政府！係體制！<br />\n<br />\n警隊入面，最大隻鬼唔係黃絲伙記(2019年啦，仲藍藍黃黃)，而係口講支持警察，但又將支持警察同藍絲議題綑綁嘅別有用心者，同埋不停高調強調你地無做錯到，叫你地放心執法，激嬲市民後，又間唔中強調下伙記受傷，激嬲埋你地，口講警隊內部團結，自己就局勢越亂越升職嘅糖衣上司<br />\n<br />\n你地嘅敵人，其實係邊個？<br />\n<br />\n係政府！係體制！"}]}