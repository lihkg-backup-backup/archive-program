{"tid":768316,"cid":30,"subCid":0,"title":"［點解你仲唔死？］如果你有或覺得自己有抑鬱症嘅入一入嚟","createTime":"2018-08-05T09:30:36.000Z","updateTime":"2018-08-05T09:30:36.000Z","uid":185935,"like":3,"dislike":1,"uniUserReply":1,"replies":[{"pid":"d1a43d9ce89a30f43a5a3c58becb8d4ef2fb6c0b","tid":768316,"uid":185935,"like":0,"dislike":0,"score":0,"citedBy":0,"replyTime":"2018-08-05T09:30:36.000Z","msg":"宜家個社會環境，網絡生態，會爆發情緒病真係唔出奇。<br />\n<br />\n有人扮冇事<br />\n有人了結生命<br />\n<br />\n咁你呢？點解會覺得自己有病？又點解仲唔去死？<br />\n<br />\n唔好誤會，我唔係想你去死唔好阻住地球轉，而係想話你知我可能係一個同你有同樣經歷嘅人。<br />\n<br />\n講真，我廢J，冇睇醫生，一來冇錢二來怕身邊人擔心，又會怕醫生話我有病，咁我嘅生活會變成點？同時又會怕醫生話我冇病，咁即係我嘅失敗係切切實實而唔係心理問題。亦因爲冇睇醫生，我仲可以同自己講我只係諗多咗，唔係真係有事。<br />\n<br />\n所以我啲朋友基本上冇人知，如果有朋友同我講佢有心理病我都會積極叫佢睇醫生。<br />\n<br />\n<br />\n好衰咁講，有時見到人自殺會有一點點羨慕，因為佢地有勇氣面對死亡。<br />\n<br />\n唔係想歌頌自殺嘅人，而係我想話我地未死嘅呢一班某程度上係深明自殺解決唔到問題，<br />\n我地明死解決唔到問題；<br />\n我地明死會影響到好多人；<br />\n我地都唔想身邊嘅人為我地有更多負能量更多麻煩；<br />\n<br />\n所以我地仲喺度。<br />\n<br />\n<br />\n然後最仆街嘅狀況出現了，死又唔係，唔死又唔係...<br />\n<br />\n<strong>「死解決唔到問題㗎！」<br />\n「但係唔死我聽日又係要面對問題...」<br />\n「咁解決咗佢咪得囉！」<br />\n「就係解決唔到先係問題呀！」</strong><br />\n<br />\n每日個腦就係咁loop loop loop<br />\n<br />\n然後就會問自己：做咩仲要理人點諗？做咩仲要諗之後，做咩仲要咁拖泥帶水？<br />\n<br />\n諗唔通諗唔通...<br />\n<br />\n你係咪都係諗唔通？<br />\n<br />\n如果係嘅話我會同你講<br />\n唔好當自己喺懸崖邊行緊路，呢種兩頭唔到岸嘅諗法其實係你救命嘅稻草。<br />\n<br />\n個世界行得太快，個個見到問題就要去解決，但其實有好多問題唔係一下子就可以搞掂。<br />\n<br />\n有時候知道自己係喺谷底就夠了，唔一定要迫自己要即刻爬返上嚟。<br />\n<br />\n我當時嘅選擇係「不如同個病做朋友啦」因為呢個病係另一個我，我會喺呢啲情緒中見到另一個自己，我唔該討厭佢，佢就好似一個拜年時成日喊嘅表弟，好煩，但你愈鬧愈煩，同佢做朋友係最好。<br />\n<br />\n之後開始諗點令自己轉好，講真，set咩plan畀自己，對自己承諾任何嘢都冇乜用，反而一做唔到就會即時再否定自己，咁就仲慘。<br />\n<br />\n最後我決定每日都做啲蚊型事：<br />\n今日攤喺喺梳化全日，真係垃撚圾，但我有掃地啊！<br />\n有十個email待覆又唔覆...起碼覆咗一個...聽日覆多兩個啦！<br />\n<br />\n唔好急，每日少少on9獎勵讚下自己，一個月後最少你錫過自己先嘛。<br />\n<br />\n好阿Q精神？<br />\n喂，宜家都仲留喺香港生活嘅人有邊個唔係靠阿Q精神過活？<br />\n<br />\n<br />\n另外，喺抑鬱症病人身邊嘅朋友，我明白你地會為朋友著急，但有時你地睇到嘅世界同處理方法我地係睇唔到，甚至唔存在喺我地嘅價值觀中....<br />\n<br />\n你地肯企喺我地身邊就已經好好，只可以話如果有一日我地醒一醒，或者想跳落去時，記起你地就已經可以好唔同。<br />\n<br />\n<br />\n最最後想講，見自殺就屌嘅人，見人有情緒病就笑9人嘅人，我明白你地嘅出發點係道德價值問題，但真係唔建議咁mean，你講得出口嘅嘢就會影響到你價值觀。<br />\n<br />\n將來嘅嘢冇人知道，如果你或你屋主人將來有情緒病，你要復康會更困難，因為你嘅世界比任何人更討厭患病，更討厭自己...<br />\n<br />\n希你地明白啦。<br />\n<br />\n<br />\n大家努力加油，聽日一定會好天嘅！"}]}