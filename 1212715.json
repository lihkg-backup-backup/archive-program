{"tid":1212715,"cid":1,"subCid":0,"title":"今日去完現場 想講幾隻字","createTime":"2019-06-12T21:07:50.000Z","updateTime":"2019-06-12T21:07:50.000Z","uid":251536,"like":14,"dislike":0,"uniUserReply":1,"replies":[{"pid":"b1b5bf27b49e9d668d628e75c12a4a7ac0559504","tid":1212715,"uid":251536,"like":0,"dislike":0,"score":0,"citedBy":0,"replyTime":"2019-06-12T21:07:50.000Z","msg":"我最憎泛民<br />\n所以九號我無去我仆街<br />\n我唔想次次辛辛苦苦做完野又比人賺光環<br />\n五年前喺中環比催淚彈射到仆街<br />\n以為香港人終於做到自己想做既野<br />\n但最後比班泛民騎劫<br />\n<br />\n今日起身 見到個情況終於都忍唔住去左一陣<br />\n我從來都唔係一個熱血既人<br />\n去到現場第一個感覺係我黎遲左<br />\n到開槍前上下 我應該距離300米左右<br />\n一聽到槍聲果下我覺得好震撼<br />\n咁大個仔睇過咁多六四既相同片<br />\n一次過浮現喺我腦入面<br />\n<br />\n跟住一班人走黎走去<br />\n因為周圍都有速龍打人<br />\n我比人拉左兩次袋 我用遮拍到佢個龜殼郁左一下 佢搵手扶一扶先冇再拉我<br />\n到唔知幾耐 見到一個成面都係血既人走過<br />\n<br />\n跟住去左幫手搬物資 見過幾個大年紀既姨姨想上去<br />\n我勸佢後D 佢話佢有班細蚊仔喺入面<br />\n佢形容既細蚊仔 我唔知係佢親生定係學生<br />\n但佢離開之後 我有回身望過佢<br />\n個感覺好似打仗<br />\n<br />\n因為有工作 最後我留到最後一刻就走左<br />\n<br />\n我唔善良 唔優秀<br />\n唔勇敢 亦唔偉大<br />\n<br />\n但今日見到所有現場既人<br />\n我多謝你地<br />\n<br />\n我地每一個都幾乎係溫室長大<br />\n流血對我地黎講係一年最多一兩次既事(女人例外)<br />\n睇返今日最前線既細路仔<br />\n好多人話佢地無知比人擺佈<br />\n我屌你老母你試下擺佈一個人上到最前比槍指住都唔走啦<br />\n<br />\n聽日唔知會點<br />\n但今日呢一筆 我感激在場既人 <br />\n你地既勇敢 令我既懦弱無咁顯眼<br />\n<br />\n無論如何 大家都要保重"}]}