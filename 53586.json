{"tid":53586,"cid":1,"subCid":0,"title":"聖誕節特更速遞員，你地問我試下答","createTime":"2016-12-24T19:26:46.000Z","updateTime":"2016-12-24T20:13:01.000Z","uid":52525,"like":0,"dislike":2,"uniUserReply":0,"replies":[{"pid":"f506860601e40505f015f11e0986e0cbdaaba60f","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T19:26:46.000Z","msg":"其實好奇妙，我只係一個二十有一嘅普通男仔。<br />\n<br />\n眼見今年聖誕節又係一枝公過，決定搵份兼職嚟做。<br />\n<br />\n求其喺勞工處搵，竟然都搵到份荀工，時薪$100，返十二月廿四至廿六，個職位叫聖誕特更速遞員。<br />\n<br />\n當時我無懷疑係唔係有伏，只係以為糧咁高係因為喺正聖誕開工。點知，原來所謂嘅聖誕特更速遞員，原來係做聖誕老人......<br />\n<br />\n（續）"},{"pid":"004cd1e55df5db262da10364da7c22aadba29cee","tid":53586,"uid":32879,"like":0,"dislike":0,"score":0,"citedBy":0,"replyTime":"2016-12-24T19:36:28.000Z","msg":"講"},{"pid":"c88af8d7bbf14b057e77d6af7a2a148fbf37b2a3","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T19:44:05.000Z","msg":"佢地間野叫願望物流，負責同我地簽約嘅叫戴馬莎。官仔骨骨，係典型嘅事業有成西裝友。<br />\n<br />\n「各位弟兄，嚟緊辛苦你地喇！」佢簽完約之後笑笑口同我地講。屌，呢間野陰濕在簽約後先同我地講真相，即係做聖誕老人呢單野。<br />\n<br />\n唔做？無問題，賠錢囉。但毀約賠償啲零多到我想縮沙變縮陽吖！真係劈炮的話，真係賠到內褲當埋都唔夠比零頭。所以，我唯有死死地氣繼續做埋份工。<br />\n<br />\n「唔怕喎莊生，我相信你一定可以勝任嘅！」馬莎同我搭晒膊頭咁講野，我開始後悔點解聖誕要咁作賤自己，點解唔好地地上連登就算，偏偏屎忽痕走去搵工呢？<br />\n<br />\n唉，人類總是犯著同樣的錯誤。"},{"pid":"2f9b9673b20dafa7a68e880a79f9bfd00f5b81a3","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T19:57:29.000Z","msg":"聖誕老人嘅裝備有幾樣，第一樣係叫老人香水，我地出發前要噴勻全身，呢隻香水會影響人類嘅嗅覺神經，繼而影響個腦神經，功用有三：首先係會催眠佢地，令佢地潛意識相信呢個世界真係有聖誕老人；其次會令佢地睇到我地著緊經典聖誕老人裝束，即係紅白色套裝（即使我著緊波衫波褲踢拖）；最後係會合理化我地嘅行為，唔會質疑點撚解有個聖誕老人會無啦啦潛入人地屋企，放低一盒唔知係唔係炸彈嘅禮物。<br />\n<br />\n當然，我地一般會襯住戶瞓咗先行動，所以第三點無乜發生過。"},{"pid":"84f5b6b699fac44d986538fba749245cbbb97ae0","tid":53586,"uid":48579,"like":0,"dislike":0,"score":0,"citedBy":0,"replyTime":"2016-12-24T20:01:25.000Z","msg":"呢個唔係試下問wo<br />\n屌你"},{"pid":"1964d755b50599ed3b222e073f82675fd82c9a98","tid":53586,"uid":48579,"like":0,"dislike":0,"score":0,"citedBy":0,"replyTime":"2016-12-24T20:01:54.000Z","msg":"<blockquote>呢個唔係試下問wo<br />\n屌你</blockquote><br />\n自膠<br />\n答至真"},{"pid":"57c6dca916bf55c88c627bed3cc3c259e995cc19","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T20:08:22.000Z","msg":"第二樣係一枝耳仔探熱針嘅樣嘅野，個名叫夢想探測儀。用法就好似平時探熱咁，質落人地嘅耳仔。每用一次要用一粒保護膠，測完之後，粒保護膠會由透明變咗做唔同顏色，唔可以再用嚟測多次。<br />\n<br />\n咁粒膠之後有乜用呢？就係用喺最後一樣野度。最後一樣係一個有拉鍊嘅環保袋，佢表面係一個環保袋，但實際上佢係一個要咩有咩嘅袋，喺佢地公司嘅稱呼叫夢想解讀儀暨空間收納存取裝置，相當架勢堂。<br />\n<br />\n簡單啲講即係多啦甲夢嘅百寶袋，之但係每次用之前要打開拉鍊，放粒膠入去，閂拉鍊。然後再拉開，每粒膠都只會變做一樣野，而嗰樣野就會係被探測者嘅聖誕禮物"},{"pid":"ea1e4080a96bff0313be51987509a8e8cfada7c7","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T20:10:45.000Z","msg":"吖係，我地有鹿車。根據佢地嘅公司政策，聖誕老人係要行孖咇，咁係確保一個人去屙屎屙尿，或者通宵做野太眼瞓唔小心瞓咗嘅時候，有第二個人可以揸架鹿車。<br />\n<br />\n「咁如果兩個都肚痛，走晒去屙屎呢？」有巴打問。不過阿sir無答，我諗應該係唔知好過知。<br />\n<br />\n------<br />\n<br />\n以上就係我所知嘅資訊，今晚廿四平安夜，喺佢間公司準備出發，祝大家聖誕快樂<img src=\"/assets/faces/normal/angel.gif\" class=\"hkgmoji\" />"},{"pid":"9e921386c2dc5e7a31882ad86ef31f9ff3878fb8","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T20:12:20.000Z","msg":"<blockquote><blockquote>呢個唔係試下問wo<br />\n屌你</blockquote><br />\n自膠<br />\n答至真</blockquote><br />\n<br />\n咁我都要稍稍講下我知嘅野先<img src=\"/assets/faces/normal/angel.gif\" class=\"hkgmoji\" /> <br />\n例如原來嗰個戴馬莎叫阿Chris"},{"pid":"db0dfb636d69cd576129498bfc5e3b16d3e134f1","tid":53586,"uid":52525,"like":0,"dislike":0,"score":0,"citedBy":0,"replyTime":"2016-12-24T20:13:01.000Z","msg":"有咩問好問喇<img src=\"/assets/faces/lomoji/02.png\" class=\"hkgmoji\" /> <img src=\"/assets/faces/lomoji/02.png\" class=\"hkgmoji\" /> <img src=\"/assets/faces/lomoji/02.png\" class=\"hkgmoji\" /> <img src=\"/assets/faces/lomoji/02.png\" class=\"hkgmoji\" />"}]}