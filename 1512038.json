{"tid":1512038,"cid":1,"subCid":0,"title":"人去到呢個年紀，只信現實","createTime":"2019-08-27T17:17:10.000Z","updateTime":"2019-08-27T17:17:10.000Z","uid":58316,"like":0,"dislike":0,"uniUserReply":1,"replies":[{"pid":"8f1722b64a754acaabb87eec51842dd94e347bd6","tid":1512038,"uid":58316,"like":0,"dislike":0,"score":0,"citedBy":0,"replyTime":"2019-08-27T17:17:10.000Z","msg":"唔再相信咩人講d咩<br />\n唔再相信<br />\n一切話為你好既野<br />\n唔再相信自己<br />\n只信現實<br />\n或者只不過係我傻<br />\n人地十幾歲<br />\n甚至幾歲<br />\n就明既事實<br />\n我成卅歲人<br />\n仲好似<br />\n活係自己世界咁<br />\n事到如今<br />\n以前係點<br />\n發生過咩事<br />\n一切真假對錯<br />\n到頭來<br />\n都化做無奈<br />\n曾幾何時<br />\n人生係以年計<br />\n以年月日<br />\n作為單位<br />\n講緊係<br />\n十年後要點點點<br />\n三五七年後<br />\n又點點點<br />\n出年<br />\n又點點點<br />\n或者咁諗冇錯<br />\n錯<br />\n就錯在我<br />\n係一個冇條件既人<br />\n冇條件學人講將來<br />\n就好似讀書<br />\n自己都顧唔掂<br />\n學咩人講抱負<br />\n出到黎<br />\n要點點點<br />\n連生計都成問題<br />\n學咩人揀擇<br />\n揀埋d<br />\n虛無漂渺<br />\n不切實際科黎讀<br />\n出到黎<br />\n打份12k clerk<br />\n樓下譚仔<br />\n新移民阿姐<br />\n無須經驗<br />\n15k<br />\n去到呢個年紀<br />\n唔再相信d咩<br />\n所有野都係假<br />\n一眼看盡<br />\n盡是假惺惺<br />\n虛情假意<br />\n人生<br />\n連聽日<br />\n都太長遠<br />\n更加唔好講<br />\n下個月<br />\n出年<br />\n好聽就活在當下<br />\n唔好聽<br />\n就走投無路<br />\n見步行步<br />\n付出<br />\n都要你本身有條件<br />\n一個冇條件既人<br />\n無條件付出<br />\n連機器都不如<br />\n起碼機器唔會錯<br />\n唔會鬧情緒<br />\n細個個陣<br />\n一心諗住<br />\n要讀多d書<br />\n要見識多d<br />\n但根本做咩都係哂氣<br />\n見識完又點<br />\n咪又得返自己一個<br />\n咪又要揾食<br />\n咪又要謀生<br />\n去到呢個年紀<br />\n唔再相信d咩<br />\n唔再理d咩<br />\n唔想再糾纏d咩<br />\n每晚放工<br />\n西鐵上面<br />\n咩人都有<br />\n個個都自己㩒電話<br />\n上上落落<br />\n住屋邨又有<br />\n住錦綉又有<br />\n專業人士又有<br />\n做清潔又有<br />\n每個人<br />\n有自己人生<br />\n每個人<br />\n各奔前程<br />\n可能係自己角度<br />\n付出咁多<br />\n一無所有<br />\n好唔抵<br />\n好唔忿氣<br />\n但真係冇人<br />\n會理得你咁多<br />\n頂多假意安慰你一句<br />\n咁又係<br />\n人命<br />\n其實唔係想像中<br />\n咁值錢<br />\n咁無可取替<br />\n之前有個同事<br />\n好迷bts<br />\n真係會<br />\n買機票追星個隻<br />\n追到去歐洲<br />\n有時諗<br />\n我條命<br />\n同bts條命<br />\n佢會揀邊個<br />\n好多野<br />\n學校呃你十幾廿年<br />\n身邊人呃你廿幾卅年<br />\n你唔醒覺<br />\n冇人救到你<br />\n成日好老土咁以為<br />\n天作孽<br />\n猶可恕<br />\nas long as<br />\n你做好自己<br />\n唔好自甘墮落<br />\n就做咩都得<br />\n咪又係自欺欺人<br />\n你既所謂<br />\n唔好自甘墮落<br />\n係人眼中睇黎<br />\n只不過<br />\n係輸無可輸<br />\n每日擔驚受怕做人<br />\n只係為左<br />\n唔好再失去d咩<br />\n講到尾咪又條件<br />\n你唔抵得人地<br />\n有本錢揮霍<br />\n就作故仔呃自己<br />\n自我感覺良好<br />\n將自己捧上道德高地<br />\n就好似<br />\n你溝唔到女<br />\n就呃自己<br />\n為自己將來着想<br />\n讀完書先<br />\n有能力先<br />\n養得掂自己先<br />\n咁你就以為<br />\n嘩自己好高尚<br />\n好乖仔<br />\n生性識諗聽話<br />\n人地高大有錢靚仔<br />\n先至唔當係一回事<br />\n男歡女愛<br />\n同食飯<br />\n同呼吸一樣咁平常<br />\n不過都好<br />\n自己咁大個人<br />\n總算摑醒自己<br />\n不過講真<br />\n你唔醒<br />\n個世界都迫你醒<br />\n時間都迫你醒<br />\n人地可以呃鳩你<br />\n世界可以呃鳩你<br />\n社會可以呃鳩你<br />\n街外人可以呃鳩你<br />\n熟人可以呃鳩你<br />\n自己都可以呃鳩自己<br />\n唯獨現實唔會<br />\n雖則現實係點<br />\n冇人知<br />\n或者咁講<br />\n你心裏面個句<br />\n就係現實<br />\n去到呢個年紀<br />\n行緊一條<br />\n同以前相反既路<br />\n以前想知多d<br />\n見識多d<br />\n但當你知道<br />\n做人十居其九<br />\n都係受苦<br />\n知多d<br />\n見識多d<br />\n盞自己唔開心<br />\n你知道做人痛苦<br />\n同你主動令到自己痛苦<br />\n兩回事<br />\n人生已經咁難<br />\n點解仲要拿屎上身<br />\n好似d星星咁<br />\n起初越變越大<br />\n大到某個地步<br />\n又收縮<br />\n變返做一點<br />\n呢個世界<br />\n起初睇落好精彩<br />\n好多野玩<br />\n好多野俾你試<br />\n但講真<br />\n做左卅年人<br />\n邊度都唔想去<br />\n咩都唔想做<br />\n每一日都難過<br />\n每一日都痛苦<br />\n唔再諗將來<br />\n諗黎都哂氣<br />\n因為無論過去<br />\n而家<br />\n定將來<br />\n都註定痛苦<br />\n唔想再理d咩<br />\n唔想再諗d咩<br />\n連自己都唔想諗<br />\n我講呢d野<br />\n其實講黎冇用<br />\n只不過<br />\n唔講唔得<br />\n唔講就屈死<br />\n而家好簡單<br />\n放左工<br />\n漫無目的<br />\n係條街度行<br />\n以前都會話<br />\n睇場戲<br />\n留意下d歌手<br />\n幾時有商場show<br />\n可能大個左<br />\nd戲講黎講去<br />\n三篤屁<br />\nd歌手<br />\n唱黎唱去<br />\n都係講個d野<br />\n放左工<br />\n食糖水<br />\n遊巴士河<br />\n行海皮<br />\n唔知為乜<br />\n又一日<br />\n我呢世人<br />\n真係冇咩可以留低<br />\n或者已經<br />\n所剩無幾<br />\n冇咩係捉得住<br />\n捉得實<br />\n有時出去食野<br />\n自己坐d<br />\n單人吧檯<br />\n個幾呎空間<br />\n係個一刻<br />\n已經係自己全世界<br />\n就好似返到黎<br />\n打開電腦<br />\n開住電視但又唔係睇<br />\n埋頭係度打野<br />\n因為講真<br />\n得網上呢一角空間<br />\n係屬於自己<br />\n聽朝起身<br />\n落街拍咭入閘個下<br />\n又要等十個鐘<br />\n先至贖得返自己<br />\n如果將自己世界<br />\n局限係每晚<br />\n落糖水舖<br />\n嗌個舊糯米糍<br />\n個兜燉蛋<br />\n個碟心太軟<br />\n時間會易過d<br />\n去到呢個年紀<br />\n所有志氣<br />\n一切自信<br />\n都俾現實<br />\n磨蝕到體無完膚<br />\n連試都唔想再試<br />\n仲衰過咩都唔做<br />\n連思考<br />\n都變得痛苦<br />\n身心俱疲<br />\n心力交瘁<br />\n好多人以為<br />\n落手落腳做<br />\n個d先叫辛苦<br />\n係<br />\n呢d叫辛苦<br />\n但永無止境<br />\n一日到黑<br />\n係度諗下一步點行<br />\n自己做錯d咩<br />\n可以點改善<br />\n但又改極都係咁<br />\n呢d叫痛苦<br />\n一切都係比較<br />\n一切都係競爭<br />\n或者到頭來<br />\n都只不過<br />\n係條件上分野<br />\n任你付出幾多<br />\n都敵唔過現實<br />\n敵唔過條件<br />\n做左卅年人<br />\n行左咁多路<br />\n唔會因為<br />\n行過咁多路<br />\n而慶幸自己<br />\n沿路見過咁多風光<br />\n亦唔會因為<br />\n將來仲有咁多路要行<br />\n而興奮<br />\n而期待<br />\n做左咁耐人<br />\n只係覺得攰<br />\n再講<br />\n或者未必<br />\n真係仲有咁多路未行<br />\n咁多路要行<br />\n可能四廿歲<br />\n都過唔到<br />\n一諗到咁<br />\n又會覺得<br />\n其實都冇咩大不了<br />\n好死不如歹活<br />\n好似d老鼠曱甴咁<br />\n躝躝下<br />\n摷下垃圾<br />\n咪又一日<br />\n我呢挺人<br />\n真係既可笑又可悲<br />\n垃圾一樣既存在<br />\n又唔甘心<br />\n怨個天冇眼<br />\n冇天理<br />\n做人冇癮<br />\n但又怕死<br />\n不過點都好<br />\n想死又好<br />\n怕死又好<br />\n時間始終要過<br />\n時間始終會過<br />\n人去到某個位置<br />\n就只能夠無言"}]}