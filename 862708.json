{"tid":862708,"cid":1,"subCid":0,"title":"少年們，你們太年輕了","createTime":"2018-10-15T04:41:58.000Z","updateTime":"2018-10-15T04:41:58.000Z","uid":131332,"like":0,"dislike":2,"uniUserReply":1,"replies":[{"pid":"5aa7871a1312770b07ce24dceacc6df4b9870792","tid":862708,"uid":131332,"like":0,"dislike":0,"score":0,"citedBy":0,"replyTime":"2018-10-15T04:41:58.000Z","msg":"香港經歷過反廿三條，反國教，反高鐵，反政改，雨傘運動同反人工島好多好多嘅事<br />\n<br />\n你見住惜日嘅戰友一個又一個去考公務員，入紀律部隊，過住星期六日high tea 去下旅行，結婚買樓嘅生活，反？反黎做乜？<br />\n<br />\n香港人其實好簡單，買得起樓，去下旅行，結婚生仔就得，其實好多人都做到，只不過你做唔到比人煽動一下就學人上街，有啲重留埋案底賠上前途。<br />\n<br />\n人生好長，諗下自己做乜要抗爭，抗爭成功你又可以得到啲乜？香港人其實好自私，唔好講到自己好偉大，你如果係既得利益者你重會唔會反對？<br />\n<br />\n唔好將自己嘅不憤同不幸報復係社會上，你覺得自己有方法推翻政權容易啲定有方法成為其中一個既得利益者容易啲？<br />\n<br />\n香港人其實真係好無尊嚴，因為我地知道尊嚴唔可以當飯食，當你青春抗爭過後，回到現實做個朝八晚十一嘅打工仔，你就會發現你嘅人生其實要嘅係好簡單。身邊見太多太多呢類人了。<br />\n<br />\n回頭是岸，年輕人。"}]}