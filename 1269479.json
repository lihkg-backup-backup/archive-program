{"tid":1269479,"cid":1,"subCid":0,"title":"我好攰 大家入一入尼傾下計","createTime":"2019-06-30T14:47:35.000Z","updateTime":"2019-06-30T14:47:35.000Z","uid":260003,"like":0,"dislike":1,"uniUserReply":1,"replies":[{"pid":"8d387a68eb24509a8e61516dd40304f9980170e6","tid":1269479,"uid":260003,"like":0,"dislike":0,"score":0,"citedBy":0,"replyTime":"2019-06-30T14:47:35.000Z","msg":"尼幾日大家都攰啦<br />\n面對住政府一直嘅唔回應<br />\n一直消耗大家嘅精神<br />\n打民意戰<br />\n唔知由幾時開始 香港出現左平行時空<br />\n發夢見到尼邊槍林彈雨 煙霧瀰漫<br />\n另一邊嘅人就hehe haha 飲喜茶 食探魚<br />\n好心up 好無力 唔知為d咩要出尼行<br />\n但係都堅持落去 因為知道必須要堅持 <br />\n不撒不散<br />\n去到梁烈士叫醒更多嘅人 出現在一次史無前例嘅200萬+1 <br />\n香港人真係好可愛 自發執垃圾 摩西分紅海<br />\n同那群著住制服嘅東西有強烈嘅對比<br />\n（我用東西因為他們不是人）<br />\n唔知由幾時開始 佢地唔再受人敬仰<br />\n唔知由幾時開始 佢地變成一班 拎市民尼出氣嘅暴徒<br />\n你話佢係打份工 身不由己 <br />\n但其實佢有得揀 <br />\n佢可以射手 可以射身 而唔係射頭<br />\n更可笑嘅係 對付5個所謂嘅暴徒 用左150粒催淚彈<br />\n我地只係一班手無寸鐵嘅示威者<br />\n我地只係想表達自己嘅訴求<br />\n我地只係想為香港嘅將來企出尼<br />\n做大人都唔敢做而又應該做嘅事<br />\n但可怕嘅從來都係人心<br />\nCctvb嘅抹黑 報導嘅不實 收錢示威 <br />\n去到今日曉欣烈士嘅自殺 <br />\n換尼嘅係 拍手叫好 抹黑佢嘅動機 扭曲佢嘅原意<br />\n我地好絕望 好攰 好無力<br />\n我想同尼一刻仲想輕生嘅人講<br />\n我都好攰 但我地再背負唔到更多嘅人繼續行 我地頂唔住啦<br />\n要行嘅 你自己出尼行<br />\n我地想要嘅唔係 200萬+1 200萬+2 +3+4<br />\n我地要嘅係2000001 2000002 2000003 甚至300萬<br />\n清醒下 你睇下 我地嘅烈士以死進諫 <br />\n換尼竟然係被人地笑 被人地扭曲 再多嘅人嘅犧牲都叫唔醒扮訓嘅人<br />\n多一個真係好多 如果你係失望 灰心嘅 你放心 有200萬人陪你<br />\n該死嘅人都未死 你地點可以先行一步<br />\n所以求下你地 唔好再犧牲 要行就一齊出尼行 好唔好？<br />\n我唔要背負住你地 我要同你地並肩而行"}]}