{"tid":348515,"cid":33,"subCid":0,"title":"海洋文明嘅傲氣：無需爭正統，無需搞朋黨","createTime":"2017-08-05T18:29:21.000Z","updateTime":"2017-08-13T08:47:05.000Z","uid":92301,"like":28,"dislike":0,"uniUserReply":0,"replies":[{"pid":"e9ff35e854b4bae37765551c5f7c042c99f5e0d5","tid":348515,"uid":92301,"like":0,"dislike":0,"score":0,"citedBy":0,"replyTime":"2017-08-05T18:29:21.000Z","msg":"《新興民族》由許信良所寫，係巿面早就絕跡。未有再版，原因可以係新一代係天然獨，已經唔再需要專書解釋點解台灣可以自成一個民族。不過對香港而言，許老嘅論點仍有參考價值。尤其當中嘅海洋文明論述，係解釋港中分別，亦好有說服力。<br />\n<br />\n海洋文明係相對大陸文明而言，指世居海邊嘅群體，主要靠捕魚同貿易為生。而世居大陸嘅群體，靠務農為生。因為兩者生活方式大異，發展出來嘅文化同價值差別好大。台灣同香港，雖然都係漢人，但係因為兩地都係沿海地區，因此有深層次原因，令兩者同大陸華夏愈行愈遠。依個理論，同陳雲嘅海洋華夏，主張以日、韓、台、港、馬、星結成聯盟以抗強鄰，只係名稱類似。<br />\n<br />\n海洋文明係唔需要搶正統。大陸文明嘅維生工具係土地，因此佔領農地就完全控制生產，成為霸主。另外，因為土地權係排他，所以大陸文明傾向視經濟為零和遊戲：對家多佔一塊田地，我方就少左一塊田地。儒家嘅「名不正，言不順」，都係依個世界觀嘅延伸，係大陸文明心態潛意識下搵野去佔領，認為佔領左所謂嘅正統，就會臣服四方。<br />\n但係海洋文明嘅維生工具係船，而船係人工製造。因此，只要航路仍有利潤，要參與巿場最簡單嘅方法係自己造船出海。就算有一時武力，將其他所有船隻焚毀，海禁一鬆，其他人仍然可以造船。故此，海洋文明維持競爭力，只能由改善自己著手。如果行得快過對方，載貨多過對方，唔需要燒左對方嘅船仍然可以獲勝。因此，海洋文明相信有競爭先至會有進步。霸主往往係鼓勵競爭，接受挑戰，先至更顯得有魅力。<br />\n<br />\n而且，係海洋文明之下，競爭對手往往亦係合作夥伴。大陸霸主嘅最大風險，係屬下諸侯挑戰，所以必需以儒家教條嘅五倫關係規範君臣之間嘅互動，以測試同維持臣屬嘅忠誠。文字獄、以失禮入罪、乃至要求絕對和諧等，都係依種規範嘅延伸。<br />\n<br />\n但係海洋文明最大挑戰係商船沉沒，招致損失。係大帆船時代，一艘商船成功跨大洋回到家鄉嘅機會只有五分之四，與其每次出海，都冒20%嘅破產風險，貿易商倒不如同其他商人合資，一次投資幾隻船以分散風險。當然，每位商家對後巿睇法往往唔同。因此，今次可以合作，唔代表下一次都要一齊投資，所以合作以「舖舖清」為主要模式，每次合作之後都各不相欠。<br />\n<br />\n而且一眾商家雖然有大有細，但係都係互相需要先會合作，故此合作相對平等，或有大股細股，但無君臣之義。要切合海洋文明嘅需要，法律同社會制度必需保障合作各方嘅權益。現代社會嘅股份公司制、分散投資理論、甚至股東同管理層分家，都係沿自貿易國家，其實並非偶然。<br />\n<br />\n深圳河以北嘅精英，就係典型以大陸文明心態去睇世界。所以佢地會認為買起香港現有傳媒就可以控制言論，點知一間又一間嘅網媒堀起，幾年之間，靠眾籌生存有之，準備上巿有之，結果係言論環境仍然開放。佢地去全世界收購，地產真係俾佢地炒起，但係除此之外，其他行業都係佢一路買，人地就一路發展新企業，無論電腦定汽車業，中資進駐之後，收購標的嘅巿佔率都一路下跌。<br />\n<br />\n就算香港嘅本土論述，間中都跳唔出大陸文明思維。城邦論要搶佔華夏正統，就係大陸文明嘅表現。歐洲新教脫離羅馬教廷，一係打仗迫使對方承認自己合法性，一係就遠走北美，開創新教社會，但係絕少會尋求消滅羅馬教廷，取而代之，成為新正統。香港文化係大宋遺民小中華又好，係中英交集又好，對我來講都係我嘅文化，自然會熱愛佢，無需華夏世界其他人嘅認同。<br />\n<br />\n本土派曾經以「不設大台、絕不割席」為行動綱領，係海洋文明嘅諗法，但係到左近幾個月清剿異己，其實又走番去大陸文明嘅諗法。只有大陸文明思維，先會要求「率土之濱，莫非王臣」，需要令到自己視線範圍之下，皆係忠誠之輩。<br />\n<br />\n海洋文明之下，因事結盟係常態，只要結盟有利自己發展，事後分手，亦係常態。就算意見不合，除非係出於自衛，否則亦無需惡言相對。對方係有問題，自然會自爆；否則物換星移，將來亦可能再有合作機會，無謂斷絕自己後路。<br />\n<br />\n當然，反過來亦係一樣。大陸文明，首重黨派忠誠。所以一旦成為政敵，就要老死不相來往。但係如果局勢轉變，曾經對立嘅派系，發現自己追求目標有重疊部份，就算仍有一定分岐，海洋文明心態，亦宜仔細考慮，應否合作，以及如何合作。<br />\n<br />\n海洋文明嘅傲氣，就係唔怕同床異夢，可以因為目標部份有所交集，而成為戰略夥伴。政壇上新一代嘅諸位，請唔好效法上一代（以及無限個「中史」袓輩），重演只應該出現係幼稚園嘅朋黨政治。（按：朋黨政治只論黨派，不論立場，不論目標，不論策略，同政黨政治係兩回事。）<br />\n<br />\n<a href=\"http://polymerhk.com/articles/2017/08/04/39366/\" data-sr-url=\"https://r.lihkg.com/link?u=http%3A%2F%2Fpolymerhk.com%2Farticles%2F2017%2F08%2F04%2F39366%2F&d=jbB%2BFlsmArbzanvR1WaTs7r9WXPazFMcT8p8rn878U0%3D&h=71992e64\" target=\"_blank\">http://polymerhk.com/articles/2017/08/04/39366/</a>"},{"pid":"974b6bbd0fdf44f53120d3b044c90ebf5f00ecb5","tid":348515,"uid":44358,"like":0,"dislike":0,"score":0,"citedBy":0,"replyTime":"2017-08-06T02:56:15.000Z","msg":"留名先正皮<img src=\"/assets/faces/lomoji/26.png\" class=\"hkgmoji\" />"},{"pid":"80a7c50e1378bd2c8c8c13ac42444757d13477f2","tid":348515,"uid":82532,"like":0,"dislike":0,"score":0,"citedBy":0,"replyTime":"2017-08-06T03:00:50.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"ec4f4f0edfd64ce081c7cbcd90ae672eb174e208","tid":348515,"uid":92301,"like":0,"dislike":0,"score":0,"citedBy":0,"replyTime":"2017-08-09T17:13:26.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"46b9fc6cb4ed3bb90cbbe496d6b8c8d9c7ab2811","tid":348515,"uid":20867,"like":0,"dislike":0,"score":0,"citedBy":0,"replyTime":"2017-08-10T04:11:44.000Z","msg":"Speechless"},{"pid":"07232dddb95efd095995bc4e59c7eca76a9576cf","tid":348515,"uid":20867,"like":0,"dislike":0,"score":0,"citedBy":0,"replyTime":"2017-08-10T12:29:51.000Z","msg":"5毛認證（唔入黎推post<img src=\"/assets/faces/normal/hehe.gif\" class=\"hkgmoji\" /> ）"},{"pid":"df4062af31fba4ba5b29b77cd12a18461ebd7b9c","tid":348515,"uid":124991,"like":0,"dislike":0,"score":0,"citedBy":0,"replyTime":"2017-08-10T12:33:59.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"15dfd9903965f89b6d512580279c336b1cf9a878","tid":348515,"uid":13173,"like":0,"dislike":0,"score":0,"citedBy":0,"replyTime":"2017-08-10T12:46:53.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"5a42418d2452c888972131bf6ce789329449ea68","tid":348515,"uid":124991,"like":0,"dislike":0,"score":0,"citedBy":0,"replyTime":"2017-08-10T16:14:36.000Z","msg":"本土派曾經以「不設大台、絕不割席」為行動綱領，係海洋文明嘅諗法，但係到咗近幾個月清剿異己，其實又走返去大陸文明嘅諗法。只有大陸文明思維，先會要求「率土之濱，莫非王臣」，需要令到自己視線範圍之下，皆係忠誠之輩。<img src=\"/assets/faces/normal/angel.gif\" class=\"hkgmoji\" />"},{"pid":"98b5fc10796722743ee0afd1cad8afbf9f818b64","tid":348515,"uid":79563,"like":0,"dislike":0,"score":0,"citedBy":0,"replyTime":"2017-08-10T16:19:18.000Z","msg":"<blockquote>本土派曾經以「不設大台、絕不割席」為行動綱領，係海洋文明嘅諗法，但係到咗近幾個月清剿異己，其實又走返去大陸文明嘅諗法。只有大陸文明思維，先會要求「率土之濱，莫非王臣」，需要令到自己視線範圍之下，皆係忠誠之輩。<img src=\"/assets/faces/normal/angel.gif\" class=\"hkgmoji\" /></blockquote><br />\n<br />\n清剿異己 -&gt; 呢堆都唔係本土派, 佢地自己都話唔係"},{"pid":"e5b79a5162c4fae28a3bdd5eb4538dd2689b317b","tid":348515,"uid":20867,"like":0,"dislike":0,"score":0,"citedBy":0,"replyTime":"2017-08-13T06:54:08.000Z","msg":"啟蒙 覺醒<br />\n比行動更具殺傷力"},{"pid":"10e6db4d92a2dbf22c6b060f1e0726798c0a34c9","tid":348515,"uid":104474,"like":0,"dislike":0,"score":0,"citedBy":0,"replyTime":"2017-08-13T07:13:29.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"29fd32e046f935205b0041df5894cdeb1482cf64","tid":348515,"uid":50275,"like":0,"dislike":0,"score":0,"citedBy":0,"replyTime":"2017-08-13T08:42:15.000Z","msg":"Lm"},{"pid":"8aa44369e1e441b2b012b3d15086ac27c00767bf","tid":348515,"uid":39653,"like":1,"dislike":0,"score":1,"citedBy":0,"replyTime":"2017-08-13T08:47:05.000Z","msg":"本輔認同"}]}