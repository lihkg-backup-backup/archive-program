{"tid":1219986,"cid":1,"subCid":0,"title":"【扮工收風】同事呻多嘢做 老闆即炒","createTime":"2019-06-14T02:09:00.000Z","updateTime":"2019-06-14T02:09:00.000Z","uid":224066,"like":2,"dislike":0,"uniUserReply":1,"replies":[{"pid":"8a9d84e2f89d6335279d601cf6cafc1c6412c4aa","tid":1219986,"uid":224066,"like":0,"dislike":0,"score":0,"citedBy":0,"replyTime":"2019-06-14T02:09:00.000Z","msg":"打工仔有啲說話係唔可以亂講。最近有大型機構就發生咗一宗炒人事件，原因係同事工作態度差，周不時在辦公室大呻「多嘢做」，然後近日佢就被炒了。 <br />\n<br />\n呢位同事係一名合約工，由HR搵agency幫手請，本身見工時都覺得佢工作經驗同表現都麻麻，但因為始終係合約工，加埋等人用，所以老闆最後都決定請咗先。 <br />\n<br />\n之但係返咗幾日工，呢位同事就開始現形，因為上司在同一日派咗幾份Job俾佢，佢已經黑晒口面，估唔到嘅係，佢等咗一陣竟然走埋去上司個位「發爛渣」，話自己已經好多嘢做，「你仲派嘢俾我做，我究竟有幾多隻手可以做到啲嘢？點解唔派俾其他人？係要派俾我？」 <br />\n<br />\n投訴嘅聲線大到全個office都聽到，連老闆都走出來問剛才發生咩事，上司之後入房講返成件事。 <br />\n<br />\n原本以為日子繼續過，點知過咗幾日就唔見咗呢位同事，到近日開會老闆先交代某同事因工作表現未如理想，所以被開除，公司會再重新請人，叫同事喺呢段時間幫手頂一頂手上的project。 <br />\n<br />\n呢個世界，真係好多人以為老細唔會咁絕情，「點會咁慘忍」。<br />\n<br />\n<img src=\"https://upload.cc/i1/2018/07/10/INoBng.jpg\" data-thumbnail-src=\"https://i.lih.kg/thumbnail?u=https%3A%2F%2Fupload.cc%2Fi1%2F2018%2F07%2F10%2FINoBng.jpg&h=627b97e5&s={SIZE}\" />"}]}