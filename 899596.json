{"tid":899596,"cid":12,"subCid":0,"title":"［懸疑推理］《Behind the crime scenes 真相背後》","createTime":"2018-11-12T14:28:13.000Z","updateTime":"2018-11-12T14:35:04.000Z","uid":221689,"like":1,"dislike":0,"uniUserReply":1,"replies":[{"pid":"261ff1b58b797df274122710ccbe5733ebceb84f","tid":899596,"uid":221689,"like":0,"dislike":0,"score":0,"citedBy":0,"replyTime":"2018-11-12T14:28:13.000Z","msg":"<span style=\"font-size: large;\">今日係我完咗training 後嘅兩個星期，都係我分配到重案組嘅第一日，隱約咁有啲期待添，唔知係咪好似刑事偵檔案咁呢？<br />\n一個轉彎，我就到重案組嘅門口，我深呼吸左一啖挺起胸膛行咗入去。<br />\n「Hello,我係李靜，大家可以叫我Jane，係新嚟嘅督察。」睇住面前嘅3個人，我熱情咁打招呼。<br />\n「哇，而家d督察真係越嚟越細，睇落好似仲細過我個女咁。」一個帶有少少禿頭嘅中年大叔，向我迎面走過嚟  &ldquo;我係 副組長 財爺， 呢個係 Sandy， 呢個係俊仔&rdquo;<br />\n 「Hello」Sandy 同俊仔笑住同我打招呼 ，Sandy 睇落年紀應該係同我年紀差唔多，著住一件軍綠色嘅外套搭一對Dr. Martins，再配埋個束起嘅長頭髮感覺好爽朗； 而俊仔個樣睇落好似仲細過我，著住levis牛仔外套同埋timberland嘅鞋，睇落去白白凈凈、斯斯文文咁。<br />\n「話說我哋呢組好耐無督察嚟喇~歡迎你加入我地」Sandy笑住同我講<br />\n「點解嘅？」單純嘅我好奇咁追問。<br />\n「哈哈，遲下你咪知囖。」唔知點解，總係覺得佢呢句說話話裡有話咁。<br />\n「因為組長有嘢做今日請咗假，聽日再介紹你哋識呀」<br />\n 「好呀。」組長？莫非仲老過財爺？<br />\n「今日我哋暫時都未接到有case,咁而家我帶你睇下呢度個環境先」<br />\n「好呀，麻煩你」<br />\n講完，佢帶我去office放低個袋，就帶我去兜咗個圈，介紹咗唔同部門俾我知，但係我呢個路癡，應該好快就唔記得啲位置。<br />\n第一日返工，其實真係無咩嘢做，我都係睇下我哋部門以前負責嘅case，睇落我哋部門個破案率都幾高，睇嚟出面呢幾個人應該都幾做得嘢，咁就放心，有人carry。<br />\n不過睇到啲犯罪現場同埋法醫報告嘅相，就覺得好恐怖，好彩我唔洗跟出去查案姐，不敢想像見到真嘅屍體個反應，唔知會唔會有屍蟲、腐臭咁？唉呀，求神拜佛呀，唔好要我去現場，Please。<br />\n「好耶，終於收工。」望吓出面，原嚟佢哋<br />\n「點呀，第一日返工返成點」我家姐迫切咁問。<br />\n「OK 喇，因為今日都係熟悉環境居多，都無做過咩。就係悶。」<br />\n「希望之後都係咁啦。Hea 下就有4皮一個月，正喇&rdquo;」家姐邊打開個電視邊講<br />\n「我當初都係但求有份政府工，安安穩穩，唔係social science畢業都唔知做咩？做普通工人工仲低過做侍應。」<br />\n「係呀，所以你入到真係燒香拜佛喇。」<br />\n「我知喇。」<br />\n<br />\n話咁快就到第二日嘅返工日。<br />\n啱啱返到，俊仔就收到電話「喂，係，好，我哋即刻出發！」<br />\n然後我聽到俊仔同財爺講咗啲嘢，唔係好聽到。<br />\n過咗一陣財爺就過嚟敲我房門，「入嚟呀」<br />\n「Madam Lee，我哋收到一宗懷疑刑事嘅個案，要即刻過去。」<br />\n「哦，好呀，你哋小心啲」我講完之後財爺驚訝咁望住我。<br />\n「我哋呢組一路都習慣咗，督察都要一齊去現場嘅。」<br />\n「乜話！？」我腦裡面突然一陣空白⋯<br />\n</span><br />\n<br />\n<img src=\"/assets/faces/normal/angel.gif\" class=\"hkgmoji\" /> 第一次喺到寫故，鍾意嘅請留名，返工狗儘快更文！<img src=\"/assets/faces/normal/love.gif\" class=\"hkgmoji\" /> <img src=\"/assets/faces/normal/biggrin.gif\" class=\"hkgmoji\" />"},{"pid":"a10829d6e40467f74934206f2e4dcc63cc6b3cf0","tid":899596,"uid":221689,"like":0,"dislike":0,"score":0,"citedBy":1,"replyTime":"2018-11-12T14:34:24.000Z","msg":"Sor人員，第一次寫好多漏字、錯format<img src=\"/assets/faces/normal/dead.gif\" class=\"hkgmoji\" /> <span style=\"font-size: x-large;\"></span>"},{"pid":"f3232a1b993a6b35be599104ed672307a5c18048","tid":899596,"uid":221689,"like":0,"dislike":0,"score":0,"quote":{"pid":"a10829d6e40467f74934206f2e4dcc63cc6b3cf0","tid":899596,"uid":221689,"like":0,"dislike":0,"score":0,"citedBy":1,"replyTime":"2018-11-12T14:34:24.000Z","msg":"Sor人員，第一次寫好多漏字、錯format<img src=\"/assets/faces/normal/dead.gif\" class=\"hkgmoji\" /> <span style=\"font-size: x-large;\"></span>"},"citedBy":0,"replyTime":"2018-11-12T14:35:04.000Z","msg":"Diu,又錯咗<img src=\"/assets/faces/normal/donno.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" />"}]}