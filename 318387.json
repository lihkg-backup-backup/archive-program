{"tid":318387,"cid":1,"subCid":0,"title":"［過來人有話兒］15-20分DSE 雞入一入黎","createTime":"2017-07-12T04:59:40.000Z","updateTime":"2017-07-12T05:30:30.000Z","uid":83716,"like":4,"dislike":0,"uniUserReply":0,"replies":[{"pid":"881a559f50c60e4cb68ee923b32517bf494f1db0","tid":318387,"uid":83716,"like":0,"dislike":0,"score":0,"citedBy":0,"replyTime":"2017-07-12T04:59:40.000Z","msg":"<img src=\"/assets/faces/normal/clown.gif\" class=\"hkgmoji\" /> 各位dse JJ ：<br />\n<br />\n勵志故事講左先：15年dse考生，16年retake chan，今年year1 asso仔上岸hku乞食科offer。<br />\n<br />\n1、<br />\n相信呢幾日個個都會講「DSE唔係人生嘅全部」，我認同。但有無人夠膽講「唔入大學無所謂啦，最緊要做自己鍾意做嘅嘢」？所以第一樣嘢我要講嘅就係：大學嘅意義。 <br />\n<br />\n保障你生活嘅下限。姐係，起碼你唔會餓死。或者唔會因為少左個資格而薪金比其他人少。當然，有例外，就係你才華洋溢唔需要靠學歷生存；或者你屋企有本錢。<br />\n但係請記住，有特例就一定有常例，常例同特例嘅比例就唔洗我解釋吧⋯而大部分人係no exception.<br />\n<br />\n2、<br />\n而考到呢個分嘅你，同當年嘅我一樣，選擇只有幾個：好彩嘅可以腐碌入嶺大/教大，唔好彩就得asso/hd/自資/出國。<br />\n<br />\n逐樣逐樣黎：<br />\n<br />\n1. 當年我好硬頸，係都要retake，最後都係升得嗰一兩分。所以，唔建議retake。<br />\n<br />\n2.自資嗰堆學校就良莠不齊，視乎你想讀乜科。嗰陣retake完我jupas都係得個ou offer。你唔好笑，當佢係你唯一可以有嘅選擇，你未必唔會心動。<br />\n<br />\n問題就係：認受性。八大同自資，分別真係好明顯⋯我唔係貶低自資。我當時都覺得不如讀ou 啦，都叫有個degree。如果你要嘅係［安穩］，去讀自資係無問題，no shame.<br />\n<br />\n3.出國：我屋企唔係有錢，所以唔諗。重點係出國又要諗畢業之後去定留，有排煩。<br />\n<br />\n4.asso/ hd：其實我retake得你就知我幾固執，所以我都係唔甘心，去左做asso仔。呢兩樣嘅分別就係職業導向同升學導向，其實就係課程結構嘅比例唔同，例如hd係6成你嗰科嘅嘢、4成通識科。(好似係，如有錯誤歡迎修正)<br />\n<br />\n講多幾句 坊間對asso仔風評不太好，我自己入到去發覺件事唔係咁，我原來比個社會洗腦，令我對副學士有好差嘅前設。asso一樣有高質同學高質老師，你要做邊種人，係閣下自己嘅責任。<br />\n<br />\n以下係我覺得要讀好asso嘅條件，你覺得自己符合嘅，不妨去試：<br />\n<br />\n1.最好英中/中中都得總之你要英文好<br />\n<br />\n2.中英最好4，但一定要合格，最少3，如果唔係你non jupas都係要補考返dse或者其他相同資格嘅考試。<br />\n<br />\n3.搏命嘅精神，要有all in or nothing嘅覺悟。你要付出睡眠時間做project assignment etc.<br />\n<br />\n4.包括搵資料嘅能力+時間管理。non jupas 係無人會提你報名，學校唔會比曬data base你睇，無人話你知personal statement點寫⋯報名程序呢一切你要自己打點。<br />\n<br />\n*你有齊123，4係可以慢慢培養。<br />\n<br />\n3、<br />\n最近睇新聞見自資有三萬蚊真係好拎嬲。唔好為左錢而影響自己做選擇。<br />\n<br />\n最後：<br />\n<br />\n建議你搵張白紙寫低自己有咩選擇+最壞嘅後果+解決辦法。無論你做咩選擇，你都要記得，有承擔嘅勇氣。<br />\n<br />\n最後一屆考dse嘅90後，你地依家得18歲，請記得你地擁有呢個世界上最美好嘅嘢&mdash;青！春！<br />\n<br />\n<img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" /> <br />\n<br />\n送比你地3 idiots 嘅一句嘢：無事架，All is well<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"88fa4a8293488ac6b522a14cee20f2ab95c9a834","tid":318387,"uid":35701,"like":0,"dislike":0,"score":0,"citedBy":0,"replyTime":"2017-07-12T05:30:30.000Z","msg":"此回覆已被刪除"}]}