{"tid":1559758,"cid":5,"subCid":12,"title":"［文宣/寫信材料］何超瓊 呢啲澳門人憑乜代表香港？","createTime":"2019-09-11T03:00:21.000Z","updateTime":"2019-09-11T03:00:21.000Z","uid":48083,"like":0,"dislike":0,"uniUserReply":1,"replies":[{"pid":"a2e6317ffb8a1aedef1229a90fe575975ca91e2b","tid":1559758,"uid":48083,"like":0,"dislike":0,"score":0,"citedBy":0,"replyTime":"2019-09-11T03:00:21.000Z","msg":"2019-09-11 / by martinoei 黃世澤<br />\n何超瓊 同伍淑清喺中國外交部安排下，去聯合國人權委員會數臭香港人。伍淑清擺明係港奸，而 何超瓊 我心諗唔妥，你條八婆係澳門人，憑乜嘢代表香港，點解無人去質疑呢個問題。我對澳門人呢家嘢都十分之敏感，果啲唔效忠香港嘅澳門人，就算有香港永久居民身份都唔係香港人。<br />\n<br />\n何超瓊 憑乜代表香港<br />\n<br />\n首先， 何超瓊 唔係香港出世，係澳門出世。咁香港都好多人澳門出世，呢個都唔係重點。重點係，澳門出世嘅人，如果效忠香港，以香港為家，都係香港人，但呢個 何超瓊 嘅主要業務係澳門啲賭場，你同我講佢邊忽係效忠香港嘅香港人，佢係為咗佢澳門商業利益出賣香港人，扮香港人嘅澳門人，所以呢一點，根本係應該以正視聽。<br />\n<br />\n無錯，賭王何鴻燊係香港人，仲要賭王係皇仁書院同香港大學出嚟，仲要何鴻燊打過香港保衛戰，但佢之後移民澳門，而佢發跡係澳門，效忠亦係澳門，咁你同我講何家係香港家族定澳門家族。所以 何超瓊 聲稱代表沉默大多數喎，代表澳門沉默大多數，呢件事根本係荒謬。齋由呢一點，已經可以叫聯合國人權委員會ignore呢條八婆嘅所有證詞，叫佢返去早抖。<br />\n<br />\n相信中國外交部想搵個講到英文嘅人，又睇中何家嘅混血血統(何家本為荷蘭猶太人，後嚟乾脆華人化，喺大清帝國期間，有歐洲人仰慕中華文明而自認華人，甚至入籍嘅例子)，所以以為可以抗衡何韻詩。但何韻詩係真正效忠香港，但何鴻燊一系我想問佢哋效忠邊度，呢個係一個問題。當代表性有問題果陣，其實有人向聯合國人權委員會呈上文件，挑戰 何超瓊 嘅效忠問題，咁佢講乜都係嘥Gas。<br />\n<br />\n至於伍淑清，其實佢就係長期受北京信任嘅投共華人，喺1980年，中美航線開通，但飛機餐搞唔掂，唔俾外國人掂(其實果陣叫國泰幫手就無事)，自己又唔識搞，結果新華社香港分社推薦伍淑清上去，搞全中國第一間合資企業。伍淑清因為留學美國，所以得美國人信任，否則美國啲航空公司點俾得佢啲餐上機。呢啲食晒中美兩家茶禮嘅友仔，依家只係靠中國一柱水，所以投共無下限，出賣香港人，忘本忘根，最為無恥。你叫一個長期同中央合資企業嘅香港人代表香港，嘥氣，董建華代表香港都受嚴重質疑，更何況伍淑清呢啲。太多人，為咗兩個錢，就喺國際社會唔怕出醜。<br />\n<br />\n所以呢，中共呢班友，真係無乜下限可言，咁都得，只不過香港人反擊得唔夠快，點解對付伸縮警棍，都仲要研究吓(基本上，香港治安只會越嚟越差，因為仲有黑警濫用嚟做賊)，但呢次聯合國人權理事會嘅鬧劇，擺明係外交部同中聯辦合作導演都幾清楚，而且兩條友都係無代表性，只不過反映有啲人真係十分之貪。同埋中國喺香港不得人心，中聯辦嘅人才庫，就係得番呢啲人可以去日內瓦。<br />\n<br />\n<a href=\"https://martinoei.com/article/28754/%e4%bd%95%e8%b6%85%e7%93%8a-%e5%91%a2%e5%95%b2%e6%be%b3%e9%96%80%e4%ba%ba%e6%86%91%e4%b9%9c%e4%bb%a3%e8%a1%a8%e9%a6%99%e6%b8%af%ef%bc%9f\" data-sr-url=\"https://r.lihkg.com/link?u=https%3A%2F%2Fmartinoei.com%2Farticle%2F28754%2F%25e4%25bd%2595%25e8%25b6%2585%25e7%2593%258a-%25e5%2591%25a2%25e5%2595%25b2%25e6%25be%25b3%25e9%2596%2580%25e4%25ba%25ba%25e6%2586%2591%25e4%25b9%259c%25e4%25bb%25a3%25e8%25a1%25a8%25e9%25a6%2599%25e6%25b8%25af%25ef%25bc%259f&d=3A5iQKMTOMHlOvaIjHeRenjL6x1fkqqvETpDxuWVMK8%3D&h=9a232801\" target=\"_blank\">https://martinoei.com/article/28754/%e4%bd%95%e8%b6%85%e7%93%8a-%e5%91%a2%e5%95%b2%e6%be%b3%e9%96%80%e4%ba%ba%e6%86%91%e4%b9%9c%e4%bb%a3%e8%a1%a8%e9%a6%99%e6%b8%af%ef%bc%9f</a>"}]}