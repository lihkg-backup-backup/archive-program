{"tid":1362935,"cid":5,"subCid":0,"title":"7.27 衝之前ㅤ搞清楚咩嘢係南邊圍","createTime":"2019-07-25T04:24:38.000Z","updateTime":"2019-07-25T04:24:38.000Z","uid":258441,"like":1,"dislike":2,"uniUserReply":1,"replies":[{"pid":"1ddb033e4e4fa81066ab296306204474ba453016","tid":1362935,"uid":258441,"like":0,"dislike":0,"score":0,"citedBy":0,"replyTime":"2019-07-25T04:24:38.000Z","msg":"轉自立場新聞<br />\n【文：土生土長元朗仔】<br />\n<br />\n元朗仔三十年出入南邊圍經驗同大家分享下。<br />\n<br />\n1. 南邊圍唔係淨係住圍頭人。好多有頭有勢人士早已搬哂出去住 Yoho 住大屋，淨係大時大節（例如太公誕，或者星期日晚）先會嚟聚集，而留低的當然有黑道人有尼泊爾人（佢哋有幾兇狠可以留意返 2012 年南邊圍仇殺案），但亦都有多基層原居民或非原居民（其實唔係原居民就一定有錢），同埋好多貪呢度近西鐵而租呢度的無殼夫妻。冇錯呢度係龍蛇混雜的小城寨，但亦都係民居。<br />\n<br />\n2. 南邊圍係圍村，但嚴格上佢亦係舊墟的南門。成個舊墟除咗兩個圍之外亦都連住有兩個屋苑（尚豪庭及鈞樂新邨）同兩間學校（鐘聲小學同耀道中學），而耀道中學響假日亦都會開放做禮拜堂。<br />\n<br />\n3. 舊墟一整條長盛街有名滿清一條街，內裡周邊有晉源押、同益棧、大王廟同玄關二帝廟，四個都係一級歷史建築，係元朗老街坊的集體回憶，例如晉源押據小弟所知就是有個八十歲的伯伯定期為之整理，視如珠寶。<br />\n<br />\n4. 南邊圍之西邊有西邊圍，東有東頭圍英龍圍大圍村，元朗人合稱五和同氣連枝，北亦有屬十八鄉的林氏山貝村，有咩事群起而攻，大夥兒只能向南退，一旦大馬路人潮未散，東南角又係 Yoho 末期地盤，只能經水門頭天橋撤退，而落橋位的泰祥街水車館街一帶，係人煙極密集的社區。<br />\n<br />\n以上都係想話俾大家聽，一旦要衝，你衝的唔係政府建築唔係商業區，係民居，甚至係學校教會。<br />\n<br />\n一旦要衝，你攪到的可能是一磚一瓦不能碰，亦係老街坊的心血古跡。<br />\n<br />\n一旦要衝，唔好彩被圍堵四面楚歌，好彩走得到都可能波及民居。<br />\n<br />\n所以，真係要衝？<br />\n<br />\n我知道要忍得住佢哋的狂暴唔容易，但今舖真係唔可以再兄弟爬山。<br />\n<br />\n幾多人行入元朗，就幾多人行返出去。<br />\n<br />\n<a href=\"https://thestandnews.com/politics/727%E8%A1%9D%E4%B9%8B%E5%89%8D-%E6%90%9E%E6%B8%85%E6%A5%9A%E5%92%A9%E9%87%8E%E4%BF%82%E5%8D%97%E9%82%8A%E5%9C%8D/\" data-sr-url=\"https://r.lihkg.com/link?u=https%3A%2F%2Fthestandnews.com%2Fpolitics%2F727%25E8%25A1%259D%25E4%25B9%258B%25E5%2589%258D-%25E6%2590%259E%25E6%25B8%2585%25E6%25A5%259A%25E5%2592%25A9%25E9%2587%258E%25E4%25BF%2582%25E5%258D%2597%25E9%2582%258A%25E5%259C%258D%2F&d=%2FPdnyacYoUlJSF57jd07D5X8N1KgQotyuydbLhb69C0%3D&h=7293346b\" data-ef-url=\"https://embed.lih.kg/frame?u=https%3A%2F%2Fthestandnews.com%2Fpolitics%2F727%25E8%25A1%259D%25E4%25B9%258B%25E5%2589%258D-%25E6%2590%259E%25E6%25B8%2585%25E6%25A5%259A%25E5%2592%25A9%25E9%2587%258E%25E4%25BF%2582%25E5%258D%2597%25E9%2582%258A%25E5%259C%258D%2F&h=f150f47f\" target=\"_blank\">https://thestandnews.com/politics/727%E8%A1%9D%E4%B9%8B%E5%89%8D-%E6%90%9E%E6%B8%85%E6%A5%9A%E5%92%A9%E9%87%8E%E4%BF%82%E5%8D%97%E9%82%8A%E5%9C%8D/</a>"}]}