{"tid":2023557,"cid":30,"subCid":0,"title":"其實大家有時真係唔好介意幾多歲要拍拖結婚搵到另一半","createTime":"2020-05-19T05:40:24.000Z","updateTime":"2020-05-19T05:46:00.000Z","uid":229683,"like":9,"dislike":3,"uniUserReply":2,"replies":[{"pid":"aedcc78d998c308a05898d854a717cbf335e7f46","tid":2023557,"uid":229683,"like":0,"dislike":0,"score":0,"citedBy":0,"replyTime":"2020-05-19T05:40:24.000Z","msg":"睇過一個post講類似嘅嘢有感而發，以前自己成日都覺得要30歲之前搵到另一半結婚生仔呢啲人生計劃，但坦白講有幾多人真係可以咁好彩咁順利？ 係香港唔係有父幹或者特別聰明你都好難廿幾歲就有一番成就，一個唔好彩可能你defer或者曾經retake就遲一兩年，仲未計你畢業之後搵唔搵到工同轉工，可能到時都接近30歲。<br />\n<br />\n其實男人30歲先有起色發力都好正常，肯努力上進嘅話可能40歲先有成就出嚟，唔少香港女仔都想廿歲結婚，都希望另一半有事業經濟又唔差，但我諗都會欣賞上進嘅男人，再加上過咗30男人都會成熟，你正正常常其實都唔會零吸引力，就算差十年但係識得互相欣賞其實都夠，而且唔少女仔都係接近30先結婚生仔，到時雙方嘅收入環境呢啲一定會充足啲。<br />\n<br />\n例子有陳展鵬，佢入行個陣唔算好際遇，去過亞視都唔係撈得掂，之後返無綫都係由啲配角或者唔重戲份角色做起，個時都3字頭，之後慢慢開始入屋再做男主角攞視帝都40歲，同老婆差12年，結婚個陣男40女28。<br />\n<br />\n仲有陳豪，入行有拍過好多電影同劇但係唔可以話好順利，之後加入無綫拍《洛神》開始受歡迎，之後有做唔少劇再做得得地攞視帝，個陣都30中，之後同陳茵薇結婚個陣都42而女方32，到依家做埋咖啡豆生意，而且仲有幸福家庭。<br />\n<br />\n當然唔係同你講男人有事業有愛情係遲早嘅事可以咩都唔做佛系等緣份，而係同你講唔好覺得某啲嘢唔會嚟，唔好用年紀判斷自己嘅人生，呢段時間唔好怨天尤人，無人知之後會點最緊要係裝備好自己，令自己有吸引力，就算到時無伴侶起碼你環境都唔會差得去邊，所以各位唔好咁灰心。"},{"pid":"fed7a6abd060cfa933a45e4d229ce5f911fb41bd","tid":2023557,"uid":153722,"like":0,"dislike":0,"score":0,"citedBy":0,"replyTime":"2020-05-19T05:46:00.000Z","msg":"大把人拍拖結婚生仔一年內做晒<br />\n<br />\n之後窮到呢"}]}