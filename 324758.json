{"tid":324758,"cid":12,"subCid":0,"title":"我係一個有異性緣，但已經唔信愛情嘅人","createTime":"2017-07-16T16:14:17.000Z","updateTime":"2017-07-16T16:14:17.000Z","uid":129061,"like":4,"dislike":0,"uniUserReply":0,"replies":[{"pid":"0625a0cbc30ebd7c86fa457fd2efc4ae96d092d1","tid":324758,"uid":129061,"like":0,"dislike":0,"score":0,"citedBy":0,"replyTime":"2017-07-16T16:14:17.000Z","msg":"2017年嘅一月一號係我21年來最唔想起身嘅一日，唔係因為嗰日要特別早起身，亦都唔係因為嗰日放假，而係因為我女朋友仲訓緊喺我身邊。正確啲講佢係我前度，一個同我一齊咗三年半嘅而同我分左手個半月嘅前度。至於點解佢會訓喺我身邊？因為前一晚我地同我啲朋友出去慶祝除夕，食完飯飲完嘢就去咗過夜，就算中途冇討論過但彼此好似心有靈犀咁同意咗。<br />\n<br />\n雖然分咗手個幾月，但大家都一直都糾纏不清，所以身邊嘅朋友見到我地一齊出現都冇意外。由以前愛到高調，到後來分開都一樣，只要係關於對方嘅事都會post Instagram。可能只係我單方面對佢仲有感情，所以每次見到佢或者同佢傾計都會好不自覺咁叫佢留低，雖然我知道已經冇咩可能。所以呢一刻無論可以有幾耐，我都想可以一直享受佢喺我身邊，因為我真係打算娶佢。<br />\n<br />\n人哋話，唔痛過、唔失去過，都唔會學識珍惜，以前嘅我唔明白，但今時今日嘅我深深體會到。<br />\n<br />\n既然我打算娶佢，點解我仲要同佢分手？因為&hellip;&hellip;對方有外遇。但係我唔可以怪佢，因為我都曾經有過，雖然唔可以作為藉口，但我由第一段感情結束之後就已經唔再相信愛情。<br />\n<br />\n七年前嘅暑假，我參加聯校活動識到我第一個女朋友。其實我一開始嘅對象根本唔係佢，而係佢位朋友，同佢聯絡係因為佢肯幫我追佢朋友，點知聯絡多咗反而同咗佢一齊。世事永遠都不似預期，尤其是感情事。因為我當初嘅目標唔係佢，所以我對佢嘅了解其實唔深唔多，大家原來性格上、喜好上都有好大出入：佢勤力，我懶散；佢好靜，我好動。但係就算大家有幾唔同，我依然覺得只要大家鍾意對方，幾唔同嘅性格都可以一齊。為咗可以維持到呢段關係，我開始改變自己嘅習慣，每晚都會溫書，每晚都會打俾佢，不知不覺就經歷咗一個月。以前好流行情侶飾物，所以我打算俾個驚喜佢送咗條頸鏈俾佢，點知我未送到俾佢，一個意外就出現咗係我面前。<br />\n<br />\n待續&hellip;&hellip;"}]}