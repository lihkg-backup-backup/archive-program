{"tid":1698829,"cid":1,"subCid":0,"title":"覺得快閃、裝修、經濟長期戰有用嘅手足入一入黎","createTime":"2019-11-07T19:01:21.000Z","updateTime":"2019-11-07T19:28:06.000Z","uid":265446,"like":1,"dislike":0,"uniUserReply":2,"replies":[{"pid":"1e7156fff913c79d0146e55b84fcb9712591523e","tid":1698829,"uid":265446,"like":0,"dislike":0,"score":0,"citedBy":0,"replyTime":"2019-11-07T19:01:21.000Z","msg":"我瞓唔着，我諗左好多晚。<br />\n我只係一個普通學生，我嘅意見唔知代表到幾多人<br />\n但起碼係我發自內心想講嘅嘢。<br />\n<br />\n支持快閃裝修嘅手足，我知你地唔想再有手足受傷<br />\n所以先想用叫手足用最低成本去做抗爭。<br />\n但去到呢一刻，我覺得我地完全唔係揸緊人地春袋<br />\n反而，係將我地趕緊入絕路。<br />\n<br />\n快閃裝修帶黎嘅經濟損害，其實真係好低。<br />\n對於大集團黎講，我地現時嘅行動，其實只係佢地其中一個unexpected loss。<br />\n但佢地嘅財政，係唔會因為咁樣就崩潰。<br />\n大家會有好有信心咁講，只要我地個個weekend都咁搞，佢地一定會捱唔住。<br />\n但當我悲觀，捱唔住先嘅，一定係我地。<br />\n<br />\n場運動不經不覺已經黎到第五個月，不得不承認香港人呢次好有耐力。<br />\n但大家嘅熱情係會被消耗，<br />\n我絕對認同手足嘅熱情係無咁易冷卻，<br />\n但好多所謂嘅淺黃人士，佢地對呢種行動習以為常<br />\n只會當係新聞咁睇，甚至唔睇添，<br />\n當佢地係呢場運動失去左位置之後，<br />\n佢地就會成為返一個局外人。<br />\n你可以話其實佢地點都唔會做啲咩嫁啦，<br />\n但政治往往就係要爭取到最多人嘅支持，<br />\n佢地唔係場運動入面，<br />\n佢地嘅立場只會變左中立，<br />\n而唔再係二百萬人嘅支持。<br />\n<br />\n但我地嘅裝修，係真係要一段好長時間先可以做到真正嘅打擊。<br />\n你地認唔認為我地嘅裝修會持續到一年？<br />\n仲要負責裝修嘅手足其實真係唔多，<br />\n咁樣快閃落去，被人捉到都只係遲早嘅事。<br />\n究竟我地呢種永續社運嘅方式係咪可取？<br />\n<br />\n梁繼平義士係立法會講過，我地無得再退。<br />\n當時我地未好意會到當中嘅意思。<br />\n但隨住運動發展至今，<br />\n我地每一次退下來，都只係俾左時間對家部署，<br />\n係下一次活動點樣加強力度去打壓。<br />\n<br />\n回想返運動初期，催淚彈、橡膠子彈、布袋彈，<br />\n都只係警方所用嘅最大武力，<br />\n於是先成就到我地612、71、同埋721上環一役嘅成功。<br />\n但當我地一退，黑警就會變本加厲，<br />\n去到而家水炮車、銳武、集會前拉人、入商場拉人，令到我地嘅抗爭難度大大提升。<br />\n我地每一次退，只會令到我地更難抗爭。<br />\n場運動一輸我地就萬劫不復嘅意思，<br />\n並唔係話真係有一日係我地輸嘅日子，<br />\n然後個一日就會有一大堆措施實行，<br />\n令我地全面受監管。<br />\n而係政府逐步逐步咁去侵越我地嘅底線，<br />\n而當我地一直退嘅時候，<br />\n到最後個一日，我地先會發現，原來我地退無可退<br />\n<br />\n而家綠曱甴已經會入埋樓拉人，下次就會係你屋企<br />\n所以我想大家諗下我地係咪真係仲要再退。<br />\n<br />\n好多人會覺得而家嘅遊行無目標，搞黎好似送頭咁<br />\n其實目標一直係到，係咪我地無左當初個份決心，要去撼動政權？<br />\n我信好多手足同我一樣，大家都想打一場end game<br />\n能夠號召到咁多人出黎嘅方法，我只諗到呢個。<br />\n而我相信我地能夠號召到人嘅能力越黎越弱，<br />\n梓樂受傷、今日屯門手足被判刑，<br />\n對比返當初721、831同傷眼女義士，<br />\n香港人嘅反應真係已經差左一大截，<br />\n呢種唔係一種好嘅預兆。<br />\n我想同大家返港島，搵返我地嘅目標。<br />\n<br />\n身邊已經有朋友被捕，個種痛係真係會令你內疚一生。<br />\n唔好同我講黑警濫捕，根本唔會告得入。<br />\n屯門手足已經判成咁，我唔會再相信法治。<br />\n而咁樣快閃落去只會越黎越多人被捕。<br />\n大家落到場周圍逃走都唔會係解決問題嘅方法。<br />\n我唔想退啦手足，你地準備好未？"},{"pid":"15f9045497f6c2522e1733a13cb4f3e9eab7e18c","tid":1698829,"uid":265446,"like":0,"dislike":0,"score":0,"citedBy":0,"replyTime":"2019-11-07T19:03:56.000Z","msg":"P牌推唔郁，但我都唔想去洗人版了，<br />\n當係自己嘅一個抒發。"},{"pid":"1f1978b1e4e4658fbafd28cab8196cccdd97d639","tid":1698829,"uid":54181,"like":0,"dislike":1,"score":-1,"citedBy":0,"replyTime":"2019-11-07T19:28:06.000Z","msg":"此回覆已被刪除"}]}