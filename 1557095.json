{"tid":1557095,"cid":1,"subCid":0,"title":"個個得個講，淨係識得衝","createTime":"2019-09-10T03:37:50.000Z","updateTime":"2019-09-10T03:38:58.000Z","uid":193328,"like":2,"dislike":0,"uniUserReply":2,"replies":[{"pid":"9979bbaf25178c7172e6328cc5c4f128a05ac8b6","tid":1557095,"uid":193328,"like":0,"dislike":0,"score":0,"citedBy":0,"replyTime":"2019-09-10T03:37:50.000Z","msg":"有無人知係咪真係可以?<br />\n<br />\n手動轉<br />\n<br />\n從事檢控多年的律師D，前天怒氣沖沖來電，連珠炮發罵警察：「示威者犯法係要拉，但警察犯法更加要拉！如果有人話支持警察，唔該問吓佢：普通人受賄同廉署受賄，邊個罪行嚴重啲？邊個對法治破壞大啲？個個淨係識鬧黑警，點解唔直接告佢呢？」<br />\n<br />\n問D怎樣告，他說：「民事起訴，告personal injury！」一談到民事索償，他立即喋喋不休：「七警暗角打曾健超，朱經緯用警棍打鄭仲恆，罪名成立。我完全唔明白，點解曾健超、鄭仲恆唔循民事向警方索償？佢哋基本上贏硬。今年畀警察濫打嘅人多到數唔清，點解又無人用personal injury去告警方，向佢哋索償呢？」<br />\n<br />\n我指出，受害者應該是擔心暴露身分，會被警方反過來誣告。D說：「係，你唔可以控制警察做乜，但佢落charge都要講證據。最明顯係831太子站，一定有好多無辜市民畀警察襲擊，而警察係無可能因為你搭地鐵就告你非法集會，呢啲遇襲市民應該向警察索償。你咁做，唔單止係為自己討公道，仲係盡公民責任，以法治警。<br />\n<br />\n「當然，受害人要告警察同政府，自己都要有根有據，所以佢應該盡快去公立醫院驗傷，證明傷勢同警暴有關。呢類案十居其九會同受害人庭外和解，如果冇和解，差佬個辯護理由一定係當時執行職務，只係使用合理武力。呢個時候，法庭就可以傳召港鐵交出太子站CCTV，831有咩冤情，隨時會畀人踢爆，警察罪行就無所遁形。<br />\n<br />\n「民事起訴警方，重點唔係索償，而係佢本身嘅象徵意義。記住，民事訴訟唔同刑事，唔需要prove beyond reasonable doubt，即係控方唔需要證明被告毫無合理疑點，相對刑事嚟講，民事舉證要求比較低。只要有足夠多嘅市民起訴警察，咁就變相成立咗一個『民間獨立調查委員會』，公信力可能比政府搞嘅仲要大。如果市民怕無錢搞訴訟，咪聯絡612人道支援基金囉。」<br />\n<br />\n我聽了律師D的建議，深表同意，學劉華話齋，這件事「值得做，應捉緊機會馬上做」。"},{"pid":"30e5fa585c96ab37881431013a3a2a99c73cc3df","tid":1557095,"uid":2904,"like":0,"dislike":0,"score":0,"citedBy":0,"replyTime":"2019-09-10T03:38:58.000Z","msg":"幫手推呀<br />\n<br />\n<span style=\"color: red;\"><span style=\"font-size: x-large;\">[全民和你唱]</span></span> 全世界全天候街邊唱香港國歌！<br />\n<a href=\"https://lih.kg/1556100\" data-auto-link target=\"_blank\">https://lih.kg/1556100</a><br />\n- 分享自 LIHKG 討論區"}]}