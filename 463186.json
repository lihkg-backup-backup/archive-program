{"tid":463186,"cid":1,"subCid":0,"title":"［多謝_假期系列］大東山木牌被連根拔起","createTime":"2017-11-09T09:07:00.000Z","updateTime":"2017-11-09T09:07:00.000Z","uid":62063,"like":1,"dislike":3,"uniUserReply":1,"replies":[{"pid":"6b413a3d9a88f52d81ccd7de4bf019864e9b8718","tid":463186,"uid":62063,"like":0,"dislike":0,"score":0,"citedBy":0,"replyTime":"2017-11-09T09:07:00.000Z","msg":"一到秋冬各大傳媒又出文介紹大東山芒草<br />\n跟住全部人都會一窩蜂咁去 <br />\n其實香港好多地方都有芒草 要睇唔一定要去呢度<br />\n行又行得慢 上落得一條路行到要排隊噤<br />\n安全意識低 真係單靠電話就算<br />\n唔用地圖指南針都起碼帶定哨子電筒啊 意外嘅嘢<br />\n水又唔帶多幾支 啲裝備好似去草地野餐咁<br />\n尤其著平底鞋 大東山唔係普通家樂徑/自然徑<br />\n裝備不足/唔適合 真係好易出意外<br />\n<br />\n最大鑊係破壞大自然同埋山上面設施<br />\n嗰度啲石屋係好靚好吸引 影相好正<br />\n但唔該真係唔好踩上石屋 有啲仲過分到喺上面紮營<br />\n負責維修嘅義工已經講過好多次 大家當幫下忙<br />\n踩爛咗一來自己整親唔好 人哋又要拎晒啲材料同工具上去維修<br />\n上個禮拜已經有人喺度玩煙花<br />\n今次仲要連個木牌都甩咗出嚟 好彩有好心人搬去附近暫時安置好<br />\n<img src=\"https://img.eservice-hk.net/upload/2017/11/09/164705_2c6427816547e5fee69eaa9ccdfc11a9.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F11%2F09%2F164705_2c6427816547e5fee69eaa9ccdfc11a9.jpg&h=614b09ce&s={SIZE}\" /><br />\n順便想講下香港人普遍對行山嘅態度<br />\n對大部份人來講 行山都唔係咩太難嘅事<br />\n可能大家經常見到網絡上唔少嘅誤導訊息<br />\n例如嗰啲 ［易行］［冇難度］［新手向］<br />\n呢度靚喎 留言嗰度tag幾個fd然後就決定出發<br />\n個問題係甚至有啲網上文章作者連行都冇行過<br />\n出個地方同attach個地圖係試過完全冇關係<br />\n而大家係冇呢方面知識嘅時候 又會盲目跟從網上資源嘅訊息<br />\n再加上大家平時體力應付到 無意間可能輕視左呢個活動<br />\n你行到正正常常完成就冇問題 完全冇困難<br />\n但如果你中途行錯路 甚至被逼要喺山上過一晚<br />\n你嘅裝備同知識足唔足以支持你行返出去要行嘅路或求救？<br />\n所以我認為各位可以學下簡單山藝 <br />\n跟有經驗嘅朋友學又好 報坊間幾百蚊嘅一級山藝course學基本嘢同實習又好<br />\n起碼可以應付一般突發事情 例如求救報位置<br />\n就算俾你打到電話 唔通你真係講咗山個名然後等佢慢慢搵你咩 <br />\n最後都係希望大家唔好有「邊有咁易出事」嘅諗法<br />\n因為意外嘅嘢 分分鐘下一個都係你同我"}]}