{"tid":1282858,"cid":1,"subCid":0,"title":"致可愛的香港人","createTime":"2019-07-03T16:14:26.000Z","updateTime":"2019-07-03T16:14:26.000Z","uid":272010,"like":1,"dislike":0,"uniUserReply":1,"replies":[{"pid":"5de483188e393b8f2c3fb1faf6dd50575cdc4c2e","tid":1282858,"uid":272010,"like":0,"dislike":0,"score":0,"citedBy":0,"replyTime":"2019-07-03T16:14:26.000Z","msg":"我,係一個90接近00後,比人感覺唔成熟,只係識睇抖音北上飲喜茶既一代.而今日我有d野想講.<br />\n<br />\n  香港,唔知從幾時開始.變得好冷漠,好冇人情味.呢片土地,外地人覺得好有生氣,大家步履匆匆,好似為左呢個城市去奮鬥,只有我地自己知,冇父幹,你不得不步履匆匆,不得不努力奮鬥去換取前路的一絲曙光,呢個社會,階級固化嚴重,已經唔係呀爸個年代,努力拼搏就有出頭地既一日,單一個樓價而言,就可以成為每個成年人難以逾越的大山.大家生活得已經毫無生氣,唔係我地年輕人唔努力,而係,努力左收益不成正比.此前種種惡法,都無限挑戰緊我地香港人既底線.唔係我地唔想抗爭,而係我地已經為左係呢一座城生存得體面耗盡精力.&ldquo;反正總會有人出頭抗爭,我又洗乜去呢&rdquo;,&quot;抗爭左都改變唔到架喇,唉&quot;.相信大家都會有呢d甘既念頭,聽到既人都會覺得自私,只想坐享其成.<br />\n<br />\n  不過睇深一層,亞當斯密曾經講過: &ldquo;他所盤算的也只是他自己的利益.在這場合,像在其他許多場合一樣,他受著一隻看不見的手的指導,去盡力達到一個並非他本意想要達到的目的&quot;.&quot;他追求自己的利益,往往使他能比在真正出於本意的情況下更有效地促進社會的利益.&rdquo;好多時真正為左社會奉獻一切奮不顧身而又毫無私心既人是少數的,大多數都同你我一樣,反對或支持一樣野必然經過下意識的盤算,為人父母者會諗條例通過,自己同下一代都將失去言論自由,中產上左岸既人會諗呢條條例通過左,外資可能會撤資,香港國際社會地位不再,自己資產有貶值風險.年輕一代會諗我地由細細個老師就話比我地知香港既核心價值係言論自由,我地有發表意見既權利自由.我地以此為傲,甚至有一大批年輕人願意以死捍衛呢片土地既核心價值.一條條例引致唔同階層,甚至係所謂存在矛盾既&quot;階級敵人&quot; (上一代或中產推高樓價而要呢一代年輕人接火棒,矛盾由此形成.)為左一個目標前進.將香港人的民心凝聚到一個前所未有前所未聞既境地,兩次民陣組織大規模和平既抗議,再升級到警民衝突,終於再到佔領立法會.期間每一步,都離不開每一位熱愛呢一片土地,明辨是非的香港人的努力.<br />\n<br />\n  近來抗爭漸趨白熱化,佔領立法會的確授人以柄,會令一批和理非不解甚至指責我地.不過,大部分有思考能力既人都明白,佔領立法會的義士,真係別無選擇.究竟要幾絕望,又要有幾愛呢片土地既年輕人,先會以輕生既方式控訴呢個政府漠視民意強推條例?以前讀中史,晚清最令我欽佩既人係譚嗣同,次次讀到&quot;各國變法無不從流血而成,今日中國未聞有因變法而流血者,有之,請自嗣同始. &rdquo;都會眼濕濕甚至流淚,但冇諗過,呢一個月,就有三個譚嗣同出現係香港,如何唔叫人心如刀割?<br />\n<br />\n  班高官選擇4點開記招,唔係向為惡法輕生既人道歉,而係因為立法會被佔領.諷刺的是,&ldquo;距地關心死物多於三條鮮活的人命&rdquo;,多麼諷刺? 正如老舍所言: &ldquo;&rdquo;這是一出最悲的悲劇,裡面充滿了無恥的笑聲.&rdquo;<br />\n<br />\n  雖然講左好多負面野,但都希望大家可以繼續一齊行落去,大家一定要振作.希望在明天,我地一個都不能少.<br />\n<br />\n  在此僅致敬所有為反惡法獻身既烈士及一眾抗爭到底既同路人.<br />\n<br />\n  Sorry for 1999."}]}