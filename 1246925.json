{"tid":1246925,"cid":5,"subCid":0,"title":"［集思廣益］我覺得其實林鄭都應該落台","createTime":"2019-06-21T02:36:24.000Z","updateTime":"2019-06-21T02:36:24.000Z","uid":6208,"like":0,"dislike":0,"uniUserReply":1,"replies":[{"pid":"9abd635b112e282a829da46e23559e8c9389fadb","tid":1246925,"uid":6208,"like":0,"dislike":0,"score":0,"citedBy":0,"replyTime":"2019-06-21T02:36:24.000Z","msg":"今日我再諗，其實林鄭先係團結全港人嘅重大吸力﹗<br />\n和理非，勇武，一眾媽媽，很多的師奶阿叔，甚至建制陣營，都一致頂唔順林鄭，先出黎上街。觀乎遊行期間，最多人附和，最大聲，最清晰嘅訴求，就係反送中，同林鄭落台，無乜幾多人會嗌李家超、盧偉聰、鄭若驊落台。<br />\n依個訴求簡單有力，就咩都唔理嘅阿叔阿嬸，係最適合佢地層面。其他人亦然。<br />\n<br />\n反送中、撤林鄭，最能團結二百萬人嘅兩大訴求，係唔撤當撤嘅底下，一啲和理非同唔多思考嘅阿叔阿嬸，已經當完結左一半，而家你自己唔要撤林鄭，即係同依類抗爭者講，整個運動已完結&hellip;&hellip; <br />\n<br />\n而家以平反暴動放人為首要目的，正正係自我分化﹗胡志偉嘅「普通襲擊罪」言論已證明，有一班人雖然同情學生，但骨子仍是和理非，仍有一大班人覺得學生衝擊是不正確的。即使你可能係勇武派，但無左二百萬人氣，勇武係咪真可以迫政府放人？<br />\n<br />\n睇下今日嘅情況，我更擔心，唔用林鄭落台，咁簡單直接嘅號召，反而用其他訴求行先，正正係自掘墳墓，令原本團結嘅二百萬人分化。真係好擔心，抗爭已步向敗亡。<br />\n<br />\n其實只要林鄭都迫到落台，你驚其他事做唔到？當然依件事好似係最難，但一日林鄭仲係度，佢會放人，會平反暴動咩？<br />\n<br />\n但我人微言輕，又驚自己嘅見解其實有缺漏，所以想問問大家意見。"}]}