{"tid":1241319,"cid":33,"subCid":0,"title":"仲未醒既朋友入一入黎","createTime":"2019-06-18T15:57:33.000Z","updateTime":"2019-06-18T15:57:33.000Z","uid":117751,"like":2,"dislike":0,"uniUserReply":1,"replies":[{"pid":"a0c15e1f0fa2821e1d1fbf9159ea6f8f577bed50","tid":1241319,"uid":117751,"like":0,"dislike":0,"score":0,"citedBy":0,"replyTime":"2019-06-18T15:57:33.000Z","msg":"香港人未係時候打卡,Post相呃like住。<br />\n極權既清算行動仲進行緊。<br />\n依家個形勢，所有野都無變。<br />\n拉既照舊俾人拉，暫緩又隨時倦土重來。<br />\n<br />\n依家特區政府扮平息民怨，實際就分化群眾。<br />\n分化 市民大眾／溫和派 同 勇武派。<br />\n<br />\n呢場仗仲輸緊，根本無贏過。<br />\n要貫徹到底，繼續用民意逼政府做實事平息民憤。<br />\n<br />\n如果短期同長期黎講。<br />\n短期<br />\n雞蛋們一定要不分化，不割席，一路同行。<br />\n溫和派同勇武派只不過係用各自方法去為件事好，<br />\n絕對不應該互屌，我地槍口對外！唔好彼此消磨。<br />\n<br />\n一。覺得應該繼續凝聚民意發起遊行表達以下訴求，<br />\n雖然政府態度放軟，實際叫你袋住先。根本完全無實際行動回應社會，個D講&quot;暫緩即係撤回&quot;既全部都係渣滓黎。<br />\n<br />\n香港人要企硬，唔可以階段性勝利。<br />\n如果２００萬+1呢一步都你都善忘到，<br />\n下次極權只會繼續欺壓你。 <br />\n1。不撤回不罷休 ！<br />\n2。撤銷所有暴動控罪！ <br />\n3。林鄭 李家超 鄭若驊 盧偉聰通通落台 ！<br />\n4。擴大選民登記人數血債票債保皇黨 ！<br />\n5。追究囧方暴力清場責任、破壞新聞自由、到醫院攞料拉示威者有違指引守則等等．．． 二。保持和平示威形象繼續拉攏政治冷感一群<br />\n唔詳細啦，做得好好keep住。<br />\n<br />\n三。建議更加多既示威者ＤｒｅｓｓＣｏｄｅ / 標語加多個<br />\n［無線新聞事事旦旦／偏頗報道］等標語。<br />\n呢間仆街電視台，成日做Propaganda偏頗報道左剪右剪。<br />\n然後D廢老就係餐廳食飯既時候係到指指點點。<br />\n(屋企都可能會有咁既情況,但唔想形容屋企既人係廢老暫時)<br />\n成個人海都係呢類標語就好大機會孤立到呢個垃圾電視台，無新聞報佢就無價值，無價值市民就會轉去相較中立既電視台？我估<br />\n<br />\n四。如果夠薑同屋企D古老石山論政可以試下（我試過，我真係試過。。。)，但建基於唔傷大家和氣既情況下進行,（＊係一定要咁做。我地做既唔係要拗贏佢地，純粹和氣地討論，即時令到佢轉軚梗係好啦，轉唔到都可以留返條後路到時接納佢地埋堆。<br />\n因為真相只會愈辨愈明，當佢地既價值觀轉變，但你又冷落佢，Ｄ長輩為啖氣只會繼續BLUE BLUE BLUE落去。  我知依家好多雞蛋們返到屋企對住石山好辛苦。但你如果愛呢個地方，撇開政治都愛呢個人的話，為件事行多步啦，STEREOTYPE靠冷漠係唔會解決到。 &mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash; 長期黎講，唔打咁多啦，自費幫屋企裝收費電視啦 <br />\n有線／ＮＯＷ。。。總之有新聞台就得隨得你。最緊要唔好係無綫。（本人開&quot;山&quot;工程論政既時候個電視播住ＣＣＴＶＢ，ｄ石山會同你講＂電視台播都會有錯咩？聽你講就岩？＂）然後你就會受挫架啦。<br />\n．<br />\n．<br />\n＂丫！我有個朋友做左咩咩台主播啊，要捧佢埸＂係一個好既轉台藉口。<br />\n<br />\n港共溫水煮蛙想煮死香港人，我地要溫水烚返港豬轉頭。<br />\n<br />\n長輩亦會有Ｄ中國倔起論，話成日被美國佬西方勢力打壓丫近至華為遠到八國聯軍都會有，你要有心理準備逐一擊破。<br />\n<br />\n大家加油！香港人企硬，我地已經無本錢再輸落去。<br />\n請廣傳分享出去，襯大家未開始遺忘。"}]}