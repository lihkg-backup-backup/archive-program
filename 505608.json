{"tid":505608,"cid":12,"subCid":0,"title":"[短故鬆一鬆] 我，係去緊地圖角落執遺跡既僧侶","createTime":"2017-12-21T09:53:13.000Z","updateTime":"2017-12-22T09:11:03.000Z","uid":44331,"like":10,"dislike":11,"uniUserReply":8,"replies":[{"pid":"71bc9948ddd8af83e4a064606df31b78c8bf37b5","tid":505608,"uid":44331,"like":0,"dislike":0,"score":0,"citedBy":0,"replyTime":"2017-12-21T09:53:13.000Z","msg":"大家好，就黎冬至啦。諗到聽日食咩未呀。<br />\n<br />\n我就無大家咁好彩喇。不如我首先介紹下自己同我身處既世界先啦。<br />\n<br />\n首先，我明白係大家既心目中，地球係圓既。<br />\n<br />\n但係我想同大家講，我所身處既地方，唔知點解，個地球係方既。<br />\n<br />\n唔係想亂咁９ＵＰ，但呢一點好重要：<br />\n<br />\n如果唔係個起題又點會有地圖角落呢一樣野？<br />\n<br />\n係我個世界入面，地圖角落係真有其事既。"},{"pid":"36a911a80557950b19cb17df3d057620405b498c","tid":505608,"uid":44331,"like":2,"dislike":1,"score":1,"citedBy":0,"replyTime":"2017-12-21T09:58:09.000Z","msg":"除左地球係方之外，仲有好多樣野，都同大家唔係好一樣。<br />\n<br />\n或者個故仔一路去既時候，我可以慢慢同大家講。<br />\n<br />\n大家都係度享受緊世界和平。好似話自從咩一九四幾年乜乜世界大戰完左之後，你地個圓地球世界都大致無咩大型既戰亂。咁的確係好事。<br />\n<br />\n因為打仗，真係會死好多人架嘛。<br />\n<br />\n但係我身處既地方就好唔同，我個方地球世界，好似班友生來，就係為左打仗既。而且仲可以一路係咁打係咁打打完再打。<br />\n<br />\n我唔知呢個係咩世界。可能真係叫做弱肉強食掛。<br />\n<br />\n總之個方地球上面，自己友往往就係著住同一隻顏色既衫，雖然無ＦＡＳＨＩＯＮ得黎係有少少柒，但都或多或少叫做幾團結既。至於點解連Ｄ建築起出黎都要油埋同一隻顏色，大佬呀，你問我咁多，我鬼知咁多咩。<br />\n<br />\n總之見到路上行行下有第二隻顏色既人，就係殺殺殺！就係咁簡單。<br />\n<br />\n我地係唔會講咩和約定乜鬼賠款解決件事。係唔會既。要殺，就要殺晒所有人，連人地Ｄ建築都全部打爛晒為止！！"},{"pid":"572cdabdbe28b4fbab71474f1c8d83658ad0411d","tid":505608,"uid":44331,"like":1,"dislike":0,"score":1,"citedBy":0,"replyTime":"2017-12-21T09:59:34.000Z","msg":"係呀。我地就係咁殘忍架啦。<br />\n<br />\n你唔好問我為乜。人生存不嬲都無咩所謂目的同意義架啦。你估你地個世界好我好多咩。<br />\n<br />\n不過，我呢個人，都叫做有少少特別。因為我唔係為左打打殺殺而生既。<br />\n<br />\n我，係為左傳教而生既。而我係呢個世界既職業，係一名僧侶。"},{"pid":"702546765dc11075d211171e263cde160e4b9a5e","tid":505608,"uid":127424,"like":0,"dislike":0,"score":0,"citedBy":0,"replyTime":"2017-12-21T10:04:55.000Z","msg":"好似幾有趣，劉明<img src=\"/assets/faces/normal/smile.gif\" class=\"hkgmoji\" />"},{"pid":"a03314578f190cc16d1cdf8a28e1c64f8ca9ef19","tid":505608,"uid":44331,"like":1,"dislike":0,"score":1,"citedBy":0,"replyTime":"2017-12-21T10:07:08.000Z","msg":"係我地呢個世界入面，因為打仗同埋消滅敵人係唯一任務，所以經濟產業係相當單一既。所以亦都唔會有話有人去做金融呀，做醫生呀，做律師呀咁。<br />\n<br />\n一係，你就做奴隸，只係負責起野同埋俾士兵先姦後殺。果Ｄ真係有時慘到，連上身衫都無得著。春夏秋冬都係咁，好易冷親。<br />\n<br />\n一係，你就梗係做兵啦。我都明，香港都好多人做兵啦。拿我地有少少唔同，唔係真係去服侍娘娘既。我地真係白刀子進，紅刀子出，為同一隻顏色既人民而戰架。所以佢地雖然係不斷起不斷死，但我相信佢地每一刻都覺得好光榮。<br />\n<br />\n至於我就最特別。我係係個教堂度出世既。而且我一出世，就已經四五十歲架啦。我唔知點解會一開波就咁老，但我知道自己真係成個世界入面行得最慢果個。<br />\n<br />\n但係我地話晒都係僧侶，所以都係高高地級既。。。好似係。<br />\n<br />\n「屌你，又係度玩咩自我陶醉呀你，念夠經未呀你？」結果我既講稿，就俾人地搶左，然後一下子俾人掉左落去兵工廠個熔爐到燒撚左。。。<br />\n<br />\n「對，對唔住。但你可唔可以敬下老，對長者講野，唔好講粗口？」我同個低級矛兵講。<br />\n<br />\n點知矛兵惡狠狠咁望住我，大概係想一矛飛埋你就插鳩死我掛。「你唔好再係度念佛喇，好撚煩呀知嗎。你想敬老，咪自己去搵關愛座囉？」<br />\n<br />\n「依家岩岩收到戰報。我地尋日岸邊個城堡已經俾藍色友用攻城車整爆左。你仲係度懶懶閒，依家兵臨城下喇，屌你老母！」<br />\n<br />\n大佬呀，我點知唶。。。"},{"pid":"db6e42fa80cdf3760e37be3ea7c9a6f0d88c3c3f","tid":505608,"uid":55917,"like":0,"dislike":0,"score":0,"citedBy":0,"replyTime":"2017-12-21T10:08:03.000Z","msg":"Aoc<img src=\"/assets/faces/normal/wonder2.gif\" class=\"hkgmoji\" />"},{"pid":"da8a802bdd13b71ff4156c0b8e8c08f435d57f60","tid":505608,"uid":44331,"like":1,"dislike":0,"score":1,"citedBy":0,"replyTime":"2017-12-21T10:10:41.000Z","msg":"矛兵都有少少氣急敗壞，但係佢又似乎努力係我面前唔敢示弱：<br />\n<br />\n「依家總指揮叫你去城鎮中心見佢，不得有誤。係軍情黎，所以要絕對保密。」<br />\n<br />\n國家終於有任務委派俾我咁爽？我不由得抖擻精神，即刻就拎起自己枝爛拐杖，一步一步咁樣，離開教堂。希望日落之前可以去到城鎮中心。無辦法啦，邊個叫個教堂起到無雷公咁遠唶。<br />\n<br />\n矛兵仲要係我後面一邊大聲咒罵：「屌你死老鬼。如果唔係你係僧侶果味野係你先做到，我真係一野都插鳩死你。」<br />\n<br />\n我當然當自己聽唔到，但我都會心入面暗暗祝禱，希望佢早死早著。"},{"pid":"1569ada31b1ec9febf8d5063bcd95a991284de32","tid":505608,"uid":44331,"like":0,"dislike":0,"score":0,"citedBy":0,"replyTime":"2017-12-21T10:16:57.000Z","msg":"終於黎到城鎮中心，穿過一大堆農田同埋忙於收割既農民之後，我入去見到指揮官。<br />\n<br />\n總指揮官當然同矛兵唔同，係有身份同地位既，佢即刻出迎，並對我以禮相待：<br />\n<br />\n「僧生，真係等左你好耐喇。你明唔明白，只要有你，我地國家，先有希望。」<br />\n<br />\n「將軍實在係過譽喇。未知老身可以幫到你做Ｄ咩呢？」<br />\n<br />\n總指揮即刻長嘆一聲，一副憂國憂民既神情，交足戲：「我軍同幾方一同交戰，已經有幾百年。但係依然未曾分出勝負。依家我地附近既金曠已經就快採集怠盡，雖然木材同埋糧草仍然充足，但係面對敵方武器精良，大軍屢度來犯，我地漸漸已經感到不支。長此落去，我真係擔心我地久守必失。」<br />\n<br />\n咦，估唔到矛兵講既野又錯唔晒。「咁唔知道老身可以點樣幫將軍報效國家？」<br />\n<br />\n總指揮大力拍左一下大脾：「僧生不愧為智者，快人快語！」佢引領到我去另一營幕下面既木檯，放置左一幅地圖。呢，就係一開始介紹，正方形果隻。"},{"pid":"8a824229f3a948fa035cc05d832dfb2e4ce80b44","tid":505608,"uid":44331,"like":1,"dislike":0,"score":1,"citedBy":0,"replyTime":"2017-12-21T10:24:41.000Z","msg":"總指揮向住地圖既某個角落一指：<br />\n<br />\n「我地根據探子回報。果度好似有一個古時遺跡。學名好似叫做分靈體。」<br />\n<br />\n「你講既真係果隻分靈體？」<br />\n<br />\n「無錯，分靈體擁有傳說中既強大力量。如果只要搵到呢個分靈體遺跡，然之後帶番黎我地呢度，只要成功解讀到當中既密碼，我國就可以有源源不絕既財富！到時我軍就可以有反敗為勝既可能！！」<br />\n<br />\n總指揮當然講得輕鬆，又唔係佢去。我好快已經睇到件事事有ＱＫ：<br />\n<br />\n「但係呢處既地圖周圍仲好多黑色，被濃霧所遮蓋喎。。。」<br />\n<br />\n「因為探子只係一人之力，無辦法一下子就認清所有地圖周邊。。。」<br />\n<br />\n我再仔細端視地圖。發現果個角落，唔單止路程離我方陣地極遠，而且，仲好近藍色同黃色既敵陣之間！！<br />\n<br />\n換句話說，今次既任務，基本上係有著相當程度既危險既！！<br />\n<br />\n「老老實實，想問多一句，個探子依家係。。。」<br />\n<br />\n「佢回程時俾弩炮陣萬箭歸心，已經為國英勇捐軀鳥。但我地會有委員會頒英勇勳章過佢既。。。」<br />\n<br />\n「咁老老實實，可唔可以唔去。。。或者派第個。」<br />\n<br />\n「你教堂Ｄ弟兄話，你最後生，最有活力，魔法值亦都係最高，唔需要再等回復。所以今次任務，真係非你莫屬。<br />\n<br />\n總指揮仲向我投向幾個鼓勵既眼神：「僧生唔需要擔心，我地會派出一團騎士團去保護你，包你毫毛不掉！」<br />\n<br />\n信你先奇。但睇黎，我已經無晒選擇。咁，去咪去囉。。。賤命一條。。。"},{"pid":"f130383dc359105f434dbde4ba6414de323e8088","tid":505608,"uid":44331,"like":0,"dislike":0,"score":0,"citedBy":0,"replyTime":"2017-12-21T10:25:30.000Z","msg":"咁快就３個負評？咁唔寫住囉。<br />\n<br />\n<img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" />"},{"pid":"db61074f42745fab44cd19190b941fa5d6573de5","tid":505608,"uid":133277,"like":0,"dislike":0,"score":0,"citedBy":0,"replyTime":"2017-12-21T10:28:26.000Z","msg":"好想玩返<img src=\"/assets/faces/normal/tongue.gif\" class=\"hkgmoji\" />"},{"pid":"f292b4f4bdb56b272a2dc09ad5b938619ba77f78","tid":505608,"uid":27839,"like":1,"dislike":0,"score":1,"citedBy":0,"replyTime":"2017-12-22T02:14:09.000Z","msg":"<blockquote>咁快就３個負評？咁唔寫住囉。<br />\n<br />\n<img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" /></blockquote><br />\n咪唔撚好寫囉<img src=\"/assets/faces/normal/clown.gif\" class=\"hkgmoji\" />"},{"pid":"034595c80f2ee8ce51d7cfc544acfd4eb0e3e162","tid":505608,"uid":48729,"like":0,"dislike":0,"score":0,"citedBy":0,"replyTime":"2017-12-22T02:23:59.000Z","msg":"黐撚線點解會有負皮"},{"pid":"4958b87ba4fd3bb56ae27a560bf2bf0d37d306e6","tid":505608,"uid":79503,"like":0,"dislike":0,"score":0,"citedBy":0,"replyTime":"2017-12-22T03:42:16.000Z","msg":"痴撚線咁都負評得落手?"},{"pid":"3f2b8c7786dddc9995f0ac539ee89ac17d55c096","tid":505608,"uid":97138,"like":0,"dislike":0,"score":0,"citedBy":0,"replyTime":"2017-12-22T09:11:03.000Z","msg":"咁撚高竇咪唔好寫囉，笑死人<img src=\"/assets/faces/normal/dead.gif\" class=\"hkgmoji\" />"}]}