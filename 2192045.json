{"tid":2192045,"cid":12,"subCid":0,"title":"【有無人睇BL？】PTGF的故事中只有他和他","createTime":"2020-09-07T01:01:37.000Z","updateTime":"2020-09-08T13:34:33.000Z","uid":382,"like":0,"dislike":0,"uniUserReply":1,"replies":[{"pid":"231753d4b8e9d48b7f2d4560fcc8492dd637c9fa","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T01:01:37.000Z","msg":"張禮賢，性別男，真心話係做PTGF。<br />\n然後佢成為咗一個啞嘅PTGF。<br />\n<br />\n輕鬆搞笑BL故<img src=\"/assets/faces/normal/chicken.gif\" class=\"hkgmoji\" />"},{"pid":"312ff038803ea83d4e2926d8ddc677df1d7e94b2","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T01:05:35.000Z","msg":"<strong>1.今日我係PTGF</strong><br />\n<br />\n屌。<br />\n<br />\n我宜家覺得我真係痴q咗線先會應承做一日PTGF。<br />\n<br />\n雖然講好咗只係同人地食場飯，睇場戲就完⋯⋯但我係男人啊！！！<br />\n<br />\n係男人啊！！！風華正茂朝氣蓬勃嗰種啊！！！<br />\n<br />\n但我依家竟然著住長裙平底鞋，企喺地鐵站等另外一個男人啊！！！<br />\n<br />\n我連女仔嘅手都無拖過，遲下就要同呢個唔知阿叔定阿伯嘅麻甩佬拖手啊！！<br />\n<br />\n屌⋯⋯我一定痴q咗線⋯⋯&nbsp;<br />\n<br />\n「⋯⋯Hi，你係⋯⋯MiuMiu⋯⋯？」&nbsp;眼前一個戴住圓框眼鏡同口罩嘅⋯⋯白衣青年問我。<br />\n<br />\nMiu佢老豆啊！我大名張禮賢呀！！！<br />\n<br />\n但我都係拎起電話，打字俾佢睇：「係呀^ ^你係Martin吧？」&nbsp;<br />\n<br />\n冇錯。<br />\n<br />\n我今日唔單止要當自己係MiuMiu，仲要當自己係個唔識講嘢嘅MiuMiu⋯⋯<br />\n<br />\n你問我點解要做一日PTGF？<br />\n<br />\n點解要做個啞嘅PTGF？&nbsp;<br />\n<br />\n呢一切都要從嗰日講起⋯⋯&nbsp;"},{"pid":"4586852fd405f42deb36c9905fe4012cb38d8c87","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T01:08:18.000Z","msg":"<strong>2.做PTGF係我嘅真心話</strong><br />\n<br />\n話說一個月前，我同幾位朋友一齊為阿Ming慶祝佢十八歲生日。<br />\n<br />\n嗰陣我地好死唔死玩咗真心話大冒險。<br />\n<br />\n睇到呢到你一定以為我做PTGF係因為大冒險。&nbsp;<br />\n<br />\nNo！！！係真心話啊！！！係我酒精作祟嘅真心話啊！！！！<br />\n<br />\n⋯⋯屌。&nbsp;<br />\n<br />\n嗰支啤酒樽啱好指到我，有啲醉醉地嘅阿Ming就問我：「有冇啲想試又唔敢做嘅嘢？」<br />\n<br />\n嗰下唔知點解我個腦諗起咗最近又好hit嘅PTGF，出嚟玩有得食又有得飲仲要唔洗錢⋯⋯要是再出賣下肉體，分分鐘搵得仲多過我翻暑期工。&nbsp;<br />\n<br />\n聽到我答PTGF之後，成班醉鬼即刻起鬨笑我：「咁你去做鴨咪得囉，點解要做PTGF？」&nbsp;<br />\n<br />\n係喎，點解呢？<br />\n<br />\n⋯⋯點解呢？<br />\n<br />\n屌！！！！我都好想知呀！！！<br />\n<br />\n嗰晚大家都飲到爛醉如泥，我以為大家瞓醒之後就會當無咗回事，點知兩日前阿Ming同我講：「喂，我幫你約咗人。」&nbsp;<br />\n<br />\n我嗰陣仲懵盛盛咁以為佢要介紹女仔俾我識啊屌，但佢同我講話係以PTGF嘅身分約咗人呀！！！！！&nbsp;<br />\n<br />\n跟住佢俾咗一個名為「MiuMiu」嘅IG帳我，話係物歸原主。<br />\n<br />\n我唔想要呀！！！！！！<br />\n<br />\n我睇住IG上面嗰張得半塊面、長頭髮有啲似我嘅相，同埋一連串#ptgf 嘅tags⋯⋯我問阿Ming張相點黎，佢話係佢女朋友用PS改嘅圖。&nbsp;<br />\n<br />\n單憑張相而論，其實真係幾好睇，pure得嚟又唔做作。&nbsp;<br />\n<br />\n但我都係唔想要呀！！！<br />\n<br />\n跟著我同阿Ming講咪搞啦，叫佢同人取消。但佢話收咗訂，取消要賠翻兩倍訂俾人。我問佢收咗幾多，佢話兩千。&nbsp;<br />\n<br />\n屌！！！真定假啊！！PTGF呢樣嘢仲可以落訂？？？仲要大嗱嗱兩千都有人俾？？？<br />\n<br />\n⋯⋯總之今日阿Ming同佢女朋友一朝早就拎咗一大袋嘢嚟咗我屋企，又幫我戴假髮又幫我化妝⋯⋯我拎起一件T-shirt，問：「呢件咩嚟，點解入面仲有層嘢？」&nbsp;<br />\n<br />\nMing女友：「Bra top嚟，無著過？」&nbsp;<br />\n<br />\n我點會著過啊大佬！！！<br />\n<br />\n換衫之前我垂死掙扎，話：「我覺得都係唔得，我一出聲佢就知我係男人。」<br />\n<br />\n阿Ming：「唔緊要呀，我幫你約嗰陣就已經講咗你唔識講嘢，佢話唔介意先約㗎，我係咪好細心呢？」&nbsp;<br />\n<br />\n我唔需要你呢啲細心呀！！&nbsp;同埋究竟咩人會約唔識講嘢嘅PTGF？？？<br />\n<br />\n頂，唔會就係貪人唔識講嘢然後打算霸王硬上弓吧？？？<br />\n<br />\n⋯⋯金翅仆街鳥。<br />\n<br />\n「真係唔得，就算我唔出聲，佢睇到我喉核都知我係男人啦。」&nbsp;<br />\n<br />\n「唔緊要啦，你喉核又唔明顯，」Ming女友拎咗條嘢俾我，「戴埋條choker遮遮就更加唔覺眼。」&nbsp;<br />\n<br />\n換完衫化完妝之後，Ming一直係度笑：「其實你唔講冇人會知你係男仔，你扮起女仔嚟基本上靚過唔少港女⋯⋯不過都係差我女朋友少少。」&nbsp;<br />\n<br />\n我即刻衝過去隊咗佢兩嘢。<br />\n<br />\n同佢地各散東西之前，我問：「如果俾佢發現咗咁點算？」&nbsp;<br />\n<br />\nMing：「唔知呀，我無諗過。」&nbsp;<br />\n<br />\nMing女友：「根據我咁多年嚟睇BL而得出嘅定律⋯⋯佢反而有可能會沉你船。」<br />\n<br />\n屌呀！！！！！！"},{"pid":"d21b124a7b4c0a4a8f037e03955002b63ec3ae0c","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T01:12:18.000Z","msg":"<strong><em>3.三萬野鬼無全屍</em></strong><br />\n<br />\n講返正題，雖然大家都戴咗口罩，但呢位Martin齋睇眉眼，好似唔係大我幾多。<br />\n<br />\n哦唔記得講，我今年十九，九月讀大學。&nbsp;<br />\n<br />\n佢把聲聽落去都OK嘅，俾我整體嘅感覺唔似係麻甩佬。<br />\n<br />\n咁都好啲。 &nbsp;<br />\n<br />\n見咗面之後我地就去睇戲，去戲院嘅途中佢笠聲唔出⋯咁我要貫徹我嘅角色設定，我都唔出聲，兩個人就咁行咗去戲院。 &nbsp;<br />\n<br />\n最重要嘅喺我地都無拖手！！！！Nice！！！！！ &nbsp;<br />\n<br />\n去到戲院之後，佢問我想睇咩戲，我打字俾佢睇：「揀你鍾意的吧^ ^，我都可以。」&nbsp;<br />\n<br />\n然後佢揀咗套鬼片，片名係《三萬野鬼無全屍》。&nbsp;<br />\n<br />\n仲要係3D。&nbsp;<br />\n<br />\n哈哈哈哈哈哈哈哈。<br />\n<br />\n我堂堂正正一個大男人點會怕鬼呢！！！！<br />\n<br />\n冇事嘅！"},{"pid":"655fc0dc12dff04818097e091d0b1e88a0ca4073","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T01:15:27.000Z","msg":"<strong><em>4.啪、啪、啪</em></strong><br />\n<br />\n「啪！」聽下，聽聽呢下清脆嘅聲音，就知道Martin嘅手臂係幾咁結實強壯。&nbsp;<br />\n<br />\n講明先我唔係抽佢水啊！！！我好地地做咩要無啦啦抽個男人水！<br />\n<br />\n屌啱啱俾戲入面個無頭男人嚇親，搞到我差啲嗌咗出聲⋯我雖然死死忍住咗我把口但我控制唔到我隻手嘅自然反應。&nbsp;<br />\n<br />\n有無人明白嗰種你明明可以嗌但你又唔可以嗌出聲嘅感覺？就好似你係公廁用力痾唔出屎嗰陣發出嘅「唔唔」聲，你死死忍住唔想俾隔籬廁格嘅人聽到，但偏偏你唔發出「唔唔」聲你又痾唔出。<br />\n<br />\n⋯⋯屌。&nbsp;<br />\n<br />\n「⋯⋯你還ok嗎？如果唔得嘅話我地可以唔睇換過套⋯⋯」Martin擰轉頭問我。<br />\n<br />\n男人點可以話唔得？！！我一定可以睇完全場！！！&nbsp;<br />\n<br />\n我比咗嗰ok手勢俾佢睇。&nbsp;<br />\n<br />\n「啪！」&nbsp;<br />\n<br />\n「⋯⋯你&mdash;&mdash;」Martin欲言又止，因為我又比咗嗰ok俾佢睇。<br />\n<br />\n然後戲院入面啪啪聲不絕於耳。&nbsp;&nbsp;<br />\n<br />\n「啪！」<br />\n<br />\n「啪！」<br />\n<br />\n「啪！」<br />\n<br />\n「好喇喎！！！呢度係公眾場合嚟㗎！！！由開場啪到宜家⋯唔該檢點啲有啲羞恥心好喎，要搞嘢就返屋企搞！！」有人大聲講。&nbsp;&nbsp;<br />\n<br />\n？<br />\n<br />\n信唔信我宜家就去搞你嗰頭啊？！！<br />\n<br />\n「不如咁⋯⋯」Martin挨過嚟，挨得好近；佢一邊喺我耳邊細語，一邊握住我嘅手，「如果你嚇親嘅話，你可以捏我、搣我，任你發洩，但唔好整出聲，嘈親人了⋯⋯」"},{"pid":"6bd34747115bfc1a71eaa1c86c7fd44fbb5ff3e1","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T01:16:30.000Z","msg":"暫時就寫咗咁多<img src=\"/assets/faces/dog/upset.gif\" class=\"hkgmoji\" />"},{"pid":"7a89511b44da4f8562dde3a4ebfd74ccba6a9824","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-07T13:48:31.000Z","msg":"<strong><em>5、還我男廁</em></strong><br />\n坐低差唔多兩個鐘，場戲終於完咗。<br />\n<br />\n我見Martin隻手全部都係我搣嘅紅印，心入面唔單止一啲唔好意思嘅感覺都無，仲有啲想笑。<br />\n<br />\n有無見過藤條燜豬肉？佢就係嗰塊豬肉。<br />\n<br />\n「Sorry，搣到你隻手紅曬^^」我話。<br />\n<br />\n「唔緊要，你睇得開心就好。」<br />\n<br />\n跟住Martin就話去食飯，問我想食咩，我同佢講除咗藍店都可以。<br />\n<br />\n佢search咗一下附近有咩好食嘅黃店，又問我想食粉麵飯定沙律牛排。<br />\n<br />\n食西餐起碼仲要對多佢兩個鐘，於是我就揀咗快靚正嘅茶餐廳。<br />\n<br />\n咁啱仲未出戲院，我有啲想放水，於是我就同Martin講叫佢係廁所出面等下我。<br />\n<br />\n就係我差啲轉入男廁嘅嗰一刻，我突然間醒起我依家係女兒身！！！<br />\n<br />\n屌！！！<br />\n<br />\n咁即係我要入女廁？！！"},{"pid":"1342b6591e24df2ca8f02bcbf69c60c1910e8ab3","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-08T13:31:15.000Z","msg":"<strong><em>6、你之前有無同人做過？</em></strong><br />\n實不相瞞，最後我係喺Martin嘅目光下入咗殘廁。<br />\n<br />\n好彩無人係殘廁搞嘢啫。&nbsp;<br />\n<br />\n跟住我就同Martin去食飯啦，兩個人除罩相見，發現佢生得有啲似金城武，不過佢無金城武睇落咁鋒利，反而有幾分柔和。&nbsp;<br />\n<br />\n點講呢，呢type人應該大把女埋身，未至於要約PTGF吧。&nbsp;<br />\n<br />\n仲要約個啞嘅！！！真係諗唔明佢究竟為乜。&nbsp;<br />\n<br />\n不過我同佢以後都唔會見，只要我今日平安無事咁翻到屋企，我唔係好care佢係出於咩目的，無謂深究。&nbsp;<br />\n<br />\n「想食咩？」Martin問。&nbsp;<br />\n<br />\n我睇咗下餐牌，認真，其實啱啱睇完鬼片我無咩胃口，求其點咗個常餐就算。&nbsp;<br />\n<br />\n等飯食嘅期間，Martin：「⋯⋯你⋯之前有無同人做過？」<br />\n<br />\n？<br />\n<br />\n咩料！！！大庭廣眾之下竟然問啲咁嘅問題？！！！！<br />\n<br />\n同埋阿Ming唔係話就係食下飯睇下戲咩？？！！！<br />\n<br />\n「咳⋯⋯我嘅意思係，你係咪第一次做PTGF？」<br />\n<br />\n屌啊依家啲後生仔真係，講嘢都唔識，講到199，嚇到我差啲捉唔穩杯凍檸茶。&nbsp;<br />\n<br />\n「係，點解咁問^ ^？」<br />\n<br />\n「我聽朋友講啲ptgf通常會叫人買啲好貴嘅嘢送俾佢，又要食好嘢，總之聽落去唔多好⋯但我覺得你又唔多似呢種。」&nbsp;<br />\n<br />\n哦多謝賜教，我下次&mdash;&mdash;屌呀冇下次啊！！！！<br />\n<br />\n「咁我似邊種^ ^？」&nbsp;<br />\n<br />\n「普通鄰家女仔，會令人有保護欲嘅個種。」&nbsp;<br />\n<br />\n等陣！！！<br />\n<br />\n呢位後生仔！！！！<br />\n<br />\n你講緊咩！！！<br />\n<br />\n你信唔信我老虎都打死幾隻俾你睇？！！！<br />\n<br />\n「哈哈^_^」&nbsp;<br />\n<br />\n「⋯⋯其實點解你要做PTGF？睇落你都唔似係啲搵快錢嘅人。」<br />\n<br />\n咪就係多得你同阿Ming囉！！！你唔約我咪唔洗做ptgf唔洗著bra top囉！！！！&nbsp;<br />\n<br />\n最後我打咗四個字俾佢睇：<br />\n<br />\n「識人不善。」"},{"pid":"96f37174d45be0cf44c159828e429924a0ab1016","tid":2192045,"uid":382,"like":0,"dislike":0,"score":0,"citedBy":0,"replyTime":"2020-09-08T13:34:33.000Z","msg":"<strong><em>7、你嗌啦，你嗌破喉嚨都無人救你㗎啦！</em></strong><br />\n做女仔真係唔簡單。&nbsp;<br />\n<br />\n食完晚飯行咗幾步，都未行到車站，我已經feel到我腳踭俾平底鞋磨損咗。<br />\n<br />\n每行一步就好似街邊嗰啲土耳其烤肉，被人一塊塊咁割塊肉落嚟，我覺得應該差唔多見骨了屌。 &nbsp;<br />\n<br />\nMartin：「你係咪整親隻腳？我見你行路好似跛下跛下咁。」&nbsp;<br />\n<br />\n我地搵咗個無咩人嘅地方坐低，一睇，wow，仲犀利過香城警察FB Page上面嘅傷，睇嚟可以影張相放上去FB呃下like。&nbsp;<br />\n<br />\n最衰都係阿Ming，死都話我著波鞋會太高，會影響Martin嘅自尊心，死都要我著平底鞋！！<br />\n<br />\n屌。<br />\n<br />\n「新鞋磨腳，冇事嘅^ ^」&nbsp;<br />\n<br />\n「傷成咁仲話冇事？點解唔早啲講？」<br />\n<br />\n「我都唔知會傷成咁^ ^；」<br />\n<br />\n然後佢就叫我坐喺等佢，唔好亂郁，話幫我去買膠布。<br />\n<br />\n等佢嘅期間我有啲無聊，就拎手機出嚟碌下IG，順便問候咗一下阿Ming。就係阿Ming問我做PTGF爽唔爽嗰陣，有個男人坐咗係我隔籬。&nbsp;<br />\n<br />\n「小姐，咁夜你一個人啊？」 語氣仲有啲猥瑣添。&nbsp;<br />\n<br />\n我無理佢，坐開咗一步，點知佢直接行咗嚟捉住我隻手！！！<br />\n<br />\n我屌！！！麻甩佬出現咗！！！！！&nbsp;<br />\n<br />\n「咁夜一個女仔坐喺度，你唔洗扮咩高竇啦，我明㗎啦。」&nbsp;<br />\n<br />\n我屌，我唔撚明啊！！！我一嘢揈開佢就走，點知腳踭累事，行咗一步即刻仆街。&nbsp;<br />\n<br />\n屌啊！！！！！&nbsp;<br />\n<br />\n「估唔到你都幾大力下，」佢一嘢㩒住我膊頭撞落地下，「你嗌啦，你嗌破喉嚨都無人救你㗎啦！」&nbsp;"}]}