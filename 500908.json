{"tid":500908,"cid":5,"subCid":0,"title":"黃世澤:議事規則 戰後嘅Dunkirk處境","createTime":"2017-12-16T09:35:03.000Z","updateTime":"2017-12-16T09:35:03.000Z","uid":63669,"like":0,"dislike":0,"uniUserReply":1,"replies":[{"pid":"1657f06fb403ac801bbd4f7b3407b319358b154d","tid":500908,"uid":63669,"like":0,"dislike":0,"score":0,"citedBy":0,"replyTime":"2017-12-16T09:35:03.000Z","msg":"香港自治權喺12月15日大致上宣告終結，喺梁君彥呢啲港賊策動下，通過咗 議事規則 修訂，香港議會由依家呢刻起真係橡皮圖章。如果我唔係坐緊由歐洲返香港嘅公事飛機，而剛好架飛機無wi-fi，我諗我都會update出文講呢件事。我依家落咗機，可以認真討論一吓之後可以點算。<br />\n<br />\n議事規則 修訂通過後嘅鄧寇克處境<br />\n<br />\n我叫依家 議事規則 修訂通過後嘅處境係鄧寇克，四面都係敵人，但援軍遠遠未到。我對有志香港民主運動嘅人忠告係保留有生力量，逃跑雖可恥但很有用，喺二次大戰歷史上簡直係至理名言，如果蔣介石唔係將有生力量撤到重慶，相信中國嘅下場大致上同戴高樂面對嘅法國一樣，全面落入敵人手上，但中國以其民族性係唔會有復國機會。如果唔係有鄧寇克大撤退保留英國同法國嘅有生力量，你講乜嘢諾曼第登陸。保留戰鬥力量係軍隊一個永遠嘅課題， 議事規則 戰後，有部分人係應該撤去海外，而唔係留喺香港同中共困獸鬥，咁樣係無意思。<br />\n<br />\n但泛民依家嘅打法係唔係正確，其實保留力量唔係錯，有時過於勇武損耗大量戰鬥力量並唔值得，泛民真正問題係大中華膠，唔認識敵人嘅殘忍，甚至要排斥戰鬥，郭紹傑呢次我可以用戰犯嚟形容呢條友，如果佢唔係喺Facebook公開鬧啲港獨友，相信年青港獨友係可以團結參與作戰，有啲人果種自私係難以理解，都未計呢條友搞到救生員工會陷入中共統戰系統手上，呢條友嘅仆街事跡，以及對泛民嘅傷害，真係死十世都唔掂。<br />\n<br />\n當然，唔係只係保留有生力量咁簡單，正如戴高樂元帥光復法國，都係尋求英國援助，以及尋求法國海外屬地支持，建立法國嘅復國基地，所以我好少鬧黃之鋒，因為黃之鋒喺尋求美國援助上係扮演重要角色，我想問部分鬧黃之鋒嘅所謂本土派攞咗乜援助返嚟。EU同英國嘅援助係必要，甚至日本援助係必要，呢個亦係我反對周庭退出英籍另一個理由。本土派要學習係向外求助，特別過去幾年熱普城教壞細路得好緊要，都係時候撥亂反正。<br />\n<br />\n得閒大家睇吓Dunkirk，會有啲思考上嘅幫助。"}]}