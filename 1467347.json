{"tid":1467347,"cid":5,"subCid":12,"title":"[長文]對有鬼論有感","createTime":"2019-08-13T17:13:40.000Z","updateTime":"2019-08-13T17:16:48.000Z","uid":104447,"like":3,"dislike":0,"uniUserReply":3,"replies":[{"pid":"4333ba090a78c54886bf8d706dc1764a1630b2aa","tid":1467347,"uid":104447,"like":0,"dislike":0,"score":0,"citedBy":0,"replyTime":"2019-08-13T17:13:40.000Z","msg":"由星期日喺銅鑼灣第一次喺記者嘅閃光燈下曝光有卧底開始，忍咗好耐嘅捉鬼運動又重新浮返上水<br />\n唔可以話係心痛，因為係人之常情，被背叛嘅感覺係好難去無視<br />\n繼捉鬼之後又有散水黨又有分化撚，林林總總，不過其實大家心裏面都好清楚一定有人喺中間從中挑撥離間，咁個原因係咩大家好明白: 就係令到政府可以唔撒回逃犯條例修訂嘅同時平息呢場革命/運動 etc<br />\n<br />\n又要重覆返:兄弟爬山，不篤灰，不遣責，不割蓆<br />\n大家各有各做，個目標係一致: 五大訴求，缺一不可<br />\n咁有人就問: 咁係咪點都唔割? 係，只有一個前設，就大家目標一致<br />\n就拎返今日塞機場嚟講，有人話入機場係向來港旅客宣傳，有人話入去係為咗癱瘓機場，有人話係要喺國際層面上落港共政權面etc. 每個人都有唔同嘅諗法，呢樣好正常，我哋唔需要所有人方法一致，只需要目標一致<br />\n<br />\n咁有鬼點算呀? 放心，實有! 無嘅話先恐怖<br />\n我哋行到呢加呢步主要係因為無大台，每個人自己就係自己嘅大台，只需要服從自己所見自己所想嘅嘢，無需要指令任何人做任何事，但係可以係同一班人就住同一件事作出同一個反應<br />\n即係點? 當你見到有人企圖衝入禁區，而你覺得咁做會有危險，(1)你可以自己去拉住佢再了解佢發生咩事;(2) 或者唔理佢，但留意住你周邊嘅情況，喺適當嘅時侯作出反應/撒退; (3) 可能你自己判斷唔到應該點做，而需要其他人嘅幫助，你唔應該嗌: 有鬼!拉住佢!  因為佢係唔係鬼並不是客觀可以判斷到嘅，你可以嗌: 有人要衝禁區! 你旁邊嘅人會識去好似頭1, 2 點嚟判斷，唔好嘗試去引導其他人嘅諗法，除非你自己另有目的<br />\n<br />\n同樣，當你諗到一條絕世好橋要付諸實行，當你行動嘅時侯有人阻止你，如果時間許可，可以同佢解釋，因為大家嘅終極目標係一致; 唔係喎，果刻係黃金一刻過咗就無，都可以講一句: 我知自己做緊乜 當然係喺你自己真係知道自己做緊乜嘅情況下講<br />\n而聽方覺得有危險，請參考上一段，同埋相信你自己嘅判斷，人誰無過?<br />\n<br />\n到今時今日大家都唔知道呢件事係會點樣落幕，當然我由衷咁希望唔洗攬炒，不過亦都唔會反對任何攬炒行為 (核爆都唔割!)<br />\n所有人包括各位手足，啲高(狗)官同埋犬都諗緊唔同嘅方法去破呢加嘅局，而我哋嘅優勢係人數同高質素嘅頭腦，可以喺同一時間有千百個諗法，同一時間可以做好多唔同方向嘅嘢(可以同時和理非同時勇武)，呢啲係有大台嘅機構組織做唔到嘅嘢<br />\n所以就算手足做咗啲蠢嘅，只要唔傷害到佢自身/周邊嘅人咪由得佢囉，邊個未錯過，可能你睇完佢個方法你又諗到啲新方向? 我哋由守陣地，到hit and run，到街坊落場，一步步咁改變抗爭方法; 由遊行，到國際登報，到塞機場，一步步咁進化緊<br />\n好期待，嚟緊嘅罷買，曬錢日等嘅活動成效<br />\n請大家喺聽人哋講嘢嘅時侯諗清楚你自己嘅立場你自己嘅信念; 行動嘅時侯相信你自己嘅判斷; 喺講緊之前諗清楚你想帶你一個咩訊息俾人，而我係想大家喺資訊爆炸謠言滿天飛嘅時侯，大膽假設，小心求證<br />\n<br />\n鬼度度都有，捉晒啲鬼唔會有禮物換<br />\n<br />\n光復香港，時代革命<br />\n五大訴求，缺一不可"},{"pid":"99fa0415c406f720341c21b8d728db7e1e2afd34","tid":1467347,"uid":226819,"like":0,"dislike":0,"score":0,"citedBy":0,"replyTime":"2019-08-13T17:14:09.000Z","msg":"推"},{"pid":"dad04bc24770c5b88344f1d78b9b32d24fb584d1","tid":1467347,"uid":262389,"like":0,"dislike":0,"score":0,"citedBy":0,"replyTime":"2019-08-13T17:16:48.000Z","msg":"[緊急分析]法！不！責！眾！<br />\n- 分享自 LIHKG 討論區<br />\n<a href=\"https://lih.kg/1456781\" data-auto-link target=\"_blank\">https://lih.kg/1456781</a>"}]}