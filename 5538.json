{"tid":5538,"cid":5,"subCid":0,"title":"點睇呢條友 科大畢業 走左去做廚房佬？？？","createTime":"2016-11-27T03:02:38.000Z","updateTime":"2016-11-27T09:11:49.000Z","uid":28394,"like":4,"dislike":0,"uniUserReply":0,"replies":[{"pid":"b4210d2750e182f40bf09219c48a05c31c97e7f8","tid":5538,"uid":28394,"like":0,"dislike":0,"score":0,"citedBy":0,"replyTime":"2016-11-27T03:02:38.000Z","msg":"張東正，24歲，3年前科大BBA畢業，現時是名人食肆富嘉閣「尾鑊」，11月代表香港，出戰中餐烹飪世界錦標賽。廚房難得full team，又因賽事缺人。「佢攞自己假參賽，點可以唔支持？呢行要放開眼界，先有進步。」名廚李文基說。張東正是基哥徒弟，熱廚房無年輕人願入，最高紀錄，返工兩個鐘即較腳，偏偏冒出個矢志學廚的高材生，不介意由劏魚洗菜做起。以為3分鐘熱度，卻一做3年。「呢度有我嘅夢想」。不介意3年又3年，9年計畫，邊學邊做，阿正堅定的說。<br />\n<br />\n記者 呂麗嬋<br />\n入到熱廚房，人人忙碌，記者左閃右避，那邊埋首斬瓜切菜，這邊廂火光熊熊。那碟「火腩XO醬炒腸粉」，先滾油大火爆香腩肉，再摩打手加生抽、水炒香腸粉，4分鐘搞掂，香氣撲鼻。「夠熱又乾身，幾好！」師父在旁指導，穿起白色學徒服、拿起鑊鏟的阿正，一面緊張。「肯學，冇話唔教」。難得遇上有心人，由埋鑊實戰到管理廚房，傾囊相授。那管你是大學生還是文盲，在熱廚房，無分彼此，由原材料加工的「水枱」，到負責擺盤出菜的「打荷」，今日埋爐拿起鑊鏟，阿正花了足足3年。<br />\n「我冇天份，一定要將勤補拙。」阿正謙虛的說。做大廚，開自己的店，是他的夢想。大學三年級的暑假，同學去大公司實習，要不週遊列國，他卻選擇在街坊酒樓做廚房，爭取由低做起的實戰經驗。「咩都唔識，一開工好似打仗」。現實世界，無人再視你為學生，無時無刻都有客人催單的熱廚房，比想像更熱。「中間落場，廚房啲叔叔姐姐都會好心勸你：做廚房好辛苦，有學歷就應搵多啲錢」。行行出狀元，大抵「講係咁講」。<br />\n香港人總是務實，大部份人心底都有一套價值觀：揸鑊鏟不及揸數簿、西廚形象較中廚高貴，搵錢多梗比搵錢少強，但年少氣盛，愛食切雞多過鋸扒的阿正，卻深信粵菜無涯被低估。「依家可能人工低，但會買到未來嘅機會。」日做12小時，爭取替更，在不同崗位工作，由阿一飽魚、名人坊到富嘉閣，都是米芝蓮推介的頂尖粵菜館。「最初做水枱，負責處理食材，第一日已有機會處理東星斑，千二蚊一條，好擔心，反而係其他人叫我放膽做。」<br />\n由一條斑開始，夢想見雛型。「追夢？肯定係富二代！」在討論區，這種論調好普遍，出身基層的張東正，卻是例外。爸爸是搬運工人，媽媽是家庭主婦，有六兄弟姐妹的他，縱是孻仔，也食鹽知米貴，沒人打本讓你做生意，俾家用，是常識。「我讀工商管理，理所當然畢業後去商場打滾，或者搵個鐵飯碗也好。」不單父母，曾幾何時，就連他自己也是這樣想。只是畢業前師兄的一個問題，讓他反思想走的路：「80歲時，你會想你的生活如何？」<br />\n「我腦入面出現咗個畫面：我嘅孫子帶住佢啲朋友嚟我嘅餐館，同佢啲朋友講：我爺爺嘅炒飯好好味㗎！每次一想到呢度，就忍唔住笑出嚟。」埋藏心中的學廚夢，隨着畢業期迫近，愈來愈熾熱。「記得小時暑假的一天，六兄弟姐妹一起吃着媽媽煮的湯面，我就佔着家門，迎着從屋村吹來的午後涼風，享受我的碗中物。這碗海鮮味的出前一丁，伴着菜芯雞蛋和幾塊鮮切的肉片，就是那時候我最幸福的味道」。自小愛下廚，阿正說，有關飲食的回憶，在他心中，統統很美好。<br />\n媽媽炮製的那碗出前一丁、在科大讀書時為宿友炮製的乳豬公仔麵，還有師兄開放家中廚房，讓他與大班同學邊煮邊談邊食的快樂廚房。他心中理想的餐廳，除了美食，還有感情。「希望以食物同背後嘅故事，影響更多人。」走進廚房，犧牲不少：穩定的工作、大時大節親友相聚的時間，但他說仍然值得。「我哋成日叫廚房佬，覺得佢哋好多壞習慣，食煙賭錢，但我好好彩，遇到嘅都係俾好多機會我嘅好師傅好爸爸。」<br />\n大學生的身份，惹來「玩玩吓」的質疑，但也為他贏得更多意料之外的機會。「只要你用心認真做，身邊人一定會改觀」。就是父母，也由當初的擔心和反對，變成無限量支持。「我話試1年先，邀請佢哋嚟我工作嘅地方，試食我煮嘅嘢」。向父母耐心解釋自己的想法，又為自己定下9年藍圖，按部就班。「3年學好基本功，再下3年鍛鍊好廚藝，汲取營運知識，最後3年希望可以搵到好拍檔，開一間餐廳。」11月，他更將代表香港到北京參加2016中餐烹飪世界錦標賽，初試啼聲。<br />\n富嘉閣旁的政府合署，是AO、EO的培訓基地，起薪點3萬的鐵飯碗，他並不特別羨慕。「一份工，至少要做到60歲，我希望呢份工，我係真心鍾意」。他說：「唔一定人工高就係成功，我希望為世界帶嚟一啲改變」。重新演繹「廚房佬」的角色，實踐「錢唔係全部」的求職選擇。「夢想無分大細，就算只係每日彈一個鐘琴；堅持日日抽時間，同阿媽食一個早餐，只要係你好想做嘅嘢，踏出第一步去做就是。」敢夢敢想，過來人如是說。"},{"pid":"68d54a05fd3eb69396f83938f62f15e1951024b8","tid":5538,"uid":1096,"like":0,"dislike":0,"score":0,"citedBy":0,"replyTime":"2016-11-27T03:10:06.000Z","msg":"做廚房做到出吓名都唔只三皮<br />\n<br />\n可能真係好鍾意煮嘢"},{"pid":"75b2a23584b907bddc539d4b6660ada14b68b889","tid":5538,"uid":10338,"like":0,"dislike":0,"score":0,"citedBy":0,"replyTime":"2016-11-27T03:24:13.000Z","msg":"<blockquote>做廚房做到出吓名都唔只三皮<br />\n<br />\n可能真係好鍾意煮嘢</blockquote><br />\n<br />\n但好似勁辛苦"},{"pid":"0ae19da1ae14f0676333a769f2fd2265920579ae","tid":5538,"uid":64,"like":0,"dislike":0,"score":0,"citedBy":0,"replyTime":"2016-11-27T03:24:53.000Z","msg":"有能力 先追到夢"},{"pid":"8f5fab3568f78c738ac1cde88edc6578bc12769d","tid":5538,"uid":21592,"like":0,"dislike":0,"score":0,"citedBy":0,"replyTime":"2016-11-27T08:35:08.000Z","msg":"中菜個圈唔係好大，只要做得耐實多人識，捱到上大廚位，只要有經驗唔使囉晒獎都會好多人搵埋班，絕對搵到食。"},{"pid":"5a8c971b23cbba115cce944c260cc7bc3405fdf3","tid":5538,"uid":9577,"like":0,"dislike":0,"score":0,"citedBy":0,"replyTime":"2016-11-27T08:37:57.000Z","msg":"拎左張沙紙唔代表要做返或做死果行既，佩服佢可以捱三年仲參埋賽<img src=\"/assets/faces/normal/adore.gif\" class=\"hkgmoji\" /> <br />\n不過有名廚做師傅係關學歷事？"},{"pid":"b10ab1b36fb00073f99a5f6ad45f10dc9fe50c45","tid":5538,"uid":1096,"like":0,"dislike":0,"score":0,"citedBy":0,"replyTime":"2016-11-27T08:49:23.000Z","msg":"<blockquote>拎左張沙紙唔代表要做返或做死果行既，佩服佢可以捱三年仲參埋賽<img src=\"/assets/faces/normal/adore.gif\" class=\"hkgmoji\" /> <br />\n不過有名廚做師傅係關學歷事？</blockquote><br />\n<br />\n起碼屌都細力D"},{"pid":"0213bce0524f0b8cf13c85c040cb377426b961eb","tid":5538,"uid":4260,"like":0,"dislike":0,"score":0,"citedBy":0,"replyTime":"2016-11-27T08:51:01.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"30d9e3ee023889a3ce6bb9bc80104c2bbd13df8f","tid":5538,"uid":7846,"like":0,"dislike":0,"score":0,"citedBy":0,"replyTime":"2016-11-27T08:55:01.000Z","msg":"此回覆已被刪除"},{"pid":"a7fc59c4ef6ae262f17cf456c9b4936b5d8c1a5f","tid":5538,"uid":24455,"like":0,"dislike":0,"score":0,"citedBy":0,"replyTime":"2016-11-27T09:11:49.000Z","msg":"<img src=\"/assets/faces/normal/tongue.gif\" class=\"hkgmoji\" />"}]}