{"tid":506268,"cid":33,"subCid":0,"title":"深耕兩年　傘兵區議員贏街坊信任","createTime":"2017-12-22T04:41:10.000Z","updateTime":"2017-12-22T04:41:10.000Z","uid":25558,"like":0,"dislike":0,"uniUserReply":1,"replies":[{"pid":"19d045000aff7cd9fb080d195f4905e197aef421","tid":506268,"uid":25558,"like":0,"dislike":0,"score":0,"citedBy":0,"replyTime":"2017-12-22T04:41:10.000Z","msg":"<a href=\"https://hk.news.appledaily.com/local/daily/article/20171222/20252283\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20171222%2F20252283&d=3k9qFdqOAHnmvG%2BdGGqsO1eK4D04he4k8uKHxpzC8zE%3D&h=a6c16e3e\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20171222%2F20252283&h=8dc2fea4\" target=\"_blank\">https://hk.news.appledaily.com/local/daily/article/20171222/20252283</a><br />\n<br />\n深耕兩年　傘兵區議員贏街坊信任<br />\n<br />\n港聞   <br />\n         <br />\n<br />\n<br />\n0:00<br />\n<br />\n<br />\n【本報訊】2015年區議會選舉，名不見經傳的傘兵遍地開花，接連擊敗建制派老手，為陰霾瀰漫的社會帶來曙光。傘兵上任兩年，究竟是成功深耕細作，還是曇花一現？《蘋果》訪問了三名傘兵區議員，講述「做區」的苦樂。<br />\n<br />\n記者：黃翠儀<br />\n<br />\n<img src=\"https://static.appledaily.hk/images/apple-photos/apple/20171222/large/a12a01a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171222%2Flarge%2Fa12a01a.gif&h=75b78a4f&s={SIZE}\" /><br />\n黃學禮稱區議員的工作令巿民更明白他的理念。王子俊攝<br />\n<br />\n<br />\n<br />\n黃學禮　凌晨接求助電話<br />\n<br />\n後傘運時代，政治氣候曾湧現新景象。2015年區議會選舉多了很多新面孔，當日以22歲之齡當選為最年輕「區佬」的黃學禮，曾被不少街坊認定是「搞事黃絲」，如何打動街坊？「做咗兩年唔少跟進地區議題、投訴我都有做，起碼街坊睇得出你係做嘢先啦&hellip;&hellip;𠵱家冇乜人會話我落區搞事，係有改變嘅，比起啱啱開始改變都唔細」。<br />\n<br />\n<br />\n力阻建制亂提議案<br />\n<br />\n現年24歲的黃學禮在中大政政系畢業，來自傘後組織「沙田社區網路」，沒有政黨支持下，靠開街站擊敗盤踞沙田松田區16年的公民力量鄧永昌。新手第一個難題就是尋找辦事處。黃初期開設「流動服務站」，花半年才成功租用現時議辦，但位置偏僻引來街坊抱怨，「所以我都係擺街站多，擺出街仲好，啲街坊搵得到我，議辦我用嚟擺嘢多」。<br />\n<br />\n日久證人心，落區確帶來轉變，至少令人明白其理念，「佔中之後，好多人覺得你落嚟一定係搞事呀、暴民呀，到𠵱家（街坊）就冇乜呢啲睇法；初頭多數人都唔理你，而家唔少人認得自己，街坊有唔同政治立場，盡量同佢哋解釋，求同存異啦」。<br />\n<br />\n外表較成熟亦變作優勢，街坊愛稱呼他為「黃議員」，「以前啲議員可能有個會面時間，而家街坊一個電話一個WhatsApp就搵到你；一日平均都有20幾個電話，有突發事會多啲，試過有噪音投訴，凌晨2、3點都收到電話，會盡量去做」。<br />\n<br />\n沙田區議會泛民和建制議席比例是19比20，看似「唔夠票」，他則認為有一種制衡作用，「因為知道要傾好耐，或者阻力好大，佢哋都唔敢亂咁拎啲爭議性議題上嚟」。<br />\n<br />\n<br />\n徐子見　落區助隱蔽長者<br />\n<br />\n兩年前傘運後首屆區議會選舉，不少政治素人出現令建制派措手不及，其中徐子見成功「拔根」，令連任六屆的民建聯鍾樹根落選，吸引逾百人到鍾議辦外開香檳放禮炮、高唱徐小鳳名曲《喜氣洋洋》。現實並非童話，大結局後故事未完，徐子見先是申請辦事處碰壁，區議會內亦目睹對家如何仗着人多「夾硬嚟」。五十而知天命，他自言「冇時間灰心」。<br />\n<br />\n<br />\n<br />\n兩年未見過鍾樹根<br />\n<br />\n落選後聲稱「繼續地區工作」的鍾樹根，徐子見說從未在區內見過對方，一夜成名而港人善忘，看熱鬧的人群散去，而區議員工作着實吃力，徐更是誇張地每周辦一次活動，「一般係一、兩個月搞一次，我助理有時都呻幾句，叫我唔好咁黐線」。平日忙於解決居民疑難，全因老樹盤根的社區，原來問題一大堆，「做落先知有啲隱蔽長者」。<br />\n<br />\n區議會非建制派一直處於劣勢，建議被輕易否決，「開頭係會好激氣，唔好玩啦咁樣點做到嘢？」上任後和政府部門交手，他已發現處處荒謬，例如房屋署起樓連在起甚麼也不告知附近居民，「我問咗一年都仲未有圖則」。議會外亦不輕鬆，他試過「banner掛咗出去就唔見咗」，直言非建制派橫額常遭惡意毀壞，部份「直情係溶咗」；租用場地因不熟悉規矩被DQ，未來一年不准租用，但他沒有灰心，「做到幾多得幾多，一步步去解決」。<br />\n<br />\n「但你話有冇一刻後悔（參選）？又真係冇喎，反而係開心&hellip;&hellip;其實4年改變唔到好多嘢，可能要好長好長時間先改變到少少，但我覺得係好事」。其辦事處得來不易，鍾樹根落選後，以黨友黃定光作租用人令徐不能優先租用，徐向申訴專員公署投訴，房署今年10月終允改善安排，令「永續辦事處」的荒謬局面告終。縱然問題不會朝夕間解決，前路難行，但總比停在原地甘心。<br />\n<br />\n<br />\n<img src=\"https://static.appledaily.hk/images/apple-photos/apple/20171222/large/a12a01a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171222%2Flarge%2Fa12a01a.gif&h=75b78a4f&s={SIZE}\" /><br />\n徐子見在議會內外經常碰壁，但坦言無時間灰心。<br />\n<br />\n邱仲權攝<br />\n<br />\n<img src=\"https://static.appledaily.hk/images/apple-photos/apple/20171222/large/a12a01b.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171222%2Flarge%2Fa12a01b.gif&h=fb388dac&s={SIZE}\" /><br />\n徐子見需暫設「外勤辦公室」。<br />\n<br />\n<br />\n<br />\n鄺葆賢　令街訪認識議題<br />\n<br />\n鄺葆賢於2015年夥拍游蕙禎參選黃埔選區，游以300票之差落敗，鄺則當選黃埔西區議員，以數十票之差打敗時任區議會主席劉偉榮。居民反應最能反映現實，兩年過後，她看到社區甚至整個香港面對的問題癥結，不是街坊有否立場，而是如何令議題有存在感，「講真，支持同反對嘅人，遠遠少於唔知道嘅人」。<br />\n<br />\n新手上任，最能發現舊有做法如何不合理，亦自覺有責任持續反映情況，「例如政府冇一個archive記錄有啲咩諮詢工作做緊，如果延期都唔會話返畀咁多個party知，呢啲其實都係可以改善」。大白象之外，社區亦充斥小白象，但礙於議席比數無力否決，「區議會唔係做唔到嘢，如果真係夠人數，好似觀塘個噴泉唔會上到立法會」。<br />\n<br />\n高鐵宣傳片　市民信十足<br />\n<br />\n鄺葆賢形容，區議員位置遠較一個地區組織多資源和監察權力，即使普通如政府熱線1823，對議員投訴的處理方式亦不一樣，「要限時限刻一定要覆你，唔會石沉大海冇回應」，議題亦不會在社區輕易「被隱形」，因會議上一切有錄音記錄，「你提出咗問題人哋就要跟進」。<br />\n<br />\n走入社區，最大問題並非居民間各有立場，而是很多人根本連議題也未認識。以高鐵通車宣傳片涉誤導港人為例，道理易懂，「但係好多人對開站係唔知乜事，好多龐大機器講48分鐘去到廣州，佢哋真係會信㗎喎」。<br />\n<br />\n本職醫生工作繁忙，每月總有數天「直踩」，下班後直接由醫院出發開區議會或回議辦工作，珍惜與街坊相處時間。不時擺設公民街站，將公共議題融入活動，目的或許只是簡單如令公眾得知議題存在。<br />\n<br />\n<img src=\"https://static.appledaily.hk/images/apple-photos/apple/20171222/large/a12a01c.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171222%2Flarge%2Fa12a01c.gif&h=37928d32&s={SIZE}\" /><br />\n鄺葆賢不時設街站，珍惜與街坊的相處時間。何家達攝"}]}