{"tid":268378,"cid":12,"subCid":0,"title":"我地相識都算係一場緣份","createTime":"2017-06-03T04:25:02.000Z","updateTime":"2017-06-05T04:13:58.000Z","uid":23552,"like":4,"dislike":0,"uniUserReply":0,"replies":[{"pid":"670e1208f78a84dec2d3e6c662d41f8f9c339885","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T04:25:02.000Z","msg":"我叫陳進，今年二十歲。自從果一次意外之後，我兩邊耳仔聽力愈嚟愈差，幾乎聽唔到任何聲音。我嘅世界漸漸變得寧靜，聲音係令人覺得有活力，有節奏嘅，但我已經唔可以再享受聲音嘅樂趣。聽唔到聲令要靠讀唇嚟理解人地講嘅嘢，亦都係因為咁，我嘅反應比一般人慢。<br />\n<br />\n我依家同一個相識咗十幾年嘅朋友（由小學識到依家），夾份係荃灣租咗一間細細地嘅劏房一齊住，雖然環境就惡劣咗少少，但起碼叫做有瓦遮頭，已經好滿足。<br />\n<br />\n我呢個朋友就叫呀鋒，同我一齊係尖沙嘴一間餐廳到做侍應，讀唔成書，冇能力做啲專業嘅工，加上我耳仔聽唔到嘢，肯請我已經算好好，呀鋒呢？佢就乜都冇所謂嘅，只要有女溝就乜都得。<br />\n<br />\n我其實自細就有一個夢想，就係做一個音樂家，幫人作曲填詞。<br />\n<br />\n可惜係果次意外之後我已經唔可以再實現呢個夢想，我只可以將我細過所學嘅音樂，節奏，記住係個腦入面，去到依家當我空閒嘅時候就拎返個結他出嚟，重覆我以前彈過嘅節奏。"},{"pid":"2ffad011c385b19cc47b054c7414c7d31f8cb239","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T04:26:14.000Z","msg":"今日係特別嘅一日，係我第一次遇到佢。<br />\n<br />\n每天如常嘅機械生活方式，起身，刷牙，洗面，出門口。 早餐呢？我地兩個做侍應架嘛，早餐緊係係公司食啦。因為我聽唔到聲嘅關係，我係聽唔到鬧鐘，所以每一日我都係要用意志力去令自己起身（講到好似好難咁），其實只要習慣咗就冇咩大問題。<br />\n<br />\n所以呢，呀鋒每一次都係遲起身過我，每一次都要我去叫佢起身，不過我都已經習慣，鬼叫佢係我兄弟咩。（not gay)<br />\n<br />\n「敲敲㪣！」<br />\n<br />\n係我柯緊尿嘅時候呀鋒無啦啦走入嚟刷牙洗臉。<br />\n<br />\n「喂！我用..緊廁..所呀！」<br />\n<br />\n「拿我敲咗門架啦，係你自己聽唔到咋。」<br />\n<br />\n「咁..我..我用緊...」<br />\n<br />\n「唉..得得得，我搞掂，比返你用。」<br />\n<br />\n真係冇佢咁好氣。<br />\n<br />\n「早晨，霞姨！我..我.要火腿蛋麵..唔..唔該！」<br />\n<br />\n霞姨係我地餐廳嘅老闆娘，佢雖然係老闆，但係做嘢事事親力親為，對我地啲伙記好好，所以我地啲關係都好融合，唔似出面啲餐廳咁。<br />\n<br />\n「呀鋒仔呢，食乜呀，成Q日冇嚟精神，又失戀呀？」<br />\n<br />\n呀鋒反咗下白眼，<br />\n<br />\n「失咩戀呀，牛肉麵呀！」<br />\n<br />\n我同呀鋒換完制服之後就一齊坐低食早餐。<br />\n<br />\n「喂..呀鋒..你..定性啲啦..成日帶埋啲唔三唔四嘅女仔...上嚟..！」<br />\n<br />\n「屌！扮咩呀你，你係聾咋，扮咩好仔呀....」<br />\n<br />\n雖然我父母嘅關係係我細個嘅時候已經曲曲折折，但我仍然對愛情充滿希望，係我心目中，愛情應該要好似童話世界一樣咁美好，而愛上一個人就應該對佢從一而終，不離不棄，我相信我都會好似佢地咁等到佢。<br />\n<br />\n「進仔！今日好多外賣呀，拿拿林幫手送幾轉先！」<br />\n<br />\n「哦..好...好..！」<br />\n<br />\n又係聽唔到聲嘅關係，係條街上面我都更加小心，有時仲會係腦入面FF返啲聲音出嚟，例如紅綠燈，汽車聲咁。<br />\n<br />\n兜兜轉轉終於送到最後一袋，而呢一袋亦都係最重果一袋，個地址係一間Dance studio。<br />\n<br />\n「唔該...送..送外賣架！」<br />\n<br />\n係studio入面嘅人完全冇理到我，於是我行入去佢地間studio入面再講多次。<br />\n<br />\n「嘩！有嘢食啦，快啲過嚟拎嘢食啦。」<br />\n<br />\n「喂喂喂，你做咩著住鞋踩入嚟呀？」<br />\n<br />\n我烏低身諗住除返對鞋...<br />\n<br />\n「喂喂！仲郁？」<br />\n<br />\n「...比..錢..三..三.三百九十五蚊..」<br />\n<br />\n一班人係到望住我係到笑，不過算啦，都習慣。<br />\n<br />\n「三三三百九十蚊，咁即係九百九十蚊架啦喎？」<br />\n<br />\n呢個時候一個著短褲仔留啡色中短髮嘅女仔，啱啱跳完舞，塊面紅卜卜咁走埋嚟，<br />\n<br />\n「喂，唔好玩人啦，拿，呢到四百蚊。」<br />\n<br />\n「er...我..冇..冇曬散紙..你..」<br />\n<br />\n「唔緊要啦，當你爭住我先啦，你記得還就得啦。（微笑）」<br />\n<br />\n佢笑得好甜，好可愛，估唔到係一班仆街入面，竟然仲有一個咁好咁靚嘅女仔，果然係出於污泥而不染。<br />\n<br />\n跟住落嚟嘅鐘數都好平靜，送下一單，送下一單就係咁過咗一日。<img src=\"http://img.eservice-hk.net/upload/2017/06/03/122604_62ddb1b1b4da98e0294d1000cdfb1cc7.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F06%2F03%2F122604_62ddb1b1b4da98e0294d1000cdfb1cc7.jpg&h=43437d61&s={SIZE}\" />（示意圖）"},{"pid":"f7ad1d4589d5c88ccef30ca04bafd6a8e86689cc","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T04:26:52.000Z","msg":"唔知點解，突然有種感覺好想返屋企彈結他，所以我放咗工之後就拿拿聲搭巴士返屋企。<br />\n<br />\n今日唔知做咩事，特別多人搭巴士，返荃灣架車走咗幾架全部滿人嘅，等多陣終於搭到一架有位坐嘅巴士。<br />\n<br />\n坐咗一兩個站，突然我隔離有男人望住我講嘢，<br />\n<br />\n「喂！Rocky，好耐冇見喎！」<br />\n<br />\n我疑惑咁指住自己，<br />\n<br />\n「係呀，我叫你呀，Rocky咁耐都唔搵我，死咗去邊呀？」<br />\n<br />\n「呀...我..諗..你.認認錯人啦。」<br />\n<br />\n仲有我想講，眼前呢個男人我完全唔識，我英文名唔係叫Rocky囉，叫到我成隻狗咁。<br />\n<br />\n「邊有認錯，你明明就係Rocky！」<br />\n<br />\n我已經唔想理佢，<br />\n<br />\n「咦？呢位你女朋友呀？」<br />\n<br />\n個男人指住坐係我隔離個女仔。<br />\n<br />\n我望一望隔離，原本佢係頭先係studio幫我果個可愛女仔，真係有緣份。<br />\n<br />\n佢好尷尬咁唔知講咩好。<br />\n<br />\n「佢...佢.唔唔係我女..朋友呀！」<br />\n<br />\n「你真係唔係佢女朋友？」<br />\n<br />\n佢塊面紅曬，<br />\n<br />\n「我唔係佢女朋友。」<br />\n<br />\n「你地兩個咁奇怪嘅？一個就唔認係我朋友，一個就唔認係你女朋友，喂！Rocky女朋友，今晚上嚟我到玩呀！橫掂係自己人，今日我生日喎，唔好今晚啦，就依家啦，喂，我唔會.......」<br />\n<br />\n佢塊面就嚟紅到出煙，好不知所措，應該係未試過比啲痴線佬咁樣騷擾過，我起身捉住佢隻手，拖咗佢一齊落車。<br />\n<br />\n「唔該你！」<br />\n<br />\n「哦...唔..唔洗。」<br />\n<br />\n我地呆咗咁對望十秒，<br />\n<br />\n「我走啦！」<br />\n<br />\n佢慢慢咁行走，<br />\n<br />\n「喂...喂！我..我仲仲未還返十蚊..比你。」<br />\n<br />\n佢轉身報以一個甜甜嘅笑容，<br />\n<br />\n「嗯，係啵！嘻嘻，當你爭住我先啦。」<br />\n<br />\n呢個女仔真係好陽光，好甜。淨係個笑容都足以令我回憶成晚，我今晚仲點訓教？<br />\n<br />\n唉，我都係快啲返屋企彈結他，撲熄我燃燒緊嘅慾火，今日真係一個好日子。"},{"pid":"34d9dce6bdb289e3d64228ff77d27627046dd8bd","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T04:37:54.000Z","msg":"<img src=\"/assets/faces/fs/hoho.gif\" class=\"hkgmoji\" />"},{"pid":"3bc902d66c31928e6a7572e1e2b8217057e8c513","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T04:49:19.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"fdde6a189b48eaf9ef0942ffaad46199be0bc8d2","tid":268378,"uid":19005,"like":1,"dislike":0,"score":1,"citedBy":0,"replyTime":"2017-06-03T04:54:04.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"d876eb831db28ae08287f9f9add5f2753e94e0ca","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T05:04:56.000Z","msg":"有冇人睇緊<img src=\"/assets/faces/normal/frown.gif\" class=\"hkgmoji\" />"},{"pid":"cd81e60f9b5ab0b953fa600adb37db63c160438a","tid":268378,"uid":114472,"like":0,"dislike":0,"score":0,"citedBy":0,"replyTime":"2017-06-03T05:18:14.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"fd3dafc9fbab475343deb92e32dea9f68f4b3088","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T05:31:18.000Z","msg":"接下來的幾個星期，我一直想著她。<br />\n<br />\n自從果次之後，我無時無刻都諗住呢個女仔，我好想去了解佢，到依家我連佢個名都仲未知道。<br />\n<br />\n佢間Dance studio keep住都有叫外賣，而每次我知道要送去呢到，我都會好踴躍咁同霞姨講話，<br />\n<br />\n「我去，我..去！」<br />\n<br />\n「丫！呀進仔做咩次次送去呢間咩咩studio你都咁興奮嘅？」<br />\n<br />\n左手揸住杯凍奶茶，右手係到轉緊筆，一面瀟灑嘅呀鋒走埋嚟搭嗲，<br />\n<br />\n「呢個聾仔拍拖呀，你睇佢笑到，嘴角含春咁款，大個仔啦！」<br />\n<br />\n我拎住袋外賣準備行出門口，<br />\n<br />\n「你..你都痴痴線嘅，廢事同你講！」<br />\n<br />\n其實我咁大個仔都未試過拍拖，亦都唔知道拍拖係咩感覺，我問過呀鋒，佢只會答我，<br />\n<br />\n「拿，好撚簡單架姐，溝到，條女聽曬你話，有閪屌！咁就係拍拖啦。」<br />\n<br />\n根本就係扭曲咗拍拖嘅原意，而呀鋒永遠都唔會講得出係咩感覺。<br />\n<br />\n我自己對拍拖嘅理解就係，當兩個人對對方都有好感嘅時候，有機會嘅話就會想進一步發展，即係拍拖；而拍拖呢個階段可以讓雙方進一步了解對方，觀察睇下對方係唔係適合同自己共渡餘生，之後再進一步作出承諾，即係結婚。 <br />\n<br />\n我之所以咁踴躍去送外賣，目的都係想搏下運氣，見多佢幾次，可能我真係鐘意咗佢。<br />\n<br />\n但係呢兩三個星期，只係有一兩次係studio到見到佢，而每次佢都好努力咁係到練緊舞，有時我都會企係出面望住佢跳舞，睇住佢練習都係我嘅樂趣之一，佢每一個動作都做得好標準，好靚。"},{"pid":"e5f2c94c57be00475d525ffe11663a7a887c77f7","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T05:55:50.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"058d02ece9d9eebfe66cb0f747ddb53124e6e110","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T06:11:42.000Z","msg":"起身、返工、放工同返屋企。我諗係香港呢個生活模式大部人都係咁，有時唔係唔想去娛樂，唔係唔想去行下街，但係有時返完工，身心疲倦，真係唔好話去行街，果陣其實大家都係到諗，返到屋企我一定即刻上床訓教，之後亦都會有好多人返到去㩒下電話，㩒㩒下就兩三點，訓得少聽日又攰住咁起身返工，日復日，夜復夜咁樣生活，仲邊有精神去娛樂呀。<br />\n<br />\n有人頂唔順就會選擇輕生，而亦都有人會搵其他嘢去支撐住自己，為自己枯燥嘅生活調劑一下，音樂、運動、打機，甚至係拍拖，有咗呢啲嘢做支撐，捱下捱下咁就一世。<br />\n<br />\n而我？我都會去彈結他去調劑我嘅生活。<br />\n<br />\n放工時間，我再次咁搭巴士返屋企，但係今次就好唔好彩啦，連放工都要企，又係冇位坐。<br />\n<br />\n望住咁擠擁嘅車廂，有時都會係到諗，點解我地嘅生活要咁辛苦？不過無計啦，要生存，要搵兩餐，幾辛苦都要捱落去。<br />\n<br />\n係到幻想緊自己生活可以轉變，可以唔洗返工，可以淨係做自己想做嘅嘢果陣，我先發覺，原來佢，都係係呢架擁擠嘅車廂入面。<br />\n<br />\n我不斷偷望佢白滑嘅面蛋，而佢亦都意識到我嘅存在，開始望返我轉頭，望下又笑下，大家又怕醜又面紅，呢啲小動作對我嚟講已經好幸福，唔知佢又覺得我點呢？<br />\n<br />\n呢個時候到咗最多人落車果個站，班人一窩蜂咁擁去落車位，我就比佢地推到去呢個女仔到，我心跳加速，塊面紅過關公，我同佢之間嘅距離差唔多嘴對嘴咁滯，而我即刻扶住個手柄，我控制唔到自己，好近距離地深情咁望住佢。<br />\n<br />\n突然，架車急轉彎，佢企唔穩用手捉住我臂彎，意外地我佢錫咗落我到。<br />\n<br />\n我地嘴對嘴咗十秒，呢個時候架車亦都到站，佢好尷尬咁跑走咗，匆忙中佢跌咗本相薄落地，<br />\n<br />\n「喂...你...你跌咗嘢！」<br />\n<br />\n佢走得太快，聽唔到我講嘢。<br />\n<br />\n諗返起頭先錫嘅感覺，真係好舒服，佢嘴唇好軟熟，甜甜嘅感覺，真係可惜...仲未問到佢叫咩名。"},{"pid":"fe62ec215419334e214325b2f65a39893827de53","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T06:41:42.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"b7d1571dd48ad565c286bfab2d18636fdaf866a6","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T07:02:06.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"38d9becdab6b7550934090a7d39d38114aed6289","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T07:25:03.000Z","msg":"我<img src=\"/assets/faces/normal/smile.gif\" class=\"hkgmoji\" />"},{"pid":"a92fd1bb12dcc2d84eeaf05ea0d84b84ecb59041","tid":268378,"uid":106130,"like":0,"dislike":0,"score":0,"citedBy":0,"replyTime":"2017-06-03T08:17:41.000Z","msg":"<img src=\"/assets/faces/normal/kill.gif\" class=\"hkgmoji\" /> 睇緊出快啲"},{"pid":"71ef06793cab85ae52e0676fdf89f14c5e4fab46","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T08:33:56.000Z","msg":"<blockquote><img src=\"/assets/faces/normal/kill.gif\" class=\"hkgmoji\" /> 睇緊出快啲</blockquote><br />\n多謝你"},{"pid":"dac817d5410414f98aff3e969a1a9ae083a27610","tid":268378,"uid":77388,"like":0,"dislike":0,"score":0,"citedBy":0,"replyTime":"2017-06-03T08:48:57.000Z","msg":"快！！！<br />\n但係錫嗰下有啲勉強<img src=\"/assets/faces/normal/hoho.gif\" class=\"hkgmoji\" />"},{"pid":"845b832161f019f1606a5b1868f66a90597dcf3b","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T08:51:53.000Z","msg":"<blockquote>快！！！<br />\n但係錫嗰下有啲勉強<img src=\"/assets/faces/normal/hoho.gif\" class=\"hkgmoji\" /></blockquote><br />\n<img src=\"/assets/faces/normal/hoho.gif\" class=\"hkgmoji\" /> thank"},{"pid":"7c2d41fa6daef25f4734aaedc906b8a38eb75867","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T09:52:55.000Z","msg":"返到屋企，我鞋都未除，就拎佢本相薄出嚟欣賞，呢本相薄入面所有相都係關於跳舞嘅，入面大多數都係佢地舞隊嘅團體照，一路揭就搵到一張淨係得佢一個影嘅相，佢嘟起個嘴對住部相機自拍，好可愛。<br />\n<br />\n我情不自禁咁拎咗張相出嚟，用電話影低咗佢，當我好入神咁欣賞緊佢嘅時候，呀鋒突然從後搶咗張相，<br />\n<br />\n「嘩！睇過，溝到啦？相都有埋，勁喎聾仔，不過質素麻麻！」<br />\n<br />\n「喂...比返我，咁樣..都質素麻麻...起碼好好過你帶返..嚟果啲..啦！」<br />\n<br />\n我嘗試搶返張相，係追追逐逐期間，呀鋒一下甩手就將張相fing咗落個水桶到。<br />\n<br />\n「喂！...唉..濕..曬啦！」<br />\n<br />\n我即刻拎返張相出嚟，用件衫印返乾佢，張相真係...愈睇愈靚。<br />\n<br />\n「喂！呀鋒..你覺得鐘意一個人係點架？」<br />\n<br />\n「好簡單，就好似中咗毒咁，無論佢做乜嘢你都係覺得係好正，日手夜夜都諗住佢，見面會心跳加速之類...」<br />\n<br />\n「嗯...」<br />\n<br />\n「屌你古古怪怪，你唔係鐘意咗我呀嘛？咦，好撚嘔心...！」<br />\n<br />\n人有時候就真係好矛盾，我覺得自己可能鐘意咗佢，但其實自己係咪真係鐘意呢？我相信呢個問題好多人都發生過，就係當一個人未試過拍拖或者好耐都冇拍過拖，當一有異性同佢交流或者有少少親密行為嘅時候，就會對佢產生好感，但係唔係鐘意？我又覺得未去到呢一步，定係我只係欣賞佢呢？感情真係好難捉摸。"},{"pid":"941f5abe2308bf221b22275d00c65bc82981d1a1","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T09:53:32.000Z","msg":"但係又唔係欣賞嘅人就一定會鐘意、會想去追佢，有啲只係純欣賞，其實一啲興趣都冇。<br />\n<br />\n而我覺得『欣賞』有好多種，例如...<br />\n<br />\n係學校見到隔離班嘅校花，或者係係條街到見到個大波妹。<br />\n<br />\n電視見到嘅藝人、歌手，電影或者連續劇嘅女主角等等。<br />\n<br />\n寫文寫得好嘅人、有特殊技能，又或者跳舞跳得好好嘅人。<br />\n<br />\n呢啲都可以歸納做欣賞，咁...我係咪只係純粹欣賞佢呢？<br />\n<br />\n至於我覺得要去到『鐘意』，就一定要有啲特殊條件。<br />\n<br />\n最重要嘅係一定認識對方，仲要好傾得果種，但對於淨係睇過一眼或者係唔熟嘅人係好難鐘意，同埋最少都要識咗一排大家都熟悉之後先有可能產生好感或者鐘意果個人。<br />\n<br />\n佢叫咩名又唔知，又未傾過計，又唔熟，唉...我好亂呀！"},{"pid":"e54add53acca6b4bd9a51bb094390374a0c6b3de","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T10:47:32.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"cf1406c031040ac7a22e8f23a54dc8ef57ba212d","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T12:42:43.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"28f86c9b881da4877231527edd041fdb2818239c","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-03T16:04:07.000Z","msg":"之後果幾個星期，佢間studio已經冇再叫外賣，我都好耐冇見過佢，唔知係咪上次搞到佢驚咗我？個心硬係un住un住，所以我決定放工走上去佢studio到搵佢。<br />\n<br />\n「hi...我想搵..呢個女仔...。」<br />\n<br />\n一入到去間studio成班已經垂頭喪氣，冇嚟精神又好唔開心咁，當我話搵呢個女仔嘅時候，<br />\n<br />\n「點解你會有佢張相？走啦！佢唔係到啦！」<br />\n<br />\n「哦...我.我想還返本相簿比佢！」<br />\n<br />\n成班人已經冇心情理我，示意叫我離開。<br />\n<br />\n其實佢唔係到我咪下次再上嚟搵佢之後比返佢囉，洗唔洗咁惡，我唔會放棄，聽日再嚟搵過佢。<br />\n<br />\n當我轉身離開嘅時候，佢地其中一個人叫我，<br />\n<br />\n「喂！」<br />\n<br />\n「喂！！」<br />\n<br />\n「喂！！！」<br />\n<br />\n佢追咗上嚟，拍我膊頭，<br />\n<br />\n「你聾架？我叫你呀！」<br />\n<br />\n「唔..唔好意思..我真係聾，我係靠讀唇嚟理解你地講咩架。」<br />\n<br />\n「哦，sorry，你想還呢本概簿就還返比佢屋企人啦，唔好再嚟呢到搵佢啦，拿！」<br />\n<br />\n佢遞咗張紙仔比我，示意叫我離開。<br />\n<br />\n張紙寫咗佢嘅屋企地址，我見依家只係六點幾，所以決定去佢屋企到還返本相簿比佢。<br />\n<br />\n去到呢一刻我已經好肯定我真係鐘意咗佢，即使我未同佢傾過計，即使我同佢未熟，即使我仲未知道佢個名，但係眼前我呢一個好想見到佢嘅感覺，一定冇錯，就算係錯，起碼我都嘗試過。"},{"pid":"7db03aa34e6377f0988d275496b4d997255e6801","tid":268378,"uid":106130,"like":0,"dislike":0,"score":0,"citedBy":0,"replyTime":"2017-06-03T21:25:02.000Z","msg":"<img src=\"/assets/faces/normal/frown.gif\" class=\"hkgmoji\" /> 唔係死左下化"},{"pid":"aa4b4565e65d1cbf55a586e17477abfc1b034a71","tid":268378,"uid":23552,"like":0,"dislike":0,"score":0,"citedBy":0,"replyTime":"2017-06-04T02:08:16.000Z","msg":"<img src=\"/assets/faces/normal/smile.gif\" class=\"hkgmoji\" />"}]}