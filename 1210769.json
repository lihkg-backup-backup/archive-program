{"tid":1210769,"cid":33,"subCid":0,"title":"啱啱去到中環 忍唔住喊咗","createTime":"2019-06-12T14:24:29.000Z","updateTime":"2019-06-12T14:35:39.000Z","uid":16086,"like":7,"dislike":1,"uniUserReply":2,"replies":[{"pid":"e3ebb562646d9ddd6321f2aae7f3b2852e80b14c","tid":1210769,"uid":16086,"like":0,"dislike":0,"score":0,"citedBy":0,"replyTime":"2019-06-12T14:24:29.000Z","msg":"今日我地佔領 去到最後嗰時 係我地沉唔住氣 推進先嘅<br />\n雖然我地冇掉磚 冇狂毆啲狗 只係迫到佢地入立法會<br />\n再圍住佢地唔比佢地出黎<br />\n但係 事實上 係我地喐手先<br />\n佢地係「攞正牌」對付我地 用催淚彈<br />\n之後我地所有人比佢地趕 我比佢地趕去香港站方向<br />\n雖然我地都盡力 退完之後會停低睇下有冇機會再上<br />\n但係佢地不停射 我地一啲機會都冇<br />\n直接敗走去到香港站<br />\n我同幾個同行嘅人都失散左<br />\n面對催淚彈 好多人都直接離開 因為真係一啲都唔好受<br />\n而且已經曬左半日 有啲甚至係琴晚已經喺度<br />\n但係我地嘅付出 可能付諸流水<br />\n我好唔開心 好內疚<br />\n警犬一哥話我地係動亂 大家再留低 代價可能好高<br />\n而且我地聽日仲可唔可以出黎呢？<br />\n<br />\n嗰時因爲擔心其他同行人嘅安危<br />\n我先送左幾個走 自己再去搵埋走散左嘅人<br />\n原來佢地已經去左中環<br />\n<br />\n我喺香港站行過去 一出到天橋望落下低<br />\n就見到好多車喺下面 下面咩車都有<br />\n有私家 有巴 有貨van<br />\n好記得有部狗車黎左 所有車一齊嗶佢<br />\n嗶到佢掉頭走 然後橋上面嘅人為佢地打氣<br />\n有今日佔路嘅人 亦有啱啱放工嘅打工仔！<br />\n嗰下我已經忍唔住喊<br />\n大家上下一齊叫 香港人！ 加油！<br />\n然後我同啲fd又喺橋上面觀察 發現今日嘅年輕人少左<br />\n但係多左好多打公仔接力<br />\n好記得有一男一女 男嘅西裝 女嘅著裙<br />\n佢地去物資部拎頭盔眼罩口罩<br />\n代替我地一班年輕人 接我地力<br />\n<br />\n仲有好多好深刻嘅畫面<br />\n喺冇大台嘅情況下 大家包容萬眾一心只為抗惡法<br />\n再冇咩割席篤灰   和理非 武力 甚至基督教<br />\n大家互相支持 欣賞<br />\n仲有一班年輕人喺佔領時指揮<br />\n議員夜晚同朝早都出黎幫市民<br />\n又喺商場救人<br />\n好多好多好多<br />\n<br />\n搭巴士嗰又諗起 忍唔住 喊到成隻狗咁<br />\n落埋車都收唔到 香港人未試過咁團結<br />\n<br />\n我已經返左去休息 但係仲有好多人喺出面戰爭緊<br />\n希望你地每個都平平安安"},{"pid":"6e069f43ab2802a53bafca66dc2daf816ad5a575","tid":1210769,"uid":73509,"like":1,"dislike":0,"score":1,"citedBy":0,"replyTime":"2019-06-12T14:35:39.000Z","msg":"<img src=\"/assets/faces/normal/bouncy.gif\" class=\"hkgmoji\" />"}]}