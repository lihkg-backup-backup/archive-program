{"tid":2094095,"cid":12,"subCid":0,"title":"<校園愛情>《我因為音樂而溝到你，而你亦因為音樂而離開左我》","createTime":"2020-07-04T10:30:31.000Z","updateTime":"2020-07-05T16:00:12.000Z","uid":307803,"like":1,"dislike":0,"uniUserReply":6,"replies":[{"pid":"239edcead899ec0a9fc00fe040b0d560825b769a","tid":2094095,"uid":307803,"like":0,"dislike":0,"score":0,"citedBy":0,"replyTime":"2020-07-04T10:30:31.000Z","msg":"今次係小弟我第一次寫故，覺得好睇就支持下啦比個正評，有咩唔好/想屌嘅地方盡情講，希望呢篇故可以令你地睇得開心，回味下中學時期嘅野。<br />\n<br />\n「組爸，你呢？你有冇試過寫歌啊？」我大學music society Oday嘅組仔女問我。 <br />\n「都算有寫過幾首嘅，不過都好耐之前既事啦。」 <br />\n「嘩！唱黎聽下啊不如！」 <br />\n然後其他人都開始起哄「唱黎聽！唱黎聽！唱黎...」 <br />\n咁嘅情況都唔到我唔唱架啦，咁就揀左我第一首寫既歌唱比佢地聽 －《故事》 <br />\n<br />\n 我就講下到底自己邊位先啦，不過一個得170嘅毒撚仔都冇咩好講架啦，名就叫陳善言，可能因為我把口講出黎嘅野一啲都唔符合我個名，所以個個都叫我阿陳。今年話咁快就year4啦，但點解我呢個摺友竟然會係到做人組爸既呢？之唔係因為我個fd阿文係mus soc嘅莊員囉，又搵唔夠人，咪要我黎幫手。唉，鬼叫係fd咩，要我拋頭露面都冇得say no架啦。然而呢一次既Oday，一個突如奇來嘅表演，又令我諗番起一個回憶，一個我呢世都係心中嘅回憶，一個關於《故事》嘅故事。 <br />\n<br />\n相信大家都知中學時期，每班都一定有一兩個搞屎棍既同學，上堂串老師，又成日講爛gag引全班笑嘅人，而我果班嘅搞屎棍正正就係我，同依家咁摺嘅我好似兩個人咁。通常呢啲人嘅人緣都好好架，成日氹到人開心啊麻，所以去到邊都有fd咁濟，而我都唔例外，由a班到d班都有fd，好多人識我，但我從來冇因為呢樣野而開心過，因為其實果班都只不過係hi bye fd，見到面咪又係鳩up下吹下啲無聊野，之後就冇架啦。因為你做慣左開心果，根本就唔會敢比人見到你頹嘅一面，就算琴晚同屋企人嘈完交，第二日就要扮冇野咁繼續搞笑。 <br />\n我知，你地會話做唔做開心果係你自己揀架姐，但當有一次，因為發生左樣唔開心嘅事，帶住個頹樣番學就聽到有人開始「喂，阿陳咩事啊？」 <br />\n「咁靜嘅佢，無咩野下化？」 <br />\n<br />\n咁試問仲點敢頹比人睇，點敢放負，所以我除左兩個死黨逼我飲酒果陣之外，一直都冇係人地面前表現出自己唔開心，永遠都收收埋埋，直至係中四果年遇上一個好不一樣嘅女仔。"},{"pid":"f6c029c42cbb23843ca7ec17f716f08156a592ff","tid":2094095,"uid":307803,"like":0,"dislike":0,"score":0,"citedBy":0,"replyTime":"2020-07-04T10:36:18.000Z","msg":"我有個IG，入面會COVER下呢個故出現過嘅歌，等大家可以更加有話面，如果有巴打想聽就LM啦!"},{"pid":"d8e2143e037212f38a846eb4e6a1caaee43741bb","tid":2094095,"uid":307803,"like":0,"dislike":0,"score":0,"citedBy":0,"replyTime":"2020-07-04T10:37:41.000Z","msg":"佢叫做阿欣，佢點不一樣？先講個樣，眼大大，臉尖尖，有又長又黑...嘅秀髮，屌，用文字我真係形容唔到佢有幾咁靚，靚得黎仲要純，純得黎又要有氣質，如果要我講邊個女明星似佢嘅話，我會講係janice man，總之就係我中意果type啦，第一眼見到佢就好想識佢，好似一見鐘情咁，但正因為佢係咁樣嘅條件，令我覺得佢好有距離感。<br />\n<br />\n好多人都話中學嘅女神永遠身邊都有一兩件豬排，呢個就係佢第二個不一樣嘅地方啦，我地呢級有四個女神，阿欣就係其中一個，就好似唐伯虎點秋香嘅春夏秋冬咁，唔洗講，阿欣緊係我心中嘅秋香，佢地四個永遠糖黐豆咁，影形不離，不過咁樣令本身嘅距離感再加重左，好似更難認識咁。 <br />\n<br />\n <br />\n第三個不一樣嘅地方就係，永遠我係班上面搞gag佢都係無表情架 ! 連笑都唔笑下架屌你，我點知的？冇聽過唔知邊位心理學家講過咩，人係自己大笑完後望向嘅第一個人就係佢中意或最有興趣嘅人啊麻，所以我唔係昅女架，係自然反應姐。但有時真係心諗，屌，比下面啊女神，我搞盡腦汁，都係為搏紅顏一笑姐，唔通真係要我放火玩老師你先識笑咩。所以因為咁，我都慢慢放棄左想去追佢嘅諗頭，實在太有距離感，太難啦... <br />\n<br />\n <br />\n直到第一次同佢講野，就係嘈交... <br />\n<br />\n <br />\n「咦！有3枝結他係到嘅？」我飯腳加死黨阿俊指住課室入面嘅結他講。 <br />\n<br />\n「喂，音樂才子，快d表演下啦，好悶啊！」我第二個死黨阿成又加把咀。 <br />\n<br />\n「咪搞啦，又唔知係邊個嘅，一陣個主人介意，我咪比人屌，不了不了。」 <br />\n<br />\n「我今朝見阿桐拎番黎架，佢同我咁fd，佢唔會介意嘅！」阿成又係到講，仲撞一撞我個膊頭。 <br />\n<br />\n下一刻就係阿俊行左上前拎左其中一枝結他比我。 <br />\n<br />\n都比佢地擺埋上手啦，又見人少少，我咪露兩手囉，首先彈左首個個人都識嘅《River flows in you》，然後再自彈自唱左首《櫻花樹下》，本來係班房食緊野嘅同學個個都望住我，一副估你唔到喎嘅表情，講真，都咪話唔爽，昅女就多姐，比女昅真係少之有少。 <br />\n<br />\n <br />\n咁我就講下我點解會識音樂啦，因為我舅父都算有錢，佢屋企成日都有唔同嘅野玩，好細個果陣去佢屋企見到枝結他，我就去興奮咁行左埋去玩。 <br />\n<br />\n我舅母就話：「言仔好似好中意喎，不如就攞番屋企玩啦，反正你表哥學左1個月就話冇興趣啦。」 <br />\n<br />\n就係咁我就開始接觸音樂，不斷上網自學，慢慢都變到見得下人，我諗我都算係有天份嘅。 <br />\n<br />\n <br />\n<br />\n「你做咩係到彈我部結他啊！」一把好似好嬲但又好甜嘅聲音同我講。 <br />\n<br />\n原來係阿欣，佢係班房門口一隻手叉住腰一隻手指住我咁講，佢塊臉紅紅地，對眉頭皺到夾死烏蠅咁，睇得出佢都真係幾嬲下，但之後諗番起都覺得佢成個神情好可愛！ <br />\n<br />\n但當刻嘅我心入面得5隻字：金翅仆街鳥..."},{"pid":"71a7648f5df9f2ca2989c36c968c8e80dc6ea791","tid":2094095,"uid":308710,"like":0,"dislike":0,"score":0,"citedBy":0,"replyTime":"2020-07-04T10:43:49.000Z","msg":"推 得嗰兩篇文唔夠喉<img src=\"/assets/faces/normal/kill.gif\" class=\"hkgmoji\" />"},{"pid":"524f39faafa926a824076ce14ea62389f60f7142","tid":2094095,"uid":308467,"like":0,"dislike":0,"score":0,"citedBy":0,"replyTime":"2020-07-04T10:53:00.000Z","msg":"推一推先<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"eaf0ffc15571994608c014da39e1a66eb9592520","tid":2094095,"uid":92558,"like":0,"dislike":0,"score":0,"citedBy":0,"replyTime":"2020-07-04T10:53:59.000Z","msg":"<img src=\"/assets/faces/dog/wet.gif\" class=\"hkgmoji\" />留名"},{"pid":"583bd82dd75fc90abf0292f58b63e5e7c3feaa75","tid":2094095,"uid":336433,"like":0,"dislike":0,"score":0,"citedBy":0,"replyTime":"2020-07-04T12:07:01.000Z","msg":"推推推 想聽下首歌<img src=\"/assets/faces/normal/like.gif\" class=\"hkgmoji\" />"},{"pid":"1260af30b570e8febde357fb325c713de9f63401","tid":2094095,"uid":307803,"like":0,"dislike":0,"score":0,"citedBy":0,"replyTime":"2020-07-04T12:52:13.000Z","msg":"我望一望身邊嘅阿成同阿俊，佢地即刻逃避我嘅眼神，扮曬一副唔關佢地事嘅樣，慢慢行番去自己個位到，我心諗：屌你兩個死仔，之後一定搵番你地算帳。 <br />\n<br />\n 「我問你做咩彈我部結他啊！」阿欣由一隻手叉腰變到兩隻手，鼓起泡腮好嬲咁望住我。 <br />\n<br />\n 當時嘅我岩岩先係班同學面前型完，依家突然比個女仔指住黎鬧，搞到我覺得自己好鬼瘀，所以就算對方係自己嘅女神，我都唔想認輸，做淨係比人鬧果個。 <br />\n<br />\n 「咩...咩啊，部結他寫你名架！」嘩屌，呢句講完都覺自己好撚小學雞。 <br />\n<br />\n 「你...你..！」阿欣好似嬲到講唔到野咁，對大眼仲要慢慢變到水汪汪咁，仲要紅紅地。仆街，佢唔係想喊下化！ <br />\n<br />\n佢充滿殺氣咁行黎我個位，去到呢個地步，我都唔想搞大件事啦，我就即刻起左係身，點知可能佢太嬲嘅關係，佢企得好埋好埋，我低頭望住佢，好近，我同佢個頭只係相差一把簡尺咁嘅距離，我個心跳得好快。望住佢就快流出黎嘅眼淚，我諗我都係得番一個選擇。 <br />\n<br />\n 「對...對唔住囉，我依家幫你放番好佢，一定冇下次。」我戰戰兢兢咁講 <br />\n<br />\n 講完就即刻好小心咁放番佢部結他入袋，然後唔敢望住佢咁行番出班房，去廁所冷靜一下。 <br />\n<br />\n 「嘩屌...佢咁大反應嘅，枝結他要成幾萬蚊咩。」阿成入左黎廁所搵我。 <br />\n<br />\n「屌你啊！仲好講，依家係你唔岩在先啊仲怪鳩人，比你害撚死啊！」 <br />\n<br />\n我諗佢聽到我咁重嘅語氣，佢都知我真係嬲左，所以收埋左佢岩岩個態度。 <br />\n<br />\n「喂sorry囉阿陳哥，細佬我搞錯左，認錯左枝結他，唔好嬲我啦，最多...聽日請番你食飯啦！」 <br />\n<br />\n「番去上堂啦柒頭。」 <br />\n<br />\n 咁我都知阿成唔係有心玩我嘅，就由佢啦，不過我諗諗下都好好奇，點解阿欣會咁大反應呢，話就話音樂人視自己樂器為寶姐，都未至於比人彈下就想喊掛，而且據我所知，阿欣佢地拎結他番黎係報左學校d初級興趣班，應該都係初學者，未對部結他有咁濃厚嘅感情掛。 <br />\n<br />\n 我就帶住呢個疑惑去上埋晏就嘅堂，因為岩岩激嬲左自己個女神，根本冇咩心情聽書，所以就得閒偷睇下阿欣，見佢好似都已經冇咩事咁，個心總算都安落番啲，但我真係好想知道當中嘅原因。"},{"pid":"bfb659fbe12b8da6385fdbc00babd2e6a56ca9e2","tid":2094095,"uid":308467,"like":0,"dislike":0,"score":0,"citedBy":0,"replyTime":"2020-07-05T09:40:04.000Z","msg":"留多次名先<img src=\"/assets/faces/normal/agree.gif\" class=\"hkgmoji\" />"},{"pid":"36786e4b4cd435e3bb36c94ac28233ce0d480153","tid":2094095,"uid":318488,"like":0,"dislike":0,"score":0,"citedBy":0,"replyTime":"2020-07-05T16:00:12.000Z","msg":"本身仲未訓醒嘅我當堂醒曬，如果係未發生琴日件事嘅話，我諗我會超級開心，但依家都唔知點算好，我轉頭望一望個位，好彩阿欣都仲未番到，可以比小小時間我做心理準備。<br />\r\n<br />\r\n「喂！死仔，你就好彩啦，有得同自己女神坐！屌，我要同全班最豬果個坐啊！」阿成頹住咁走埋黎同我講。<br />\r\n<br />\r\n但依家嘅我根本冇心情理佢啦，到底我應該點做好呢，扮咩都冇發生撩下佢傾計？定係就尷尷尬尬咁過左呢個學期佢算呢&hellip;<br />\r\n<br />\r\n話咁快阿欣就番到，佢一入班房就走去黑板到睇一睇個坐位表，佢起初見到自己坐邊都冇咩野，點點頭就轉身走埋個位到，點知佢一見到我就露左一副幾驚訝嘅樣，然後就皺一皺左眉頭。呢個時間我心諗，喂屌，你唔係本身連我係邊個叫咩名都唔知下化&hellip;<br />\r\n<br />\r\n「Hi&hellip;」我鼓起好大勇氣咁同佢打左聲招呼。<br />\r\n<br />\r\n「Hi.」佢面無表情，好冷淡咁回覆左我一句。<br />\r\n<br />\r\n其實阿欣本身唔係啲咁冷酷嘅人，以我平時成日昅佢嘅經歷黎睇，佢份人好nice，同人講野果陣永遠有副甜到入心嘅笑容，所以有時啲毒撚同佢講野果陣都會唔覺意變到好怕羞，完全抵擋唔到佢咁可愛嘅「攻勢」。但佢依家對我咁樣&hellip;可想而知佢真到幾唔中意我啦。<br />\r\n<br />\r\n一個星期過去，我同阿欣基本上都冇講過下一句野，我上堂當然有昅下佢啦，而佢都係之前咁，好認真上堂，我都想搵下佢吹水架，但諗起佢咁嬲我，根本完全唔敢同佢講野。<br />\r\n<br />\r\n「點算啊阿桐，係學校教結他果個老師突然話有事教唔到啦，雖然就話會退番啲學費姐，但除左係學校之外仲點搵到咁平既結他班啊，我爸爸咁辛苦先買到枝結他比我，依家點知冇得學&hellip;」我係班務堂果陣訓緊教，點知聽到阿欣講呢番話。<br />\r\n<br />\r\n「放心啦，學校自然會搵番個老師再開班架啦，唔洗驚冇得學啵！」阿桐答佢。<br />\r\n<br />\r\n「都係嘅&hellip;不過都唔知要等到幾時啦。」<br />\r\n<br />\r\n聽完呢番對話，我其實都冇咩感覺，當然都有少少擔心阿欣會唔會因為咁而唔開心啦，但我又可以點啊？只能希望學校快啲搵到個新老師，等阿欣有得繼續學結他啦。<br />\r\n<br />\r\n果日放學番左屋企之後，手機突然就響左一下，我諗都係阿成阿俊果兩隻野搵我打機架啦，點知一睇，係阿桐！？"}]}