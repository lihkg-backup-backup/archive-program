{"tid":488499,"cid":1,"subCid":0,"title":"麥明詩：不止一次比大陸強姦","createTime":"2017-12-03T18:11:06.000Z","updateTime":"2017-12-03T18:11:06.000Z","uid":71584,"like":0,"dislike":4,"uniUserReply":1,"replies":[{"pid":"786333fe3f2723107570f62d0bc7acf4b6f90060","tid":488499,"uid":71584,"like":0,"dislike":0,"score":0,"citedBy":0,"replyTime":"2017-12-03T18:11:06.000Z","msg":"抽水直迫19<br />\n<br />\n#metoo 相信唔少女仔都曾經遭受性侵犯，我亦都唔例外，仲要係唔止一次添；有啲係我阻止唔到；有啲係之後諗番，如果我醒覺啲我可能可以阻止到... 受害者能夠鼓起勇氣面對呢件事，知道錯唔係自己，呢個係第一步。但係之後呢？<br />\n<br />\n呢個時候，受害者除咗自責之外好可能會有兩個感覺：1，報復，to make him pay for his wrongs，人之常情矣，好聽啲嘅term係 &quot;retribution&quot;；2，唔希望呢個人可以繼續危害到其他嘅victim。<br />\n<br />\n當然法治精神唔允許我地以法律之外嘅方法報復，法治精神呢一點相信我喺以前嘅post都有提過。所以要真係除害得黎又要對嫌疑犯公平而唔未審先判，唯一可取嘅方法係透過法律去制裁。<br />\n<br />\n呢個時候，大部分女仔都會放棄，而我自己經歷嘅諗法係咁樣：<br />\n當時得我同佢，姐係口同鼻抝，點解要信我多過佢？咁睇嘅話，佢嫌疑程度只得50:50，但係50:50姐係告唔入啦。而我當時仲要讀緊法律。<br />\n<br />\n所以我希望透過呢個post，分享一啲自己嘅體會。<br />\n首先，要相信court trial。雖然係&quot;my words against his words&quot;，但係其他環境證供都會幫到。檢控官(P)可以cross-examine被告(D)：<br />\nP：點解你要帶受害者返屋企？<br />\nD：幫佢按摩<br />\nP：咁點解唔係喺學校？<br />\nD：...諗住喺邊都冇所謂<br />\nP：定係你怕被人見到？有其他企圖？<br />\n<br />\n就算佢堅持話係屋企冇越界，呢點被告都好難解釋；我唔係律師，相信一個真正律師會可以摧毁被告嘅證供。<br />\n<br />\n第二，想加強個case，就儘量保存好呢啲環境證據。例如，嘗試留有文字證據，透過whatsapp質問對方，例如：<br />\nV：點解你今日要咁樣做？<br />\nD：我做咗啲咩<br />\nV：你叫我除褲<br />\nD：咁先按摩到<br />\n<br />\n雖然咁樣唔足以證明佢非禮，但係已經將佢要你除褲呢一點establish咗冇得拗，佢唔可以喺庭到話：「我冇叫，佢自己話要除」。<br />\n<br />\n就算唔直接對質，同可信任嘅人講番件事，到時呢個人都可以為檢控方作供，而當兩個證供係冇inconsistency，就可以加強受害者證供嘅可信性。<br />\n<br />\n當然一個受驚嘅女仔，喺當刻就可以諗到呢啲嘢，係冇可能嘅。呢啲都係我之後不斷反覆思考先諗到嘅嘢，所以我希望分享可以幫到未受過害嘅女仔。<br />\n<br />\n我相信，法律係最接近公平嘅裁判方法；佢唔係完美，一定有犯罪者法外逍遙；但係比起網絡審判、私刑，法律係有好多程序保障，希望賦予每一個人一個opportunity to be heard。<br />\n<br />\n審訊係一個好困擾嘅過程，就算覺得有足夠證據，有唔少人都會放棄起訴，因為唔想被呢件事纏繞落去。但係我地都唔應該因為怕煩而用其他方法去達到retribution，因為咁樣係對對方唔公平。大佬呀，佢咁樣傷害我，我仲要諗點樣先對佢公平？哈哈我自己都未必做到。但係呢個係我希望追求到嘅ideal。<br />\n<br />\n呢點帶到去最後嘅point：防患於未然。對於我來講，empowerment 除咗係受害之後唔怕講出黎，更有效係可以透過自己嘅力量防止呢個傷害。所以呢啲經歷鼓勵我要懂得自衛 - 我唔係需要打贏一個男人；但係只要製造到一個逃走嘅契機就已經足夠。於是幾個月前我決定咗要學柔術<br />\n<br />\nPS，大家可能會問我點解冇採取進一步嘅行動，咁係因為事情係喺內地發生，香港法庭係冇jurisdiction...<br />\n<br />\nPPS，我真係唔係律師，只係讀過啲theory，好多都還咗俾老師，所以有需要請尋求專業法律意見<br />\n<br />\n<a href=\"http://m.facebook.com/story.php?story_fbid=2057067224319995&amp;id=1146255388734521\" data-sr-url=\"https://r.lihkg.com/link?u=http%3A%2F%2Fm.facebook.com%2Fstory.php%3Fstory_fbid%3D2057067224319995%26id%3D1146255388734521&d=FoUqEXIYCekD%2FWcRzGgbQ5Uc5Mn1qk%2F8nAzLhrzJJK4%3D&h=5ba3ebe1\" data-auto-link target=\"_blank\">m.facebook.com/story.php?story_fbid=2057067224319995&amp;id=1146255388734521</a>"}]}