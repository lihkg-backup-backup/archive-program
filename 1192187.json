{"tid":1192187,"cid":5,"subCid":0,"title":"和理非有咩問題","createTime":"2019-06-08T09:52:47.000Z","updateTime":"2019-06-08T09:52:47.000Z","uid":160637,"like":5,"dislike":2,"uniUserReply":1,"replies":[{"pid":"f9931e5b8a725780faa6e6b007152becf41b2015","tid":1192187,"uid":160637,"like":0,"dislike":0,"score":0,"citedBy":0,"replyTime":"2019-06-08T09:52:47.000Z","msg":"（呢度講嘅和理非唔代表唔可以衝，而係講緊唔用暴力、清醒噉衝）<br />\n<br />\n暴力抗爭需要廣泛支持同埋足夠力量，但而家現實係我哋兩樣都冇，係噉嘅情況下失敗咗重會有後遺症：抗爭空間收窄、抗爭力量分散內哄、失去潛在支持者⋯⋯我哋亦可能傷及無辜而成為惡。<br />\n<br />\n和理非係香港而家嘅環境下係一種好現實嘅策略性選擇。成日話傘運和理非所以失敗，但至少傘運帶嚟咗人心嘅改變，成為咗好多人嘅政治啟蒙，之後亦衍生咗好多傘後組織,呢啲組織今時今日繼續發揮緊佢哋嘅影響;相反旺角個晚冇因爲勇武而成功,亦都冇一種積極改變人心嘅力量,更多嘅可能只係一種情緒嘅發洩。<br />\n<br />\n唔係話勇武冇用,只係話未係時候,而且依靠暴力帶來嘅改變未必可以為我哋帶嚟美好嘅生活, 結果可能會好似法國大革命之後噉樣。<br />\n<br />\n點解泛民要確保聽日要係和理非呢，因為噉樣先可以確保最多人可以行出嚟，呢班人未必有勇武抗爭嘅準備，當中有老人家、小朋友，所以主辦單位都要確保呢班人嘅安全。聽日遊行始終人哋先係主辦者，希望激進派理解，唔好騎劫左成個運動。<br />\n<br />\n<span style=\"font-size: x-large;\"><span style=\"color: red;\">事實上當權者的確有機會派人滲透，證明現階段嘅暴力抗爭最後得益嘅係當權者</span></span>"}]}