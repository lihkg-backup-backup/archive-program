{"tid":687377,"cid":5,"subCid":0,"title":"爆相爆片：行乞新劇本　神級演繹　 鴨記黛玉吐血","createTime":"2018-06-02T08:16:10.000Z","updateTime":"2018-06-02T08:16:10.000Z","uid":25558,"like":1,"dislike":0,"uniUserReply":1,"replies":[{"pid":"b930e438cab200b3a66b13e075085b8da8afff36","tid":687377,"uid":25558,"like":0,"dislike":0,"score":0,"citedBy":0,"replyTime":"2018-06-02T08:16:10.000Z","msg":"<a href=\"https://hk.news.appledaily.com/local/daily/article/20180602/20408986\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20180602%2F20408986&d=erNGLdZGAKQJnf37bPnvCMP%2FddU7lKBqZb2OVh9Tir8%3D&h=4d608e85\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20180602%2F20408986&h=4ca9d57f\" data-auto-link target=\"_blank\">https://hk.news.appledaily.com/local/daily/article/20180602/20408986</a><br />\n<br />\n2018年06月02日 <br />\n<br />\n爆相爆片：行乞新劇本　神級演繹　<br />\n鴨記黛玉吐血<br />\n<br />\n<img src=\"https://static.appledaily.hk/images/apple-photos/apple/20180602/large/a12a01b.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180602%2Flarge%2Fa12a01b.gif&h=57c9068e&s={SIZE}\" /><br />\n■行乞婦手持紙皮，一臉痛苦咁吐血。<br />\n<br />\n<br />\n<img src=\"https://static.appledaily.hk/images/apple-photos/apple/20180602/large/a1202b.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180602%2Flarge%2Fa1202b.gif&h=73abacdb&s={SIZE}\" /><br />\n■成功感動市民施捨100蚊。讀者麥先生提供圖片<br />\n<br />\n<br />\n繼前排嘅賣身葬父行乞二人組後，𠵱家又有黛玉吐血，總之你諗得出嘅古裝悲情橋段，呢班叔伯兄弟都可以做畀你睇，只怕你睇完唔畀錢！<br />\n<br />\n話說呢場大龍鳳，前日喺深水埗港鐵站A2出口上演，讀者麥生收工後諗住行鴨記，點知就見有位白衫阿姐喺港鐵站出口外，趴咗喺堆紙皮上面，不停磕頭，麥生行埋去八吓，見到阿姐竟然嘔血，係堅嘔㗎，「見到成口血噴出嚟！」由於演出太精采，麥生睇咗分幾鐘先醒起要拍片。<br />\n<br />\n就咁睇，阿姐七情上面，好痛苦咁㗎，佢面前塊紙皮，就有一攤紅色嘅液體，成嘴都紅晒，真係我見猶憐，咁精采嘅表演，都吸引咗一啲市民嘅注意，但係大部份都係一臉疑惑，亦冇人走去問佢有冇事，或者幫手call白車，可能係懷疑阿姐係咪進行緊行為藝術啩！但亦都有市民俾阿姐嘅內心戲感動，畀咗錢佢，有位女士仲畀咗100蚊！<br />\n<br />\n<br />\n <br />\n阿Sir動容：使唔使call白車？<br />\n<br />\n正所謂，一個出色嘅演員，「演技應該係由外到內，再由內去返外」，阿姐嘅神級演繹，搞到連阿Sir都擔心佢，走埋去問佢有冇事，使唔使call白車，但阿姐吐血吐到忘我狀態，完全當班阿Sir冇到，望都冇望，繼續出力吐，但呢個時候，血好似吐晒，變到好似痰上頸咁，但阿姐嘅表情依然keep到！阿Sir走咗之後，港鐵職員終於出現，叫阿姐行過啲唔好阻住出口，但阿姐當然睬佢都儍啦！<br />\n雖然阿姐冇擺出募捐嘅字句，但麥先生認為，呢位阿姐一定係行乞黨成員，「如果真係吐血，就去醫院啦！點會行乞！」  <br />\n<br />\n<br />\n上一則<br />\n上一則<br />\n爆相爆片<br />\n<br />\n下一則<br />\n下一則<br />\n爆相爆片：鳩嗚團圍「城」　就地野餐"}]}