{"tid":1818747,"cid":33,"subCid":0,"title":"[有感、純討論] 台灣政治","createTime":"2020-01-10T07:09:23.000Z","updateTime":"2020-01-10T07:09:23.000Z","uid":277060,"like":1,"dislike":0,"uniUserReply":1,"replies":[{"pid":"801f4e969171873dc2253fca999a3ac800414b45","tid":1818747,"uid":277060,"like":0,"dislike":0,"score":0,"citedBy":0,"replyTime":"2020-01-10T07:09:23.000Z","msg":"首先利申左先: 和理非、淺至中黃<br />\n<br />\n今時今日，我總相信蔡英文後日贏係無問題。一來香港問題引發全球恐共，二來韓國瑜人氣已過，三來國民黨本身不團結。跟上屆一樣，開盆都係讓三百萬票(我開 XD)。<br />\n<br />\n有感係，香港黃絲一面倒支持蔡英文，歸根究底，我覺得都只係因為敵人O既敵人係朋友。有幾個講得出蔡英文本身有咩特質令你支持？佢唔本土，唔激進，說貼地都只係比財大氣粗O既國民黨好一點。&quot;反滲透法&quot;更加有如台灣廿三條，只係針對對象係中國所以香港報導少之餘，有民選政府在前始終可以稍稍制衡。但十零廿年後會否成為打壓政治惡法，其實話唔埋。今時今日，要贏都只係一味在打香港牌，打政治牌。如果唔係有猛將林鄭加持，佢都唔知可以出咩牌。<br />\n<br />\n莫只說香港，兩年前說蔡英文可以連任，以我一直所留意O既台灣政治，更加係毫無把握。跟陳水扁一樣，上台後冇錯可以為台灣防共。但實際政績近乎零。高雄一向係民進黨票倉，但陳其邁就輸俾一個淨係識講錢O既混蛋級政客。一八年國民黨贏得三分二市長選舉，蔡英文已經差 D 要響民進黨內人頭落地。<br />\n<br />\n台灣全民選舉已經幾十年，但好奇怪人民O既選擇可以極其飄忽。一四年有太陽花學運，政治議題帶至一六年選舉，蔡英文大勝。一六年至一八年無政治議題，人民又想念錢，又會覺得政治唔可以當飯食。好喇，今年佢地又發現，雖然政治唔可以當飯食，但自由民主又可能比錢重要，鐘擺又去返綠色果面。台灣選舉勝負仲要唔係細上落。一贏就贏三分二、一輸又係輸三分二。作為一個有多年選舉經驗O既地區，投票率又長期高企。呢種左搖右擺O既幅度，老實說我唔覺得係一個高水準文化地區O既表現。你第一日知道得罪方丈會令你無淡好食O既咩？你會相信一個政客得把口咩都未做過就令你覺得選左佢之後可以發大財？偏偏台灣風係咁吹，又一直有人信。<br />\n<br />\n真心覺得，民主素養係一種文化，唔係話因為你有民主制度你就會突然高人幾個頭。台灣今時今日面對O既政治困局同厄運，我睇唔出有咩值得我羨慕。香港人呢幾個月話俾全世界人知，就算我地無民主，但我地仍然係有理念、有質素、有創新、有見地。香港人知道要贏唔可以靠政客，更唔會唔知經濟自給自足O既重要。<br />\n<br />\nProud to be a Hong Konger!!!"}]}