{"tid":521597,"cid":1,"subCid":0,"title":"《廣告牌殺人事件》如果廣告牌可以申冤 香港會因而陸沉？","createTime":"2018-01-06T16:48:20.000Z","updateTime":"2018-02-08T05:00:34.000Z","uid":40525,"like":1,"dislike":0,"uniUserReply":3,"replies":[{"pid":"89afbce75c3d76ef5efe8c116e158fb22abb1fa0","tid":521597,"uid":40525,"like":0,"dislike":0,"score":0,"citedBy":0,"replyTime":"2018-01-06T16:48:20.000Z","msg":"如果豎起廣告牌可以申冤，可以逼令當局查案落力啲，我諗香港可能會出現足以令這小島陸沉的無數廣告牌。不過「豎起廣告牌可以申冤」前提係被申訴對像還有廉恥，會覺得大大隻字被數落好羞家先得。可惜香港太多人賣咗靈魂畀魔鬼，廉恥？送埋㗎。<br />\n<br />\n離咗題，講番《癲狗喪七》(Seven Psychopaths)導演Martin McDonagh套新戲《廣告牌殺人事件》(Three billboards outside Ebbing, Missouri) ，戲名有少少引導人以為有廣告牌冧落來殺咗人，其實係有單謀殺懸案，先有呢幾塊牌。主角係一位失婚婦人，佢為咗幫被殺嘅女攞番個公道，買起三塊廣告牌指名道姓責難警長：點解成年仲未拉到兇手，你係咪失職？奧斯卡影后Frances McDormand高清示範眉梢鼻翼嘴角都識做戲嘅神技，佢嗰種「我驚你有牙呀」嘅勇猛、「我誓死捍衛嗰三塊牌」嘅霸氣、「我理得你班人講乜」嘅架勢，都深深咁吸引住我。佢近乎有晒beat rap住鬧嗰個唔同意佢咁做嘅偽善神父時，實在型到地動山搖。佢鐵定入圍金球獎最佳女主角，能否再獲奧斯卡肯定就要拭目以待。<br />\n<br />\nFrances McDormand單人匹馬向司法制度挑機，看似勇悍，實質靠「尋真相」意志支撐隨時崩潰粉碎的自己，睇到人好神傷。電影可以相當煽情俗套，但唔玩催淚，靠人物塑造功力及精煉對白令觀眾心生同情，更高手。成套戲如烈酒一樽，嗒落竟然似碗回甘涼茶。<br />\n<br />\n由於佢劍指嘅係德高望重嘅警長Woody Harrelson，成個鎮無人支持佢咁做，連佢個仔都覺得點解仲要不斷挖深個傷口。一個人vs全鎮人嗰種勢孤力弱，遠遠唔及死咗個女來得咁痛苦揪心。喺嗰三塊牌下面對住隻鹿自言自語，吐露心事一幕，完美演繹個心穿咗個窿到底係點。<br />\n<br />\n<a href=\"http://bit.ly/2EcyeZJ\" data-sr-url=\"https://r.lihkg.com/link?u=http%3A%2F%2Fbit.ly%2F2EcyeZJ&d=dn0RRCmRY%2FO3t512OqD4dwKEmdudW1rq3V1Y15kzxIU%3D&h=71188b7f\" target=\"_blank\">http://bit.ly/2EcyeZJ</a>"},{"pid":"21f53af7cf94c9efe927046147f7931368a05d99","tid":521597,"uid":164705,"like":4,"dislike":0,"score":4,"citedBy":0,"replyTime":"2018-01-06T16:52:26.000Z","msg":"港版廣告牌殺人事件應該真係成個廣告牌跌落來殺人"},{"pid":"07e180af9bcc48f7815d47f8d1f5a1f2e74c7d1d","tid":521597,"uid":7439,"like":0,"dislike":0,"score":0,"citedBy":0,"replyTime":"2018-02-08T05:00:34.000Z","msg":"前提係被申訴對像還有廉恥，會覺得大大隻字被數落好羞家先得<br />\n<br />\n完"}]}