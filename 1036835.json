{"tid":1036835,"cid":12,"subCid":0,"title":"餘生不做偽文青","createTime":"2019-02-25T13:13:59.000Z","updateTime":"2019-02-26T19:40:23.000Z","uid":34008,"like":30,"dislike":5,"uniUserReply":16,"replies":[{"pid":"bc0a73fd923321490ffd570f36351dfc9f189678","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:13:59.000Z","msg":"我依家坐喺天后返太古嘅巴士上面，拎住部電話激烈地打字。<br />\n<br />\n有人話傷心嘅人最適合寫作，我相信依家自己正處於呢個狀態，百般滋味在心頭，我好想將關於呢段感情嘅事寫哂出嚟做記錄，事實上呢段經歷真係好可笑。<br />\n<br />\n用文字去粉飾自己嘅虛偽，用衣著去掩飾自己嘅不濟，用自由去稀釋自己嘅不忠，係你話我知呢個就係所謂文青嘅世界。<br />\n<br />\n餘生不做偽文青，啱啱等車嘅時候呢幾隻字喺我腦海中閃過，覺得好有feel，我寫出嚟就係想表達我餘生都唔想再同你呢個垃圾偽文青有乜嘢瓜葛了。"},{"pid":"ed05662fc0859509fd5e1e2c2f7034f063f1d736","tid":1036835,"uid":145383,"like":0,"dislike":0,"score":0,"citedBy":1,"replyTime":"2019-02-25T13:14:53.000Z","msg":"<img src=\"/assets/faces/lm2/bye.gif\" class=\"hkgmoji\" />樓豬闊別多時"},{"pid":"12bdc1247db1a7eaf2ccdec673959e733caa8e3a","tid":1036835,"uid":34008,"like":1,"dislike":0,"score":1,"citedBy":0,"replyTime":"2019-02-25T13:16:06.000Z","msg":"故事嘅開端發生喺2011年，嗰年我十八歲。<br />\n<br />\n我中五讀男校，會考之後中六都係轉去另一間男校讀，於是我唔甘心，唔甘心點解轉咗新環境都要係喺和尚寺，所以我就去咗選學生會。選緊嗰陣，我好有機心咁揀咗一個外務嘅位嚟做，順理成章就成為幫學生會參與聯校活動嘅代表去識女仔了。<br />\n<br />\n而我參加嘅第一個聯校活動，竟然係叫做「聯校燒野食」。<br />\n<br />\n老老實實，聯校燒野食呢個名真係好柒，但我就係呢個聯校燒野食嘅其中一位搞手。<br />\n<br />\n我負責嘅崗位係喺地鐵站接啲參加者去我間中學度集合，做呢個位令我滿心期待，因為我手上嘅名單顯示我即將會接到兩個女仔。<br />\n<br />\n正當我盤算緊到時見到佢哋講咩好時，佢哋就出現咗。<br />\n<br />\n我一眼望過去，係兩個MK妹，死MK妹嗰隻！<br />\n<br />\n其實喺接佢哋之前我已經做好哂心理準備，因為睇佢哋間學校個名，一睇就知係band 3嘢嚟，原先讀band 1學校嘅我一見到就已經暗地有少少不屑，不過算啦，band 3女都係女，可能好正呢。<br />\n<br />\n但當我見到佢兩個真人嘅時候，就立即無哂幻想了，係兩個MK妹妹。今時今日應該叫佢哋做妹豬。<br />\n<br />\n<br />\n我一眼掃視哂佢哋全身，其中一位不提也罷，因為佢戴眼鏡兼腳粗。<br />\n<br />\n但係另外一位就令我有啲留意，因為佢真係好典型，好典型嘅MK，佢成個外表幾乎同好出名嗰張MK妹喺街扯煙叫你瞓啦柒頭嗰條女一樣。一樣係個頭分界齊陰勁長長到就嚟遮住對眼，一樣係短褲露出白滑雙腿。總之第一眼見到我相信人人心裡面都只會有一個諗法，就係「嘩屌呢條女好撚MK」。<br />\n<br />\n我又奇怪，點解會有啲咁嘅MK妹嚟玩呢啲聯校活動，不如你直接落公園溝仔好過啦。<br />\n<br />\n雖然我咁諗，但我始終係一個搞手，要扮演一個大哥哥嘅角色，於是就一臉親切咁幫佢哋登記。<br />\n<br />\n我拎住張名單走埋去佢哋度。<br />\n<br />\n「Hi，你哋叫咩名呀？」<br />\n<br />\n「我叫Carmen呀。」<br />\n<br />\n嗯，眼鏡妹叫Carmen，我喺佢個名隔離tick 1 tick，連眼尾都無望過佢。<br />\n<br />\n「我叫Nicole。」<br />\n<br />\n哈，我忍唔住嘰一聲咁笑咗出嚟，叫Nicole，真係mk人配mk名，呢啲嘢真係無得講，天生的。<br />\n<br />\n「你做咩笑呀？」Nicole留意到我笑咗吓，就問。<br />\n<br />\n「哦無，我諗起啲嘢啫。」我求其膚衍佢，而佢亦都無再問落去。<br />\n<br />\n就係咁，我就對佢有一個好深嘅印象。"},{"pid":"c2bf4e4907cffce8acc7023835d88b4008e23ac3","tid":1036835,"uid":34008,"like":0,"dislike":0,"score":0,"quote":{"pid":"ed05662fc0859509fd5e1e2c2f7034f063f1d736","tid":1036835,"uid":145383,"like":0,"dislike":0,"score":0,"citedBy":1,"replyTime":"2019-02-25T13:14:53.000Z","msg":"<img src=\"/assets/faces/lm2/bye.gif\" class=\"hkgmoji\" />樓豬闊別多時"},"citedBy":1,"replyTime":"2019-02-25T13:17:06.000Z","msg":"hi 記得你喺我個膠post度叫我都係寫返故<img src=\"/assets/faces/normal/sosad.gif\" class=\"hkgmoji\" />"},{"pid":"7d888a917063722d4a2e352748cf5cdadd3cf071","tid":1036835,"uid":145383,"like":0,"dislike":0,"score":0,"quote":{"pid":"c2bf4e4907cffce8acc7023835d88b4008e23ac3","tid":1036835,"uid":34008,"like":0,"dislike":0,"score":0,"quote":{"pid":"ed05662fc0859509fd5e1e2c2f7034f063f1d736","tid":1036835,"uid":145383,"like":0,"dislike":0,"score":0,"citedBy":1,"replyTime":"2019-02-25T13:14:53.000Z","msg":"<img src=\"/assets/faces/lm2/bye.gif\" class=\"hkgmoji\" />樓豬闊別多時"},"citedBy":1,"replyTime":"2019-02-25T13:17:06.000Z","msg":"hi 記得你喺我個膠post度叫我都係寫返故<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2019-02-25T13:19:04.000Z","msg":"<img src=\"/assets/faces/normal/sosad.gif\" class=\"hkgmoji\" />所以今次火速留名支持"},{"pid":"d32270154e400d88e630b6c61f4eb434b1a1e55f","tid":1036835,"uid":183940,"like":0,"dislike":0,"score":0,"citedBy":0,"replyTime":"2019-02-25T13:19:12.000Z","msg":"留名"},{"pid":"c7a6000661d34913fddf6789a6776cfee1f60b15","tid":1036835,"uid":198979,"like":0,"dislike":0,"score":0,"citedBy":0,"replyTime":"2019-02-25T13:19:48.000Z","msg":"Lm"},{"pid":"af1f5749cdd5541ae76d5f25070cd0d32456863a","tid":1036835,"uid":34008,"like":0,"dislike":0,"score":0,"quote":{"pid":"7d888a917063722d4a2e352748cf5cdadd3cf071","tid":1036835,"uid":145383,"like":0,"dislike":0,"score":0,"quote":{"pid":"c2bf4e4907cffce8acc7023835d88b4008e23ac3","tid":1036835,"uid":34008,"like":0,"dislike":0,"score":0,"quote":{"pid":"ed05662fc0859509fd5e1e2c2f7034f063f1d736","tid":1036835,"uid":145383,"like":0,"dislike":0,"score":0,"citedBy":1,"replyTime":"2019-02-25T13:14:53.000Z","msg":"<img src=\"/assets/faces/lm2/bye.gif\" class=\"hkgmoji\" />樓豬闊別多時"},"citedBy":1,"replyTime":"2019-02-25T13:17:06.000Z","msg":"hi 記得你喺我個膠post度叫我都係寫返故<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2019-02-25T13:19:04.000Z","msg":"<img src=\"/assets/faces/normal/sosad.gif\" class=\"hkgmoji\" />所以今次火速留名支持"},"citedBy":1,"replyTime":"2019-02-25T13:19:55.000Z","msg":"多謝你<img src=\"/assets/faces/normal/frown.gif\" class=\"hkgmoji\" />"},{"pid":"08de5f51f4e66a935fb451874a167ca850d33a11","tid":1036835,"uid":145383,"like":0,"dislike":0,"score":0,"quote":{"pid":"af1f5749cdd5541ae76d5f25070cd0d32456863a","tid":1036835,"uid":34008,"like":0,"dislike":0,"score":0,"quote":{"pid":"7d888a917063722d4a2e352748cf5cdadd3cf071","tid":1036835,"uid":145383,"like":0,"dislike":0,"score":0,"quote":{"pid":"c2bf4e4907cffce8acc7023835d88b4008e23ac3","tid":1036835,"uid":34008,"like":0,"dislike":0,"score":0,"citedBy":1,"replyTime":"2019-02-25T13:17:06.000Z","msg":"hi 記得你喺我個膠post度叫我都係寫返故<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2019-02-25T13:19:04.000Z","msg":"<img src=\"/assets/faces/normal/sosad.gif\" class=\"hkgmoji\" />所以今次火速留名支持"},"citedBy":1,"replyTime":"2019-02-25T13:19:55.000Z","msg":"多謝你<img src=\"/assets/faces/normal/frown.gif\" class=\"hkgmoji\" />"},"citedBy":0,"replyTime":"2019-02-25T13:20:43.000Z","msg":"<img src=\"/assets/faces/pig/smile.gif\" class=\"hkgmoji\" />好既作品一定有人欣賞架"},{"pid":"6196d051169d680796f624e30dac316fc329cd16","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:22:17.000Z","msg":"其實之後成個活動我都無再同佢接觸，一嚟我嗰陣勁on9內心包袱重，明明嚟玩呢啲初衷都係想溝女，但係又毒撚格想扮正人君子唔同啲女玩。二嚟我覺得自己唔會同呢啲mk妹有乜嘢可以交流到。<br />\n<br />\n你有你唔玩，人有人玩，成個活動最爆傳誦得最耐嘅事係，我哋搞手入面有個狗公叫Calvin，出名乜女都溝，佢喺燒完嘢食之後，喺沙灘黑媽媽玩緊game嗰陣用手插咗落Nicole條熱褲個袋裡面。<br />\n<br />\n「插褲袋」呢件事喺我哋班搞手入面實在傳得太犀利，雖然Calvin每次都否認，而我亦無親眼見到，但係我覺得一個狗公一個MK妹，發生呢件事絕對唔奇。<br />\n<br />\n活動完結後，第二日大家都開始互add Facebook，Nicole都主動add咗我，其實活動完咗後我都無再見過佢，喺我心目中佢就係俾Calvin「插褲袋」嗰個mk妹。<br />\n<br />\n就係咁，我同佢就成為Facebook上嘅朋友，一切就因為咁而開始。"},{"pid":"f6db9b3d54c1398c953ff27398ff0823a2e54652","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:25:27.000Z","msg":"往後嘅日子我都無同佢有乜嘢交流，而我亦都因為玩聯校活動而識到我人生第一個女朋友，好可惜，拍拖拍咗一個月多啲我就同佢分咗手，原因係佢嗰陣唔同我睇「那些年」，同咗佢自己啲朋友睇。大概嗰陣嘅我根本唔識得拍拖。大概嗰陣我只係為拍拖而拍拖。<br />\n<br />\n記得我啱啱分手唔係好開心，嗰陣又係我中六時嘅暑假，無嘢做又悶於是我就成日四五點先瞓。嗰陣時仲係玩Facebook嘅年代，好興嗰啲咩問問題遊戲，即係出個status講話玩，人地inbox你問佢想問嘅問題你就要答佢嗰啲。三四點打完機，我上上吓facebook覺得無聊就出status。<br />\n<br />\n點知第一個inbox我嘅就係Nicole。<br />\n<br />\n「Halo :p」<br />\n<br />\n我一見到打咗個突，之前一直無交流過，我完全估唔到會係佢。<br />\n<br />\n「yes？」我答。由於真係唔係好熟，我決定扮吓cool先。<br />\n<br />\n「我問問題。」<br />\n<br />\n「wow&hellip;咁夜呀...你係第一個。」<br />\n<br />\n「夜晚無聊嘛。」<br />\n<br />\n「哈哈，問啦...不安。」我道。<br />\n<br />\n「對我嘅印象<img src=\"/assets/faces/normal/clown.gif\" class=\"hkgmoji\" />」<br />\n<br />\n「長答題。」Nicole補充。<br />\n<br />\n我覺得好神奇，佢竟然會打<img src=\"/assets/faces/normal/clown.gif\" class=\"hkgmoji\" />呢個符號，事關我一直認為佢呢啲mk妹一定唔會上高登，但佢係個會上高登的mk妹。"},{"pid":"ca816ba1bec952d6c8a034312e79b56268a07339","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:28:29.000Z","msg":"個： 0） 自動出咗符號<img src=\"/assets/faces/normal/sosad.gif\" class=\"hkgmoji\" />"},{"pid":"7b4dbee226b33dc1bc01abf5d51fccf251889c92","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:29:36.000Z","msg":"「第一眼定依家呀？」我問。<br />\n<br />\n「一樣啦差唔多啫。」<br />\n<br />\n「Em...我覺得你好mk...個髮型lol。」我好直接兼誠實咁答。<br />\n<br />\n「因為留唔到斜陰。」睇嚟佢意會到我講緊佢又齊又長到遮住對眼嗰執陰。<br />\n<br />\n「同埋第一眼覺得你好似啲5p妹妹咁hahaha。」我繼續抽擊佢。<br />\n<br />\n「痴線...」<br />\n<br />\n「我係咪好衰...咁樣講。」諗返人哋第一次同我講嘢我就咁樣話佢好似太直接，所以戴返個頭盔先。<br />\n<br />\n「係也，第一次俾人咁話。」Nicole道。<br />\n<br />\n我第一眼睇到呢句我以為自己眼花，佢竟然打個「也」字，我load咗陣先load到佢個「也」係「呀」，其實以發音嚟講係無錯，但真係好MK。<br />\n<br />\n「竟然！？」我不能相信，我竟然係第一個話佢MK嘅人，因為佢真係太MK。<br />\n<br />\n「d人多數都係話我惡ja。」<br />\n<br />\n「你又啱。」我都覺得佢個樣惡，你哋想知佢個樣係點真係可以參考吓瞓啦柒頭嗰條女個樣，總之就惡形惡相咁啦。<br />\n<br />\n「其實點解我似mk？」<br />\n<br />\n「因為個look mk，感覺嚟㗎。」<br />\n<br />\n「好啦好啦，我覺得你好cool。」<br />\n<br />\n「係？其實都幾多人咁講。」其實我只係毒撚唔敢出聲先至cool。<br />\n<br />\n「係牙，因為你個樣cool，再加上你啱啱串我。」<br />\n<br />\nOK...連牙都出埋，仲話自己唔係5p。作為毒撚嘅我真心好睇唔起，去到呢度我真係唔係好想再同佢講嘢，就係咁意hea吓佢。"},{"pid":"e4551c67b3c3f1f5696fb712680debc8ff835b59","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:36:13.000Z","msg":"「哈哈哈，唔好意思囉，成五點啦，我諗我要瞓了。」我道。<br />\n<br />\n「好啦，再講啦。」<br />\n<br />\n「gdnite。」講完，我就離開電腦。<br />\n<br />\n我瞓喺床上面，一路諗，呢個女仔都幾得意，竟然三唔識七無啦啦走嚟搭訕，啱啱分手嘅我覺得有個女仔吹兩咀都幾好，之不過佢切切實實係一個mk妹，我覺得自己同佢根本就係兩個世界嘅人，都係維持喺「吹兩咀」嘅階段就好了。<br />\n<br />\n自從呢次之後，佢都無再搵我講嘢，眨個眼暑假就過去，我升上中七，開始每日喺自修室奮鬥，日日對住本書嘅生活真係好苦悶，好多時我都係維持喺瞓吓溫吓瞓吓溫吓嘅狀態。<br />\n<br />\n就喺一次我瞓醒嘅時候，收到Nicole嘅Facebook message。<br />\n<br />\n「Halo <img src=\"/assets/faces/normal/smile.gif\" class=\"hkgmoji\" />」跟住嗰個msg就係一條fb link，選過學生會嘅我一睇就知係佢內閣個page。<br />\n<br />\n「hi~」我已經入咗去個page度，like埋，你都係想我咁啫。<br />\n<br />\n「可唔可以幫我like也。」<br />\n<br />\n「Like jor xd。」見之前佢話我cool，我決定friendly啲。<br />\n<br />\n「多謝你也<img src=\"/assets/faces/normal/smile.gif\" class=\"hkgmoji\" />」<br />\n<br />\n「當選咗記得嚟我哋度玩喎。」我意思係我仲係幹事嗰個學生會聯盟。<br />\n<br />\n「我係為咗入嚟你哋度先選ka。」Wow，ka又係咩玩法，我load咗陣先諗到係同ga一樣。<br />\n<br />\n「gd ar。」我道。<br />\n<br />\n「因為你哋好好玩！」<br />\n<br />\n「哈哈，咁你加油啦。」<br />\n<br />\n「嗯<img src=\"/assets/faces/normal/smile.gif\" class=\"hkgmoji\" />一定！」<br />\n<br />\n之後我就無再講落去了，然後我要喺佢MK妹嘅名涵前面加多個形容詞，就係天真的MK妹。<br />\n<br />\n每一次同佢傾計，每一次都覺得呢個女仔真係好蠢，蠢到唔知佢係真傻定扮懵嗰隻，然後覺得佢咁蠢一定會瘋狂俾人呃，以佢咁嘅MK Look，實會有市場，總係覺得佢已經俾人呃感情呃咗好多次了。"},{"pid":"e564903966230091091c68df12c7799c58a873c2","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:41:00.000Z","msg":"往後嘅日子我都無乜點再同佢溝通，一嚟覺得我哋唔同世界，二嚟我要考公開試，除咗溫書完全無閒情做其他嘢。<br />\n<br />\n好快地，我已經入咗大學，入大學後上莊自然有好多新識嘅女性朋友，對Nicole嘅記憶都依然只係一個吹過兩咀嘅MK妹而已。而佢亦都無再搵我，大概係佢都有另外嘅吹水對象吧。<br />\n<br />\n入大學後，FB已經愈嚟愈少人玩，人人都轉會到IG，我當然都要跟風開返個IG ac，然後IG一開頭都會俾返fb嘅朋友你follow，好自然地我同Nicole就互相follow咗。<br />\n<br />\n應該係佢用iphone嘅關係，佢係首批玩IG嘅用家，當我個ac仲係一無所有嘅時候，已經見到佢有百幾個post，幾乎一年無溝通過，佢變咗好多。<br />\n<br />\n最令我印象深刻嘅，就係佢嗰啲「天台圖」。<br />\n<br />\n雖然佢依然保留住佢嗰執mk到不行嘅陰，但係背後嘅畫面卻非常震撼。就係佢周圍去啲大廈嘅天台，坐喺啲邊邊位度影相。<br />\n<br />\n向來有少少畏高嘅我睇到真係呆哂，天台邊望落去有成幾十層高，佢就只係坐喺側邊，一個唔覺意冼一冼真係會無命，但佢每張相都表現得神情自若，構圖通常都係影佢背面然後望向遠方，再配合一個有態caption。<br />\n<br />\n「屢屢，總還盼」<br />\n「記憶像鐵軌一樣長」<br />\n「零是空，也是無限」<br />\n<br />\nOK...其實我唔知啲Caption 噏乜春，總之俾我感覺就好chok，當時「文青」呢樣嘢啱啱興起，大概佢都開始由一個MK轉型成為一位「文青」吧。"},{"pid":"2c7bc02b098f3abbdbc55ab5c2a4f6ba6e14756b","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:44:51.000Z","msg":"然後佢已經有一千個followers，喺啱啱興起嘅ig嚟講，係非常之多。<br />\n<br />\n我亦都開始玩ig，知道ig一定係要po相，於是就求其影完po咗幾張，佢都有like，當時我陰謀論地諗佢應該都係想我like返佢啲相先like我，我就係唔like，吹咩。<br />\n<br />\n同佢發生過最莫名其妙嘅事，一定係喺我大學二年級嗰陣嘅呢件事。<br />\n<br />\n其實喺中七之後我都無再同佢交流過，而大家又只係見過一次面，點解我一而再再而三咁強調我哋唔係好熟，係因為我心入面一直覺得佢好特別，係嗰種唔熟但係又會失驚無神彈一彈出嚟講兩句，然後又隔超耐先會再講嘢咁，好搞笑。<br />\n<br />\n2014年1月12日，佢無啦啦hi我，我一睇，我哋上一次對話係2012年10月14日。<br />\n<br />\n「hi lol。」Nicole道。<br />\n<br />\n「hi。」我回應。<br />\n<br />\n「幫我一個忙。」<br />\n<br />\n「ok。」<br />\n<br />\n「我有部手機唔知個number，我打俾你你話我知吖。」<br />\n<br />\n「LOL...OK。」我嗰陣食緊飯，一睇到心諗...咩料。<br />\n<br />\n「俾你電話我。」<br />\n<br />\n「65XXXXXX。」<br />\n<br />\n「等等。」<br />\n<br />\n等咗三十秒，佢就打嚟。<br />\n<br />\n「喂？」我講嘢。<br />\n<br />\n「喂...？HI因為我部電話唔見咗，依個舊電話嚟我唔知咩number你話俾我知吖，唔該你。」佢講得勁快。<br />\n<br />\n「哦...好。」<br />\n<br />\n「唔該你呀。」講完佢就極速收咗線。<br />\n<br />\n佢上面嗰句個語速快到我諗佢應該三秒內講完，我根本唔知道發生緊咩事，我只係知道我要話返佢個number俾佢聽，於是我就照做。<br />\n<br />\n「ok lu~thank you<img src=\"/assets/faces/normal/smile.gif\" class=\"hkgmoji\" />」<br />\n<br />\n「唔洗，你一輪咀咁講我都唔知你做乜haha。」<br />\n<br />\n「因為太複雜啦。」<br />\n<br />\n「好啦。」我覆咗佢一個笑喊樣。<br />\n<br />\n然後大家就無再講落去。"},{"pid":"6ab53143ebb8f7e9a214dd43ab408575706baed3","tid":1036835,"uid":34008,"like":0,"dislike":0,"score":0,"citedBy":0,"replyTime":"2019-02-25T13:49:52.000Z","msg":"呢件事對我嚟講真係好深刻，最大原因都係點解係我，無啦啦三唔識七問我電話之後打嚟叫我講返佢個電話number俾佢知，一收線之後真係成頭黑人問號。<br />\n<br />\n佢永遠就係咁樣彈出彈入，喺我就嚟唔記得佢嘅時候彈一彈出嚟表示佢依然存在。<br />\n<br />\n我必須重申，呢個係一個一年嘅故事，關於佢彈出彈入嘅事蹟，其實仲有好多好多，例如即使fb沒落，佢依然會每年喺我生日嘅時候去我fb個wall度打句「生日快樂喎<img src=\"/assets/faces/normal/clown.gif\" class=\"hkgmoji\" />」咁樣，我本身以為呢啲事蹟唔係好多可以好快入正題，但一寫就愈嚟愈多。之不過，依然未入到正題。<br />\n<br />\n故事嘅最後一個背景，係一個淫賤嘅故事。"},{"pid":"ac7b4872593a9cce78bc52bcef74b969b078b36d","tid":1036835,"uid":142212,"like":0,"dislike":0,"score":0,"citedBy":0,"replyTime":"2019-02-25T14:46:44.000Z","msg":"樓豬真人真事？"},{"pid":"bb9b62b2892c91b5973db9a0e8b3ef6575f4b832","tid":1036835,"uid":176841,"like":0,"dislike":0,"score":0,"citedBy":0,"replyTime":"2019-02-25T15:54:12.000Z","msg":"留名<img src=\"/assets/faces/normal/agree.gif\" class=\"hkgmoji\" />"},{"pid":"6216d3900d5d22375f8c4a6b0079551b3c751960","tid":1036835,"uid":127164,"like":0,"dislike":0,"score":0,"citedBy":0,"replyTime":"2019-02-25T16:02:47.000Z","msg":"lm"},{"pid":"2a779ab45855e96250ce713322147cb042790007","tid":1036835,"uid":145383,"like":0,"dislike":0,"score":0,"citedBy":0,"replyTime":"2019-02-25T16:48:05.000Z","msg":"其實呢個故事係一個毒撚既悲歌<img src=\"/assets/faces/normal/frown.gif\" class=\"hkgmoji\" />"},{"pid":"59809cc605c337a33c116e1fa91009ed6835c091","tid":1036835,"uid":137316,"like":0,"dislike":0,"score":0,"citedBy":0,"replyTime":"2019-02-26T00:31:29.000Z","msg":"留名<img src=\"/assets/faces/normal/agree.gif\" class=\"hkgmoji\" />"},{"pid":"c6c74276a0f7fa9cc55363e9a8c569fbc4ecb533","tid":1036835,"uid":230721,"like":0,"dislike":0,"score":0,"citedBy":0,"replyTime":"2019-02-26T02:29:55.000Z","msg":"正呀，推！"},{"pid":"97db8dc4fb17e5c05612cbf49789109c89dd8ca9","tid":1036835,"uid":83440,"like":0,"dislike":0,"score":0,"citedBy":0,"replyTime":"2019-02-26T03:43:25.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"5097bb638200f4258a23c2004451123fc45bafc4","tid":1036835,"uid":24387,"like":0,"dislike":0,"score":0,"citedBy":0,"replyTime":"2019-02-26T04:48:02.000Z","msg":"支持"}]}