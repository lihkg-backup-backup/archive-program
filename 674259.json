{"tid":674259,"cid":7,"subCid":0,"title":"梁 芷 珊 偕 男 友 外 遊 回 月春","createTime":"2018-05-22T14:01:45.000Z","updateTime":"2018-05-22T14:01:45.000Z","uid":35964,"like":0,"dislike":3,"uniUserReply":1,"replies":[{"pid":"dddc9189e8304f01b3594113848ef0e1a1112855","tid":674259,"uid":35964,"like":0,"dislike":0,"score":0,"citedBy":0,"replyTime":"2018-05-22T14:01:45.000Z","msg":"才女梁芷珊舊年同商人羅傑承，結束15年婚姻，當時兩人聲稱分開唔涉及第三者，主要原因係性格不合，之後有傳梁芷珊離婚前，曾經努力挽救婚姻，可惜無功而回。回復單身後，梁芷珊就同孫佳君嘅舊愛、法籍三星米芝蓮廚師男友Olivier拍拖。再有新戀情，梁芷珊一直高調認愛，前日佢喺Ig晒同男友嘅合照，雖然男友Olivier唔見樣，只係得個背脊做「影後」，不過見梁芷珊露出甜到漏嘅笑容，唔使講都感覺到，呢段戀情令佢相當開心。<br />\n<br />\n獲讚變番靚<br />\n至於二人去咗邊，原來佢同男友Olivier蜜遊台北，相中見到佢哋身在饒河夜市旁邊嘅松山慈佑宮留影。除咗喺旅遊景點「打卡」之外，梁芷珊食日本菜時，見到最愛嘅海膽，即「相機先食」，甚至喺網上留言，打出兩個心形符號，心情唔錯，睇嚟玩得好開心，朋友見到梁芷珊蜜運中，紛紛都留言讚佢容光煥發兼且笑得好甜，仲話佢：「變回以前那樣漂亮。」<br />\n<br />\n<img src=\"https://static.appledaily.hk/images/apple-photos/apple/20180522/large/22ec2p26.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180522%2Flarge%2F22ec2p26.jpg&h=ce9ff812&s={SIZE}\" />"}]}