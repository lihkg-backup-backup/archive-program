{"tid":817376,"cid":5,"subCid":0,"title":"【黑鏡線索】科技巨獸最驚嘅係...","createTime":"2018-09-13T10:40:30.000Z","updateTime":"2018-09-13T10:40:30.000Z","uid":25558,"like":0,"dislike":0,"uniUserReply":1,"replies":[{"pid":"6f019bc89ef09b2522998aa503e08c081cbf53db","tid":817376,"uid":25558,"like":0,"dislike":0,"score":0,"citedBy":0,"replyTime":"2018-09-13T10:40:30.000Z","msg":"<a href=\"https://hk.lifestyle.appledaily.com/lifestyle/tech/daily/article/20180913/20498015\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Ftech%2Fdaily%2Farticle%2F20180913%2F20498015&d=fKS%2B8ftiISyyt3LDjTGZuFKzBYqMCiHg3GgvTcrvEuQ%3D&h=4d1dae3d\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Ftech%2Fdaily%2Farticle%2F20180913%2F20498015&h=9f7b6b9c\" target=\"_blank\">https://hk.lifestyle.appledaily.com/lifestyle/tech/daily/article/20180913/20498015</a><br />\n<br />\n2018年09月13日 <br />\n<br />\n【黑鏡線索】科技巨獸最驚嘅係...<br />\n<br />\n6,537<br />\n Google 受消費者愛戴，隨時被Trump政府收取資訊稅。<br />\n適中字型<br />\n較大字型<br />\nGoogle 受消費者愛戴，隨時被Trump政府收取資訊稅。<br />\n<br />\n<br />\n【黑鏡線索】<br />\n<br />\n有人定期儲股咁去買aggregator股票，facebook、 Google、Amazon、Netflix，瞇埋眼長揸，係合理嘅做法。講business model，aggregator嘅優勢應該未行完，仲有唔少嘅市場空間去食，甚至開拓新戰場。<br />\n<br />\n但唔係完全冇隱憂，事關生意唔係響真空到做，政府始終係一個舉足輕重嘅角色，唔代表佢一定會出手，但唔可以假設佢一定唔出手，但萬一出手，可以大幅影響發展嘅路徑。<br />\n<br />\n明顯例子，如騰訊，政府一出手，前途忽然黯淡好多。強國政府固然係一貫「積極有為」，但歐洲都唔係完全相反。歐盟出名積極關注互聯網生態，幾個月前先又反壟斷罰Google 50億，當然Google基本上絲毫無損，而所謂反壟斷嘅措施，通常唔係太輕就太遲，最大鑊嘅係成日有unintended consequences，例如之前搞出來保護私隱嘅GDPR（General Data Protection Regulation），就應該會令巨者越巨，最大受益人反而正正係Google同facebook。<br />\n<br />\n相對自由嘅美國都唔係冇動作，前排Zuckerberg被召去國會解畫，上星期就輪到佢個COO加埋Twitter嘅CEO，被召解畫開始變成常態。當然，同歐盟仲有一段距離，關鍵係，兩方雖然都有反壟斷法，歐盟一套，係嚴好多，大，本身差唔多已經係罪，而美國一套，要傷到消費者先有case，美國呢套係好難入到aggregator，因為aggregator一個重點就係好多時用戶免費或畀好平，羊毛出自狼身上，錢係由多邊市場嘅其他邊出。<br />\n<br />\n<br />\n<br />\nTrump如出手做嘢　資訊稅走唔甩<br />\n<br />\n但冇人話套嘢唔改得。幾廿年來美國都冇向強國打大規模貿易戰，唔少人以為Trump競選開下空頭支票，點知嘿。咁Trump成日講埋針對Amazon嘅言論，一時話網購免稅嘅漏洞對實體商戶唔公平，一時又話其實納稅人冤枉畀錢美國郵局貼錢畀Amazon，你唔好理佢有冇道理，但一口咬定佢得個講字就可以係好昂貴嘅教訓。<br />\n<br />\n其中一個重要因素，係社會大眾點睇科技巨擘，粗略地講，係越睇越唔順眼。係，Google、facebook、Apple、Netflix年年都係最受消費者愛戴品牌，但當一個人開始覺得份工受威脅，或分餅非常不均，佢就唔係淨係諗消費者嘅角色。最明顯例子係Uber，未來嘅爭議陸續有來。民意逆轉到一個程度，美國政府，尤其Trump，絕對有機會出手做嘢。<br />\n<br />\n出手做嘢，大力上來，可以係收形形色色嘅資訊稅呀等等，又例如可以拆散facebook，唔畀夾埋Instagram、WhatsApp，Google就更多位可以拆，佢自己本身變alphabet就已經示範咗。反正Silicon Valley精英咁左傾咁希拉莉，Trump如果諗出手應該唔怕得罪班友，可能仲好樂意添。<br />\n<br />\n所以長揸aggregator都唔係高枕無憂，當然未來得個估字，但你問我，我心底裏有個暗角覺得，對成個世界來講，保持些少力量去抗衡一下aggregator嘅步伐，可能係件好事。<br />\n<br />\n撰文︰宋漢生"}]}