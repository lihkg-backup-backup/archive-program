{"tid":2350147,"cid":12,"subCid":0,"title":"疫症（一）","createTime":"2021-01-02T05:54:30.000Z","updateTime":"2021-01-06T02:11:00.000Z","uid":12140,"like":9,"dislike":2,"uniUserReply":11,"replies":[{"pid":"0cce4d573c66eaab98a0aee6ba96f5568d56576d","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T05:54:30.000Z","msg":"「砰！」<br />\n布朗中槍倒下，瞓喺血泊之中。<br />\n由於肺部受到貫穿傷，所以就算佢想大嗌，都冇氣，只有氣流穿過傷口發出嘅「嘶嘶」聲。<br />\n佢望住開槍嘅人將兇器遞畀另一個人，然後坐喺原本屬於自己嘅位上面。<br />\n呢個人身後掛住一面旗，呢面旗原本係呢個城市嘅市旗，但係隨住畀聯合政府吞併而棄用，直到佢哋拎出嚟，寫上「自由戰線」四字，變成佢哋組織嘅旗幟。<br />\n啲人行嚟行去，全部都對佢呢個將死之人視而不見，冇諗住急救，亦都冇諗住移開佢。<br />\n攝影團體已經準備就緒，隨住倒數，開槍嘅人開始講嘢。<br />\n「我係『自由戰線』嘅新首領陳梓仁，喺度同大家宣佈一個悲痛嘅消息，我哋嘅領袖布朗中咗聯合安全局嘅陷阱不幸身亡。」<br />\n係，係真嘅。<br />\n「為咗報仇，我哋喺東平市放出病毒。冇錯，近日嘅東平肺炎病毒就係我哋嘅報復。」<br />\n唔係，係假㗎。<br />\n「我哋喺呢度重新呼籲聯合政府承認東平市係獨立城市，否則我哋會有更激烈嘅行動，令你哋正視我哋嘅訴求。」<br />\n布朗望住自己昔日嘅副手喺度「承認責任」，將組織同埋自己心愛嘅城市拉去萬丈深淵，偏偏無力制止。佢嘅意識開始因為缺氧而模糊，最後昏迷，見證唔到呢個歷史時刻。<br />\n 今日係東平肺炎肆虐東平市嘅第十日，亦都係封城令嘅第一日。"},{"pid":"320db39dddad9e7d3c8db04de45c4642658a667e","tid":2350147,"uid":12140,"like":5,"dislike":0,"score":5,"citedBy":0,"replyTime":"2021-01-02T05:54:43.000Z","msg":"大家好，我係山城豬伯，一個專寫粵文嘅作者，亦都係《迴響》嘅創辦人同總編。<br />\n《迴響》係一本粵語文學雜誌，有一半內容係小說，另一半就係散文，志在同大家講粵文都可以寫文學，廣東話係一隻同中文、英文平起平坐嘅語言。<br />\n如果大家都認同《迴響》嘅理念，不妨去我哋網店買返本睇下。<br />\n《迴響》FB page：<a href=\"https://www.facebook.com/ResonateCantonese\" data-sr-url=\"https://r.lihkg.com/link?u=https%3A%2F%2Fwww.facebook.com%2FResonateCantonese&d=%2Bt7hcjB4BRnTGQ5b2LOb04gDU6S0x1vJ5b5MQMl6fZo%3D&h=747e977f\" data-auto-link target=\"_blank\">https://www.facebook.com/ResonateCantonese</a><br />\n《迴響》網店：<a href=\"https://resonate.hk/shop/\" data-sr-url=\"https://r.lihkg.com/link?u=https%3A%2F%2Fresonate.hk%2Fshop%2F&d=%2Bt7hcjB4BRnTGQ5b2LOb04gDU6S0x1vJ5b5MQMl6fZo%3D&h=d76fd514\" data-auto-link target=\"_blank\">https://resonate.hk/shop/</a><br />\n我嘅FB page：<a href=\"https://www.facebook.com/ChubakdeSafed\" data-sr-url=\"https://r.lihkg.com/link?u=https%3A%2F%2Fwww.facebook.com%2FChubakdeSafed&d=%2Bt7hcjB4BRnTGQ5b2LOb04gDU6S0x1vJ5b5MQMl6fZo%3D&h=70ce35e2\" data-auto-link target=\"_blank\">https://www.facebook.com/ChubakdeSafed</a>"},{"pid":"a0305f97c57092287c133277080230dd5b5e076a","tid":2350147,"uid":12140,"like":3,"dislike":0,"score":3,"citedBy":0,"replyTime":"2021-01-02T05:55:24.000Z","msg":"「政府依家正實行封城令，請各位市民留在家中，以確保自己同埋屋企人嘅安全。」<br />\n 「今日新增一千二百三十二宗感染個案，市長同埋衛生局局長都表示疫情嚴峻，希望各位市民遵守封城令，等疫情儘快完結，經濟可以重新啟動。」<br />\n 「另外，今日發現有七十六人自殺&hellip;&hellip;」<br />\n 顧浩謙熄電視，聽呢啲新聞已經聽到厭。<br />\n 今日係封城令嘅第三十日，成個城市都接近停擺，只有物流、清潔同埋醫療系統仲運作緊。<br />\n 市民唔畀出街，只可以經網購得到自己想要嘅食物同衛生用品。為免有人鼓噪，煽動市民上街，喺封城令嘅第十日已經禁埋網同電話，唯一上到嘅網就係政府嘅網購系統同通報系統，打電話最多報到警。<br />\n 顧浩謙自己一個獨居。佢已經第二十日冇社交，就算係每日送日常用品同食物嚟嘅工作人員，同埋收垃圾嘅清潔工人，都唔會同自己講一句說話。<br />\n 顧浩謙決定自殺。<br />\n 佢已經揀好咗地點同埋方法。佢住緊一間村屋，有一個露台。佢決定喺露台吊頸自殺，因為佢好驚冇人幫自己收屍，由自己喺屋企腐爛發臭，到時臭親人哋就唔好。如果喺露台吊頸自殺，隔籬屋又或者對面見到，應該會幫自己報警收屍？<br />\n 就喺顧浩謙綁好結，擔埋凳仔準備吊頸嘅時候&hellip;&hellip;<br />\n 突然一陣車聲傳嚟。由於已經封咗城，而呢個時候亦都唔係運送物資同回收垃圾嘅時間，所以有車嚟真係好奇怪，顧浩謙順住車聲望去。<br />\n 只見有幾架貨Van停喺度，有一班人戴住豬嘴落車，手上面拎住棒球棍、行山斧呢啲武器，衝入隔籬棟村屋度。<br />\n 趁火打刧。<br />\n 顧浩謙腦海入面浮現呢四隻字。<br />\n 一時之間，佢企喺張凳上面，雙手仲保持住揸住吊頸個繩套虛位以待嘅姿勢，成個人僵硬咗喺度。<br />\n 自己應唔應該幫手報警呢？但係等警察嚟到，呢班人應該一早就逃之夭夭。呢班人唔去打刧其他地方，走嚟打刧村屋，就係睇中呢度離市區遠，封城令期間好少有警察嚟呢度巡邏。只要佢哋快手快腳，警察就連佢哋車尾燈都睇唔到。<br />\n 亦都因為噉，所以呢班匪徒一見到有人反抗，就會即刻殺無赦，因為佢哋要以最快嘅速度去洗刧一個地方。<br />\n 而政府面對呢個情況，就只係識得叫人閂好門窗。<br />\n 顧浩謙望住樓下，其中一個匪徒已經拎出咗一罐嘢對住門鎖嘅位噴火，好快門鎖就畀佢燒熔咗，成功解決咗第一個關口。<br />\n 睇嚟呢班人好熟手，唔係第一次做啲噉嘅事。<br />\n 班人衝入樓，顧浩謙好快就聽到破門、打人、慘叫同埋呼喝嘅聲音，由下而上，一層一層爬上去。<br />\n 去到最高層，亦都即係顧浩謙隔籬屋嘅時候，「砰」一聲，嚇到顧浩謙向後一跌，跌倒喺地上。<br />\n 係槍聲。<br />\n 顧浩謙望住繩套，心有餘悸。如果自己頭先係向前跌嘅話，噉就真係成功吊頸。<br />\n 但係點解會有槍聲嘅呢？明明班匪徒都冇拎住槍。<br />\n 顧浩謙好快就知道點解有槍聲。<br />\n 嗰班人一窩蜂噉衝出村屋，好快噉上車就離開。<br />\n 顧浩謙眼利噉發現，佢哋嚟嘅時候有12個人，但係走嘅時候得返11個人。<br />\n 顧浩謙諗起隔籬係一家三口，一對夫婦仲有一個讀緊小學嘅仔。<br />\n 顧浩謙忍唔住好奇心，戴返個豬嘴，行去隔籬村屋。<br />\n 由樓梯口去到最頂層，全部都一片狼藉。每家每戶嘅門都畀人暴力打開，雖然顧浩謙有行入去睇，但只係偶爾見到門口嘅血跡已經觸目擊心。<br />\n 顧浩謙冇理到其他單位，直接跑去隔籬屋。留畀佢嘅時間唔多，應該已經有人報咗警。如果畀警察發現自己冇留喺屋企入面，就大鑊喇。<br />\n 佢完全冇諗過會唔會畀其他人報串佢離開咗自己屋企。<br />\n 行入去隔籬屋，佢首先見到嘅係一條屍體趴咗喺地下，佢嘅右手仲拎住把行山斧。<br />\n 顧浩謙懷住緊張嘅心情，小心翼翼噉反轉條屍。佢見到屍體係戴住豬嘴嘅，當堂鬆一口氣。<br />\n 噉嗰一家三口呢？<br />\n 顧浩謙環顧客廳，好快就發現一道血跡，由客廳去到房。<br />\n 顧浩謙行去房門，想推開門，但係又停咗喺度。<br />\n 「有冇人喺入面呀？我係住喺隔籬樓嘅，冇惡意，只係見到頭先嗰班人，所以過嚟睇下有冇咩幫到手。」<br />\n 顧浩謙講完之後，忍唔住向左邊移一移。佢好驚入面嘅人突然開槍。<br />\n 真係好笑，明明自己頭先先想自殺，依家又咁怕死。<br />\n 過咗一陣，大概係十秒左右，顧浩謙先聽到有人話：「入嚟。」<br />\n 係一把女聲，好虛弱。<br />\n 顧浩謙推門入去，成個動作好慢，一有咩唔對路，佢就轉身逃跑。<br />\n 下一秒，佢就有想走佬嘅衝動。因為有個女人一手攬住個細路，仲將佢個頭埋入自己臂彎，唔畀佢望到發生咩事，而另一隻手就拎住枝手槍指向顧浩謙。<br />\n 雖然好想一走了之，但係顧浩謙冇噉做，因為佢留意到女人面色蒼白，本來白色嘅T-shirt已經有一大半染紅，係血。<br />\n 最重要嘅係女人嘅眼神，七分戒備，三分哀求，令佢諗起一個人。<br />\n 女人望住顧浩謙嘅樣，或者係因為失血過多，佢嘅反應變得遲鈍，用咗幾秒先認得佢：「係你&hellip;&hellip;」然後佢先醒起自己一直都唔知佢叫咩名。<br />\n 「我有咩幫到你？」顧浩謙問佢。<br />\n 女人猶豫咗一陣，終於開口：「我求你，請你幫我帶佢去揾佢爸爸。」<br />\n 「揾佢爸爸？」顧浩謙一時間反應唔嚟。<br />\n 佢呢個時候先發現，男主人一直唔喺度。不過就算呢個女人就嚟死都好，佢個仔都會有政府嘅人照顧，使乜揾佢爸爸呢？<br />\n 定係佢爸爸自己走咗出去？甚至確診咗，畀人捉去治療？<br />\n 顧浩謙諗到好多可能性，腳步開始向後移。<br />\n 女人好似知佢諗緊乜，放低手槍，由褲袋拎出一張卡片，遞畀顧浩謙。<br />\n 顧浩謙接過卡片，上面寫住「希波克拉底研究所」、「黃黎生」、「首席研究員」，上面仲有地址同電話。<br />\n 睇嚟係因為工作關係，所以黃生一直冇返屋企。<br />\n 顧浩謙鬆咗一口氣，但係隨之而嚟嘅係更多疑問。<br />\n 「我本來就要帶Alex去揾佢爸爸，點知居然遇到件噉嘅事，我求下你帶佢揾佢爸爸。」女人苦苦哀求，然後又突然諗起啲嘢，講：「只要你帶佢揾到佢爸爸嘅話，佢爸爸一定會畀好多錢你，而且仲會帶埋你離開呢個城市。」<br />\n 顧浩謙唔明，依家封咗城，仲點樣離開呢？而且畀人發現自己離開咗嘅話，噉就即係犯咗法，到時就算走佬到天涯海角，都會畀人拉到，坐返十年八載監。乖乖地留喺屋企等疫情完唔係更好咩？<br />\n 女人話：「你唔明，再唔走嘅話就會同呢個城市一齊送死！」"},{"pid":"ed1703a34be7cbe8671a65aa162d70247877e3a9","tid":2350147,"uid":355064,"like":0,"dislike":0,"score":0,"citedBy":0,"replyTime":"2021-01-02T05:56:39.000Z","msg":"Push"},{"pid":"f0182e24808974c84b84d6aaa1b556ae52717a8b","tid":2350147,"uid":48729,"like":1,"dislike":0,"score":1,"citedBy":0,"replyTime":"2021-01-02T06:05:33.000Z","msg":"<span class=\"large\"><span class=\"gold\">好高質！個故事嘅節奏好好，有好多伏筆；文字係雕琢過嘅，唔係一寫粵文就粗俗。好正，期待下一集。</span></span>"},{"pid":"d69b82ca74321f59d6c491491472d09bce95ef00","tid":2350147,"uid":189015,"like":0,"dislike":0,"score":0,"citedBy":0,"replyTime":"2021-01-02T06:10:56.000Z","msg":"support"},{"pid":"70bca3662e01837503a0721934e45fd78f6cae9d","tid":2350147,"uid":48729,"like":0,"dislike":0,"score":0,"citedBy":0,"replyTime":"2021-01-02T06:22:59.000Z","msg":"push"},{"pid":"148ff4ff702ba181e7d082f6668a12d60510deea","tid":2350147,"uid":48729,"like":0,"dislike":0,"score":0,"citedBy":0,"replyTime":"2021-01-02T06:23:25.000Z","msg":"push 2"},{"pid":"108df03253204a58006784f02b725a7bf6fb5f96","tid":2350147,"uid":48729,"like":0,"dislike":0,"score":0,"citedBy":0,"replyTime":"2021-01-02T06:23:36.000Z","msg":"push"},{"pid":"dd38b7751def9ab0b8a4a370c8a733101675d075","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T06:44:11.000Z","msg":"「乜嘢唔走就會死呀？」顧浩謙問佢。<br />\n 但係女人已經無力答佢，只係拎咗條車匙出嚟，就垂首閉目。<br />\n 就喺顧浩謙心亂如麻之際，外面又有車聲傳嚟。<br />\n 冇警笛聲，唔通係頭先嗰班匪徒？<br />\n 佢哋應該知道女人受咗重傷，捱唔得耐，只係頭先見到有槍，一時驚嚇之下走佬。依家冷靜返，就返嚟執返啲戰利品，如果女人未死就報埋仇。<br />\n 情況不容顧浩謙多想，佢即刻執起車匙再抱起Alex諗住走落樓。<br />\n 但係一嚟到門口，佢就聽到腳步聲。<br />\n 嗰班人已經行緊樓梯上嚟。<br />\n 佢嚟唔切諗，即刻跑去露台，然後望去自己屋企。<br />\n 應該爬得到過去。<br />\n 佢對Alex講：「Alex？我需要你過去隔籬露台。」<br />\n Alex有半邊面沾血，佢嗰對圓碌碌嘅眼睛望住顧浩謙：「媽媽呢？」<br />\n 顧浩謙聽住越嚟越近嘅腳步聲，心急如焚，不過仍然同Alex講：「媽媽受咗傷，不過好快就會有醫生嚟醫佢㗎喇，我哋依家要去揾你爸爸，通知佢，知唔知呀？」<br />\n Alex頭先雖然聽到媽媽同顧浩謙嘅對話，但係年紀細細嘅佢根本不足以理解當中嘅意思，所以就成功畀顧浩謙含混過去。<br />\n Alex點一點頭。<br />\n 顧浩謙即刻抱起Alex，伸直對手。因為兩層樓之間相距唔遠，所以顧浩謙噉樣伸手法，Alex已經半個人過咗露台欄杆。<br />\n Alex捉住欄杆，然後顧浩謙放手。Alex好快就擒咗過去。<br />\n 輪到顧浩謙，佢即刻好緊張，雖則話呢個高度跌唔死人，但係都有可能一個唔覺意跌跛、甚至半身不逐。<br />\n 顧浩謙咬緊牙關，爬上欄杆，瞇埋眼，跳去對面。佢冇好似想像中噉摸到欄杆，而係跌落去，嚇到佢即刻擘大眼。"},{"pid":"626799e42c43a3728c0cd2aba94435dc0eac4a23","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T06:44:39.000Z","msg":"「砰」，佢跌咗落地，係自己屋企露台嘅地下。<br />\n 雖然有驚無險，但係顧浩謙仍然有刧後餘生嘅感覺。<br />\n 就喺佢諗住抖順條氣嘅時候，突然聽到隔籬有人大嗌：「個細路呢？」嚇到佢即刻彈起身，抱住Alex衝落樓。<br />\n 點解警察咁耐都未嚟？<br />\n 佢依家真係唔知道嬲警察到依家都未嚟好，定係慶幸佢哋速度咁慢。因為如果畀警察發現自己抱住Alex，一定會以違犯封城令嘅名義拘捕佢。<br />\n 佢唔知道班匪徒會唔會揾到嚟呢度，但係佢唔可以冒險，所以佢決定逃走先。<br />\n 落到樓，見到樓下只係停咗幾架貨van，連一個睇水嘅人都冇，於是佢帶住Alex摀低身，行去佢阿媽架車度。<br />\n 去到車門邊，顧浩謙拎出車匙，撳解鎖掣。<br />\n 「嘟嘟」，車門解鎖，嚇咗顧浩謙一跳。"},{"pid":"d96c99a3a8db5169ed94bda2c1673154576c3386","tid":2350147,"uid":12140,"like":1,"dislike":0,"score":1,"citedBy":0,"replyTime":"2021-01-02T06:45:14.000Z","msg":"唔知佢哋留唔留意到呢？<br />\n 顧浩謙即刻打開車門，好似塞噉推Alex坐去後座，然後自己坐司機位。<br />\n 佢冇車牌，亦都冇揸過車，不過佢成日坐人車，未食過豬都見過豬跑。<br />\n 噠着架車，好彩架車係自動波，而個女人又好好手尾噉係倒後泊車，否則顧浩謙根本搞唔掂。<br />\n 較去「D」波，顧浩謙就好細力噉畀油，慢慢揸出嚟。<br />\n 呢個時候，嗰班匪徒已經落咗樓，見到顧浩謙揸車走人，即刻吆喝叫佢停低，見顧浩謙唔理佢哋，即刻追上去，其中一個更加掉枝棒球棍去車尾，「啪」一聲，差少少就打中後窗，好彩只係中咗後尾箱。<br />\n 此情此景，嚇到顧浩謙猛踩油門，一溜煙噉樣出咗村。好彩係一條直路，否則一定炒車。<br />\n 顧浩謙出咗村，放慢速度，因為呢條係落山路，有幾個彎位，佢都唔敢揸得快。<br />\n 唔好睇揸車都係畀油、剎車、扭下軚盤咁簡單，到你要入彎時，你要扭到堂軚咩程度呢？呢啲都係要經驗話你知。<br />\n 顧浩謙落山途中不時望向後面，除咗要睇下Alex有冇事之外，就係睇下班友有冇追上嚟。"},{"pid":"8db6ca1517dce63fa7a815503e7659663852ef0a","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T06:45:31.000Z","msg":"嚟到一個分叉路口，顧浩謙停低，望下張卡片，決定行右邊嗰條路。<br />\n 雖然班匪徒好似冇打算追上嚟，佢哋都只不過求財，唔會將啲時間嘥喺自己身上，不過顧浩謙都驚佢哋洗刧完走人時會遇到自己，所以做咗決定之後都即刻開車。<br />\n 顧浩謙問Alex：「驚唔驚呀？」佢唔識應付細路仔。<br />\n 「唔驚，不過有啲擔心媽咪。」<br />\n 「唔使擔心媽咪，佢只係受咗少少傷，醫生會照顧好佢。」<br />\n 「哥哥，頭先嗰班人係咩人嚟？佢哋好惡，打傷咗媽咪，媽咪又開槍射佢哋。」<br />\n 顧浩謙完全唔識點答佢。佢想諗個故仔出嚟搪塞住佢，但係佢又要好專心噉揸車。<br />\n 終於，佢轉彎時講咗句：「我都唔知呀，陣間你見到爸爸時問佢啦。」但係就喺佢分神嘅呢一剎那，佢見到彎位有一隻野豬。<br />\n 佢即刻踩行brake，見仲止唔住個勢，下意識好似睇戲噉扭盡個軚盤。好彩佢揸得唔快，所以冇反到車，不過架車亦都衝咗落山，撞爛咗幾棵細樹，直到撞到棵一個成年人抱圍咁粗嘅樹。<br />\n 顧浩謙成個人跟住慣性衝前，好彩呢個時候氣袋彈出，佢又有纜安全帶，先冇成個人彈出車外。<br />\n 就算係噉，佢都即時暈低。"},{"pid":"28283544387f06aa7dce5dea52f03b0f951ec09e","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T07:39:59.000Z","msg":"Push"},{"pid":"75cb17da5a5910971a2276d5861f07d938985021","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T08:11:39.000Z","msg":"Push"},{"pid":"009d8a752dde70bc486a5da10d1b81d61dd1cb11","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T08:51:11.000Z","msg":"Push"},{"pid":"cf94f45c9e42a43ee89ebe5ebdad3de0b0b20eee","tid":2350147,"uid":60527,"like":0,"dislike":0,"score":0,"citedBy":0,"replyTime":"2021-01-02T09:00:36.000Z","msg":"Push<img src=\"/assets/faces/normal/kill.gif\" class=\"hkgmoji\" />"},{"pid":"b71741140d03bee57a23799fb8102585754a7f0e","tid":2350147,"uid":12140,"like":0,"dislike":0,"score":0,"citedBy":0,"replyTime":"2021-01-02T10:22:36.000Z","msg":"Push！"},{"pid":"a1424c7b0ace03eca4a9ce3baf6886d81c1e0f16","tid":2350147,"uid":51088,"like":0,"dislike":0,"score":0,"citedBy":0,"replyTime":"2021-01-02T11:20:28.000Z","msg":"留名"},{"pid":"8c870bcda0ec874692a6a7fa6b28ecf875e4962a","tid":2350147,"uid":71254,"like":0,"dislike":0,"score":0,"citedBy":0,"replyTime":"2021-01-02T11:22:43.000Z","msg":"Push"},{"pid":"8c529b6680bd0477fecf215a89c078d200049771","tid":2350147,"uid":190178,"like":0,"dislike":0,"score":0,"citedBy":0,"replyTime":"2021-01-02T12:15:31.000Z","msg":"LM"},{"pid":"727558c63009233182846e1fc6ab3a20b0a2fe52","tid":2350147,"uid":60527,"like":0,"dislike":0,"score":0,"citedBy":0,"replyTime":"2021-01-02T16:19:21.000Z","msg":"Push<img src=\"/assets/faces/normal/bomb.gif\" class=\"hkgmoji\" />"},{"pid":"d39cf31e28e8b4124cdecbaf000d8076ef0cd737","tid":2350147,"uid":138314,"like":0,"dislike":0,"score":0,"citedBy":0,"replyTime":"2021-01-03T02:55:06.000Z","msg":"Push"},{"pid":"b374cf835aa696ddfd98a8f631683bcddff41334","tid":2350147,"uid":48729,"like":0,"dislike":0,"score":0,"citedBy":0,"replyTime":"2021-01-03T03:04:01.000Z","msg":"Push"},{"pid":"410bc118f35adade4eadcf3849bc41b9942be69f","tid":2350147,"uid":48729,"like":0,"dislike":0,"score":0,"citedBy":1,"replyTime":"2021-01-03T03:04:18.000Z","msg":"我覺得改錯名 ..."}]}