{"tid":1322349,"cid":1,"subCid":0,"title":"看不見的未來","createTime":"2019-07-16T02:11:00.000Z","updateTime":"2019-07-16T02:11:00.000Z","uid":214007,"like":0,"dislike":0,"uniUserReply":1,"replies":[{"pid":"8f30656ee09653ea82ebfd4c8fd4c28d31538414","tid":1322349,"uid":214007,"like":0,"dislike":0,"score":0,"citedBy":0,"replyTime":"2019-07-16T02:11:00.000Z","msg":"港大畢業，曾經架天之驕子，點解會走上抗爭架道路，賠上自己架前途。<br />\n細細個父母都會同你講俾心機讀書，將來讀香港大學。仿佛你能夠係港大畢業，將來一定會有大好前途，可以成為社會成功人士。但當你比別人付出更多努力，中學時期日日係圖書館溫書，最終成功考上港大再成功畢業後，你會發覺你人工比起當年坐你隔離位日日打機唔溫書會考零分之後讀毅進架同學人工仲要低，因為呢位同學已經做左一個警察三年啦，講緊已經拎緊三萬人工一個月，而你只係剛剛完成四年架學位課程拎緊二萬蚊都唔夠架人工。你點能夠相信而家架香港係幾咁荒謬，原來先前付出架努力係幾咁白廢，你用左四年時間先讀完個大學畢業出到來，原來樓價已經又升左一大截。<br />\n當你接受現實，默默咁做一個普通打工仔。直至有一日，你打開電視睇，你見到中學同學係電視度拎住警棍追打手無寸鐵示威者，拎住槍射示威者個頭，你終於忍唔住走上前線去對抗暴政。可能有人會問點解你唔好好珍惜你架大好前途，你唔驚會失去好多野咩，的而且確，人最怕架就係失去，但當你咩都無，無車無樓無將來架時候，你都無野失去，你又會怕咩？"}]}