{"tid":479315,"cid":33,"subCid":0,"title":"林鄭打鑼　京官主禮　 道壇都有習講話","createTime":"2017-11-25T04:04:46.000Z","updateTime":"2017-11-25T04:04:46.000Z","uid":25558,"like":0,"dislike":0,"uniUserReply":1,"replies":[{"pid":"61b492ff9ccaa96f61611c27e856f698cda4e0bf","tid":479315,"uid":25558,"like":0,"dislike":0,"score":0,"citedBy":0,"replyTime":"2017-11-25T04:04:47.000Z","msg":"<a href=\"https://hk.news.appledaily.com/local/daily/article/20171125/20225130\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20171125%2F20225130&d=WgNO9hVBjMQuj%2F7zOV%2BdGbr9WXPazFMcT8p8rn878U0%3D&h=96df873c\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20171125%2F20225130&h=cd5f4943\" target=\"_blank\">https://hk.news.appledaily.com/local/daily/article/20171125/20225130</a><br />\n<br />\n隔牆有耳：<br />\n林鄭打鑼　京官主禮　<br />\n道壇都有習講話 - 李八方<br />\n<br />\n專欄專論   <br />\n         <br />\n<img src=\"https://static.appledaily.hk/images/apple-photos/apple/20171125/large/a1302a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171125%2Flarge%2Fa1302a.gif&h=6edaa9b6&s={SIZE}\" /><br />\n身為天主教徒嘅娥特，噚日主持完羅天大醮鳴鑼儀式就走人咯。王心義攝<br />\n<br />\n<br />\n早排因為政府要起社區農圃，引起區內居民抗議嘅西環碼頭海濱長廊，噚日舉行香港歷來最大規模嘅道教羅天大醮暨中華文化展，仲請埋內地宗教事務局局長王作安同特首林鄭月娥主禮。<br />\n<br />\n<img src=\"https://static.appledaily.hk/images/apple-photos/apple/20171125/large/25lp2p07.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171125%2Flarge%2F25lp2p07.jpg&h=cf53abe0&s={SIZE}\" /><br />\n道教羅天大醮今年規模係歷來最大。<br />\n<br />\n<br />\n<br />\n籲集愛國道教力量<br />\n<br />\n雖然呢個係宗教文化活動，但喺今時今日嘅中國國情下，點可以唔政治正確，提中共黨總書記、國家主席習近平同佢份十九大工作報告，所以就算道教搞羅天大醮，亦唔可以唔提習講話。<br />\n<br />\n今次羅天大醮規模十分大，除咗王作安同林鄭，亦請咗中國道教協會會長李光富出席，王作安同李光富身為內地宗教官員，致辭時就算講宗教嘢都好，唔提習近平嘅十九大講話又點可以叫政治正確？<br />\n<br />\n所以佢兩個特別提及習十九大講話入面，要全面貫徹一國兩制方針，支持香港維護國家發展大局部份，王作安仲叫主辦單位香港道教聯合會，要凝聚愛國、愛港、愛教嘅道教力量，強化國家意識，支持特區政府依法施政。<br />\n<br />\n至於林鄭月娥致辭就冇提習講話同十九大工作報告，亦冇提政治嘢，只係講個活動同道教文化，本身係天主教徒嘅林鄭，亦冇參加拜神，只負責主持鳴鑼儀式。八方記得當年身為基督教徒嘅前民政事務局局長何志平，當年代表香港人去車公廟求籤，俾好多人批評身為教徒唔應該咁做，今次林鄭唔拜神，應該可以避開爭拗喇。<br />\n<br />\n李八方"}]}