{"tid":103945,"cid":12,"subCid":0,"title":"[短故／愛情] 吻醒睡公主之後，佢變咗一個港女","createTime":"2017-02-01T17:06:23.000Z","updateTime":"2017-02-05T08:18:35.000Z","uid":51000,"like":6,"dislike":2,"uniUserReply":0,"replies":[{"pid":"125940f39e6ea2be4d6bbb1302f0c6d8b9bbacb7","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-01T17:06:23.000Z","msg":"23年前，阿媽抱住我去拜神果陣，<br />\n仙女賜咗張紙畀佢，話係睡公主嘅地址，<br />\n<br />\n只要等睡公主瞓夠100年，再朗讀呢個地址，<br />\n<br />\n就會開啟空間通道，去到睡公主間房。<br />\n<br />\n<br />\n我初初唔信嘅，但因為樣衰同窮，我單身咗廿幾年之後，<br />\n<br />\n已經當呢個地址係救命稻草......救命公主。<br />\n<br />\n而今日，就係佢瞓夠100年嘅日子，<br />\n只要吻醒睡公主，我就會有個公主級女朋友，<br />\n從此過住幸福快樂嘅生活。<br />\n<br />\n我深呼吸，大聲朗讀個地址，眼前果然出現咗一條通道。<br />\n<br />\n公主！我黎啦！<br />\n<br />\n<br />\n我踏入條通道，景象一變，變咗一間清裝電視劇嘅房。<br />\n<br />\n咪住先，咁臭嘅？<br />\n成間房瀰漫住酸臭味，好似積咗好耐無洗嘅汗臭衫，<br />\n<br />\n諗諗下，佢瞓咗一百年，啲衫咪一百年無洗過？<br />\n<br />\n唉，仙女教母妳盡責啲啦，<br />\n呢一百年，都請番個鐘點工，每隔三五日打掃下。<br />\n<br />\n愈行近張床，陣味就愈臭，<br />\n<br />\n我捂住個鼻，望下我未來老婆有幾咁傾國傾城......<br />\n咦，長面、細眼、單眼皮，咁似外國人揀果啲中國model嘅，我想要Angelababy果種樣！<br />\n<br />\n貨不對版，我應唔應該吻醒佢？<br />\n<br />\n待續...<br />\n<br />\n<br />\nFB連載：<a href=\"https://www.facebook.com/tomato0728chan/\" data-sr-url=\"https://r.lihkg.com/link?u=https%3A%2F%2Fwww.facebook.com%2Ftomato0728chan%2F&d=7eOXcRQmrlFTo7mkgo38hOPnIAwyWqphGIcg0J4V%2Buw%3D&h=d96b9cd6\" target=\"_blank\">https://www.facebook.com/tomato0728chan/</a>"},{"pid":"198f35e98dd9c02b45d23d653382565dfaa5009b","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-01T17:52:27.000Z","msg":"正當我猶豫，睡公主突然打開口，呼出一口氣，<br />\n<br />\n好臭！真係好臭！<br />\n<br />\n早上起身，都覺得自己未刷牙個嘴有少少臭。<br />\n咁你可以幻想下，如果一百年無刷牙，到底可以有幾臭？<br />\n<br />\n<br />\n「嘔！」我個胃一翻騰，忍唔住嘔到佢成臉都係，<br />\n<br />\n我一嘔，亦失咗平衡，跌咗落佢身上，咁岩錫到佢個嘴，<br />\n<br />\n佢醒咗，瞪大眼望住我。<br />\n<br />\n呢個「巧合的吻」，好似韓劇一樣浪漫，<br />\n如果中間無隔住一灘嘔吐物嘅話。<br />\n<br />\n<br />\n「醜。」呢個係睡公主見到我之後，講嘅第一句說話。<br />\n<br />\n順帶一提，佢講嘅係嘅北京話，類似普通話但有啲唔同，我都要花下功夫先聽得明。<br />\n<br />\n但人都醒咗，我唯有帶佢番屋企，<br />\n<br />\n我以為，佢會震驚於現代化嘅設備，不斷問我電器點用，<br />\n然後好崇拜我，一洗我岩岩嘅尷尬。<br />\n<br />\n點知佢一去到我屋企，第一個評價係......細，好似柴房咁細。<br />\n<br />\n唉，人地點都係清朝公主，<br />\n住嘅唔係紫禁城，都係四合院，我住劏房啊！<br />\n<br />\n<br />\n睡公主學野好快，唔止學識咗廣東話、FB、IG、美圖秀秀，<br />\n仲賣咗件首飾，買咗iphone、自拍神器......<br />\n<br />\n待續"},{"pid":"8683d3a265dda5265831d39d238e15d69a9e1697","tid":103945,"uid":71742,"like":0,"dislike":0,"score":0,"citedBy":0,"replyTime":"2017-02-01T18:38:18.000Z","msg":"留名<img src=\"/assets/faces/normal/angel.gif\" class=\"hkgmoji\" />"},{"pid":"08941ac540f2012ac4412f1eff5807e79b6ea468","tid":103945,"uid":2510,"like":0,"dislike":0,"score":0,"citedBy":0,"replyTime":"2017-02-01T19:56:06.000Z","msg":"Lm"},{"pid":"653ff43abd5d67d722f98185aa8a8edd47dd6fec","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-02T04:11:30.000Z","msg":"<blockquote>留名<img src=\"/assets/faces/normal/angel.gif\" class=\"hkgmoji\" /></blockquote><br />\n多謝支持<img src=\"/assets/faces/normal/smile.gif\" class=\"hkgmoji\" />"},{"pid":"38b266c4aada5db3a3af7114f68dabd33bb2519a","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-02T12:36:53.000Z","msg":"<blockquote>Lm</blockquote><br />\n多謝支持<img src=\"/assets/faces/normal/smile.gif\" class=\"hkgmoji\" />"},{"pid":"2c627ee3998002d8212a7201112665ff40edbebc","tid":103945,"uid":11650,"like":0,"dislike":0,"score":0,"citedBy":0,"replyTime":"2017-02-02T12:42:12.000Z","msg":"Lm"},{"pid":"b64d9a0a7da544648b89460abefa381e6fb428b2","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-02T16:25:12.000Z","msg":"睡公主學野好快，唔止學識咗廣東話、FB、IG、美圖秀秀，<br />\n仲賣咗件首飾，買咗iphone、自拍神器......<br />\n<br />\n女朋友融入現代生活，我應該開心，<br />\n<br />\n問題係，佢連手仔都唔俾我拖，話男女授受不親，未結婚前唔可以咁。<br />\n<br />\n但我地又無辦法結婚，因為佢無身份證......<br />\n其實唔係無嘅，不過就唔係香港身份證，同埋寫住「生於光緒二十七年」（1901年）。<br />\n<br />\n我又唔係王子，王子吻醒睡公主，就有權幫佢辦過張身份證啫，<br />\n<br />\n講到尾，我除咗間劏房少咗一半空間之外，一啲都感受唔到自己有女朋友，<br />\n<br />\n佢連FB都唔Set同我有關係囉！<br />\n<br />\n唔緊要，畀啲時間佢，<br />\n等佢接受到現代嘅感情觀，遲早肯同我親密嘅。<br />\n<br />\n<br />\n點知有一日，我番到屋企，見到佢係度執行李。<br />\n<br />\n「我會搬去個朋友屋企住，多謝你嘅照顧啦。」<br />\n<br />\n我眼都突埋：「朋友？咩朋友？」<br />\n<br />\n「上網識嘅，佢係樓下等我，咪揸紅色跑車果個。」<br />\n<br />\n我冷笑：「人地睇得中你？妳係靚女，不過講緊一百年前嘅標準。」<br />\n<br />\n「佢就係鍾意我，佢仲話我瞓覺個樣特別靚，<br />\n始終我瞓咗一百年，係比其他女人有經驗......」<br />\n<br />\n我嬲到跳起：「妳連手都唔畀我拖，妳畀佢睇妳瞓覺個樣？妳比綠帽我戴？」<br />\n<br />\n待續"},{"pid":"9205175520b9cb68b4230dbcdaa73b4b1057cdc2","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-03T17:31:26.000Z","msg":"「閘住，我同你清清白白。」<br />\n睡公主望都唔望我：「不如你解釋下，<br />\n明明你嫌我樣衰，又嫌我呢樣果樣，做咩死都要我做你女朋友？」<br />\n<br />\n我唔知點答，睡公主步步進逼：「咪就係因為你樣衰、窮、溝唔到女。<br />\n咁你連普通港女都溝唔到，點解你覺得你可以溝到公主？」<br />\n<br />\n「妳點可以咁講？係我吻醒妳，我係妳恩人！」<br />\n<br />\n「小矮人救咗白雪公主、獵人救咗小紅帽，佢地得到啲咩？咪句『多謝』囉。<br />\n傻仔，唔係王子，無人會以身相許架。只要你係王子，拎隻鞋都娶到老婆。」<br />\n<br />\n<br />\n佢嘅廣東話，已經流利到呢個地步，我擠出一句：「點解妳會變成咁？」<br />\n<br />\n「係囉，我都想問，點解我會變成住咁細間屋、對住個咁醜嘅男人？<br />\n依加我咪自力更生，改變命運。」<br />\n<br />\n我垂低頭，企埋一邊，唔再阻住佢執野。<br />\n<br />\n可能，單身，就係我嘅宿命？<br />\n<br />\n睡公主出門口之前，遞咗張紙畀我：「呢度有白雪公主、灰姑娘同小紅帽嘅地址，你再試下啦，唔好話我唔益你。」<br />\n<br />\n佢停一停，加多句：「實在唔得嘅話，仲有拇指姑娘......<br />\n最緊要唔好嫌三嫌四，又話人細粒。」<br />\n<br />\n我袋起張紙，好堅定咁點頭，<br />\n<br />\n生命滿希望，<br />\n女友由我創。<br />\n<br />\n-完-"},{"pid":"8e079794b039fc6a88c0580ca5cda3306ae17c1b","tid":103945,"uid":51000,"like":0,"dislike":0,"score":0,"citedBy":0,"replyTime":"2017-02-04T13:34:58.000Z","msg":"<blockquote>Lm</blockquote><br />\n多謝支持，希望你鍾意<img src=\"/assets/faces/normal/smile.gif\" class=\"hkgmoji\" />"},{"pid":"ef4d8ebeb70607d9daab6fef249c44a6e08cb138","tid":103945,"uid":3838,"like":0,"dislike":0,"score":0,"citedBy":0,"replyTime":"2017-02-05T08:18:35.000Z","msg":"<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"}]}