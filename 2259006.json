{"tid":2259006,"cid":5,"subCid":0,"title":"田少自爆怕老婆 自覺幸運過特首：林鄭梁振英敢自己行街？","createTime":"2020-10-26T12:57:14.000Z","updateTime":"2020-10-26T19:57:18.000Z","uid":153600,"like":4,"dislike":0,"uniUserReply":7,"replies":[{"pid":"dea34fdad92d8f7e5885b7173bcac93a3989144d","tid":2259006,"uid":153600,"like":0,"dislike":0,"score":0,"citedBy":0,"replyTime":"2020-10-26T12:57:14.000Z","msg":"光譜由深藍到深黃嘅「袁氏一家」，之前接受傳媒訪問炒熱政圈。一向敢言又夠寸嘅自由黨榮譽主席田北俊近日受訪亦談及家事，原來佢喺屋企只係個小男人，自爆自己怕老婆。而且同袁家論政時藍營新抱容海恩要坐埋一邊唔同，田少話共聚天倫好緊要，屋企係唔講政治，只談家事。<br />\n<br />\n田少接受港台《瘋Show快活人》訪問，大談家庭逸事，自言真係怕老婆，點怕法？就係問問題一見老婆大人眼色唔對，就會即刻轉話題，出年佢哋就金婚，相信老婆眉頭眼額，田少都睇得通透。<br />\n<br />\n縱橫政商界咁多年嘅田少話，自己生活瑣碎事上十分依賴太太，留家抗疫反而令到田太有啲煩厭，話田少冇嘢做喺屋企好鬼煩，「最好你搞政治被人煩，唔好煩到我」。<br />\n<br />\n政治糾紛有時真係會波及家人，節目傾到屋企人擔唔擔心因其言行俾人鬧？田少就話確實有「深藍」人士對佢有微言，反而「深黃」對佢冇乜意見，「行出街我係開心、幸運過做特首，林鄭、梁振英敢唔敢自己行街先？做特首做到咁樣，點管到一個地方呢？」<br />\n<br />\n抗疫多留家 太太嫌煩厭<br />\n<br />\n田少亦喺節目分享，因為同子女相處時間唔多，所以每次共聚都十分珍惜，鮮有同家人談政治，只會傾孫仔生活事，佢仲擺明縱啲孫，管教嘅嘢交畀仔女。身為阿爺嘅田少借孫論政，形容自己同北京睇法唔同，批評北京對香港嘅處理方法，「啲孫就會好唔掂，就算被你焗到乖乖哋，遲早心底條氣唔順，都唔會係乖」。<br />\n<br />\n好可惜，就如黃子華所形容，中港關係唔係兩爺孫，而係婆媳關係，香港亦冇一個好似田少咁愛老婆嘅特首囉。"},{"pid":"3dedfd971bb33b4711958af46e0db6fe8b2cbe20","tid":2259006,"uid":55493,"like":1,"dislike":0,"score":1,"citedBy":2,"replyTime":"2020-10-26T13:04:51.000Z","msg":"諗起一枝筆一張櫈<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"e38d2192a57558b7e48563d9ddb772232b84abf9","tid":2259006,"uid":51271,"like":2,"dislike":0,"score":2,"quote":{"pid":"3dedfd971bb33b4711958af46e0db6fe8b2cbe20","tid":2259006,"uid":55493,"like":1,"dislike":0,"score":1,"citedBy":2,"replyTime":"2020-10-26T13:04:51.000Z","msg":"諗起一枝筆一張櫈<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-10-26T13:07:05.000Z","msg":"有，天水圍搵凳車人"},{"pid":"718dfbbd40f3374f655eb89f8034fd1b5eac0a00","tid":2259006,"uid":11097,"like":2,"dislike":0,"score":2,"quote":{"pid":"3dedfd971bb33b4711958af46e0db6fe8b2cbe20","tid":2259006,"uid":55493,"like":1,"dislike":0,"score":1,"citedBy":2,"replyTime":"2020-10-26T13:04:51.000Z","msg":"諗起一枝筆一張櫈<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-10-26T13:07:16.000Z","msg":"一枝筆一張櫈同We Connect邊樣膠啲"},{"pid":"640fe0a16f28c3ed08ece3f585506835a3619ce2","tid":2259006,"uid":213877,"like":0,"dislike":0,"score":0,"citedBy":0,"replyTime":"2020-10-26T13:13:19.000Z","msg":"此回覆已被刪除"},{"pid":"253917d112d2e2d302116402b92f7b2017e50d2a","tid":2259006,"uid":75390,"like":4,"dislike":0,"score":4,"citedBy":1,"replyTime":"2020-10-26T13:15:07.000Z","msg":"黃子華曾經講過 如果特首能夠單人匹馬 行入一個大型屋村 再行番出黎 就可以連任架啦<img src=\"/assets/faces/lm2/lightbulb.gif\" class=\"hkgmoji\" />"},{"pid":"00a02581424c680796d5039b97612a7483d3db0e","tid":2259006,"uid":275218,"like":0,"dislike":0,"score":0,"quote":{"pid":"253917d112d2e2d302116402b92f7b2017e50d2a","tid":2259006,"uid":75390,"like":4,"dislike":0,"score":4,"citedBy":1,"replyTime":"2020-10-26T13:15:07.000Z","msg":"黃子華曾經講過 如果特首能夠單人匹馬 行入一個大型屋村 再行番出黎 就可以連任架啦<img src=\"/assets/faces/lm2/lightbulb.gif\" class=\"hkgmoji\" />"},"citedBy":0,"replyTime":"2020-10-26T19:57:18.000Z","msg":"真係得貪曾有機會無事"}]}