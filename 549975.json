{"tid":549975,"cid":17,"subCid":0,"title":"一個懶絲去旅行, 你問我答 (少圖)","createTime":"2018-02-04T09:02:16.000Z","updateTime":"2018-02-04T09:55:46.000Z","uid":168624,"like":2,"dislike":0,"uniUserReply":4,"replies":[{"pid":"667cd05c951c28b9a26a039c3dfa40ebe03a2b06","tid":549975,"uid":168624,"like":0,"dislike":0,"score":0,"citedBy":0,"replyTime":"2018-02-04T09:02:16.000Z","msg":"係咁的。我一直都想去南美洲旅行, 但我係窮L而且冇假, 一直都未能成事。<br />\n<br />\n好好彩咁樣有兩個星期多少少的假期, 我就即刻去買機票啦! 全程我都冇見到一個香港人, 但係唔少朋友都對古巴有興趣。所以決定開個POST同大家分享, 不喜勿插。<br />\n<br />\n全程共十一日, 行程如下。<br />\n<br />\nDay 1 到達HAVANNA, 周圍行下<br />\nDay 2 在HAVANNA繼續探索<br />\nDay 3 搭巴士去VINALES, 是著名的煙草種植地點, 去騎下馬, 食下雪茄, 欣賞下山谷的美景咁<br />\nDay 4 VINALES, 上午去WALKING TOUR, 下午去美洲第三大的山洞<br />\nDay 5 去海灘Playa Jutia 嘆一日<br />\nDay 6 搭TAXI COLECTIVO去CIENFUEGOS, 睇下法式殖民地建築<br />\nDay 7 搭TAXI COLECTIVO去UNESCO文化遺產TRINIDAD, 欣賞下佢哋彩色的屋仔<br />\nDay 8 跟咗個TOUR搭舊火車睇下佢哋以前種植甘蔗的地方<br />\nDay 9 行咗個WALKING TOUR, 學下跳SALSA咁<br />\nDay 10 搭巴士去SANTA CLARA, 去哲古華拉的朝聖地HEA一日<br />\nDay 11 去HAVANNA 周圍行下, 去國立美術館行下<br />\nDay 12 食個靚BRUNCH, 回家<br />\n<br />\n以下係對想去古巴的朋友一些建議<br />\n1. 當地電子貨幣, 包括信用卡同提款機並不流行, 建議先帶足夠歐羅去兌換。切勿帶美金, 除非你想被政府抽稅10%<br />\n2. 申請到VISA先好出發。<a href=\"https://www.cubavisas.com/十分可靠,\" data-sr-url=\"https://r.lihkg.com/link?u=https%3A%2F%2Fwww.cubavisas.com%2F%E5%8D%81%E5%88%86%E5%8F%AF%E9%9D%A0%2C&d=Svi%2FlaPHKyNkjMLWJE565JUJf0bKPU4tHf%2BJg0Yv85M%3D&h=d388db42\" data-auto-link target=\"_blank\">https://www.cubavisas.com/十分可靠,</a> 建議預留最少一星期, 因為要等VISA寄去香港。<br />\n3. 如有常用日用品, 建議買定過去。個度好多嘢都好難買到嫁。<br />\n4. 好多遊客都係一句西班牙文都唔識就過去。絕對冇問題的。但係如果想同當地人交流同方便少少, 識番幾句有著數。<br />\n5. 當地人十分喜歡唱歌同跳舞, 阿伯阿婆個個都識跳SALSA, 亦會邀請你去跳。當地有唔少學SALSA舞的機會, 但如果識跳SALSA對溝仔/女同了解當地人都好有幫助。<br />\n6. 人是古巴最美的風景。如果要睇啲好GRAND好GRAND的景點, 古巴可能唔適合你。<br />\n7. 古巴是十分安全的地方, 我一個絲成日夜晚番宿舍都沒有問題。當然, 由於你要帶好多現金出街, 最好就係分開幾個地方擺。<br />\n8. 當地上網十分不方便, 建議一早訂定住宿同上網先做到的嘢。例如下載機票, 行程表, OFFLINE 地圖 (強力建議 MAPS.IE APP ) 其實邊行邊搵都OK, 反正你一落車, 司機都會介紹CASA PARTICULAR俾你, 大約二三百蚊港幣一日啦。青年旅舍並唔流行。<br />\n9. 美國網頁同網上銀行基本上用唔到。所以如果你要用AIRBNB, 建議在香港處理大部分事務。<br />\n10.雖然古巴人大多十分貧窮, 但這並不代表去古巴很便宜。因為外國人用的是PESOS CONVERTIBLES, 所以買嘢食嘢都會比當地人貴。平平地過一日食住連玩, 大約6, 700港幣度。不過我唔好窮遊, 喜歡應使即使同食好西, 所以有巴絲可能可以用少啲錢。<br />\n<br />\n因為UPLOAD圖好麻煩, 所以我UP住少少先, 反應好先UP 多啲啦!<br />\n<br />\n<img src=\"https://img.eservice-hk.net/upload/2018/02/04/165133_d6a4b98e3de612214cf7455727a9a951.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F165133_d6a4b98e3de612214cf7455727a9a951.JPG&h=70a7fa77&s={SIZE}\" /><br />\n呢個係我HAVANNA的CASA PARTICULAR, 一晚200蚊度。早餐再加40蚊。佢地應該算係中產家庭, 爸爸係退休公司高層, 媽媽以前是小學老師, 個女做律師。<br />\n<br />\n<br />\n<img src=\"https://img.eservice-hk.net/upload/2018/02/04/165507_fee258b3a07e781ba7381a326b90f08e.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F165507_fee258b3a07e781ba7381a326b90f08e.JPG&h=2b1ddf4e&s={SIZE}\" /><br />\n呢個係我喺VINALES 民宿的晚餐。約港幣78元。其實一個絲食唔晒。佢哋好鐘意食豆同埋芋頭, 所以成日整豆湯同埋將芋頭/木薯炸來食。我就一般般啦。"},{"pid":"592494c414b6e49cdd78a67df1b28a4f60734765","tid":549975,"uid":168624,"like":1,"dislike":1,"score":0,"citedBy":0,"replyTime":"2018-02-04T09:20:07.000Z","msg":"<img src=\"https://img.eservice-hk.net/upload/2018/02/04/170954_fc2784512a3a34c18ce716c380f4563f.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F170954_fc2784512a3a34c18ce716c380f4563f.JPG&h=290f1dde&s={SIZE}\" /><br />\n當地人十分喜歡打BASEBALL, 教練亦非常友善, 教我地打埋一份。<br />\n<br />\n<img src=\"https://img.eservice-hk.net/upload/2018/02/04/171044_8701db591838e547b82dedecb5d7587c.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171044_8701db591838e547b82dedecb5d7587c.JPG&h=ad3a80c0&s={SIZE}\" /><br />\n當地的人都會種下啲生果, 例如菠蘿, 木瓜, 芒果等熱帶生果。<br />\n<br />\n<img src=\"https://img.eservice-hk.net/upload/2018/02/04/171143_d705a48e450c22085b996bc665827245.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171143_d705a48e450c22085b996bc665827245.JPG&h=332b44bd&s={SIZE}\" /><br />\n山洞好黑好難影相, 我哋行咗三小時都只係行咗一小部分。佢地有成十幾層樓咁深, 一個人行一定會當失路。<br />\n<br />\n<img src=\"https://img.eservice-hk.net/upload/2018/02/04/171257_d76eeb021cc9d2e489e7eba3330554f9.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171257_d76eeb021cc9d2e489e7eba3330554f9.JPG&h=c97c1bb4&s={SIZE}\" /><br />\n當地人喜歡食一種叫FLAN的甜品, 類似係焦糖燉蛋, 頗為好食。<br />\n<br />\n<img src=\"https://img.eservice-hk.net/upload/2018/02/04/171417_28d19e5ae0674f8b8acffd1b7eacbb68.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171417_28d19e5ae0674f8b8acffd1b7eacbb68.JPG&h=fcca4fae&s={SIZE}\" /><br />\n佢地的舊車各種各樣, 有啲都頗為可愛。<br />\n<br />\n<img src=\"https://img.eservice-hk.net/upload/2018/02/04/171503_b92182b185917498b1e0f72776449365.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171503_b92182b185917498b1e0f72776449365.JPG&h=b199a93f&s={SIZE}\" /><br />\n其實佢地都有一個CHINA TOWN, 不過我冇去過。一般來講, 佢哋都比較少見中國人, 所以有時見到你會叫你做CHINA, CHINA, 好似支那, 支那咁。<br />\n<br />\n<img src=\"https://img.eservice-hk.net/upload/2018/02/04/171711_e2298a2ebfdff529cb77d909fe293faf.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171711_e2298a2ebfdff529cb77d909fe293faf.JPG&h=704524ff&s={SIZE}\" /><br />\n古巴人從小就學跳舞, 而且跳得十分奔放。<br />\n<br />\n<img src=\"https://img.eservice-hk.net/upload/2018/02/04/171853_95148108196e06d643c2395e9bd21728.JPG\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F04%2F171853_95148108196e06d643c2395e9bd21728.JPG&h=1fdded9c&s={SIZE}\" /><br />\n從高處的塔望落去TRINIDAD。古巴的田園景色, 大致都係咁。"},{"pid":"12d376dd5d69e8fc4d6771c69b9de8ca4df9a2e6","tid":549975,"uid":36435,"like":0,"dislike":0,"score":0,"citedBy":0,"replyTime":"2018-02-04T09:25:11.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"b8d3de3ac6cc3ffcbed17330c1dc9a823c363d66","tid":549975,"uid":53589,"like":0,"dislike":0,"score":0,"citedBy":0,"replyTime":"2018-02-04T09:26:53.000Z","msg":"Vi&ntilde;ales 世紀大伏"},{"pid":"526f3136863ad7b0226e17ca92fe186081710693","tid":549975,"uid":144464,"like":0,"dislike":0,"score":0,"citedBy":0,"replyTime":"2018-02-04T09:55:46.000Z","msg":"支持阿"}]}