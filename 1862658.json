{"tid":1862658,"cid":5,"subCid":0,"title":"醫護罷工手足請聽小弟講兩句！","createTime":"2020-02-04T17:50:58.000Z","updateTime":"2020-02-04T17:50:58.000Z","uid":189531,"like":2,"dislike":0,"uniUserReply":1,"replies":[{"pid":"2e1d7d2c8a484663a5f0d7ffa8387a7cab1d57bc","tid":1862658,"uid":189531,"like":0,"dislike":0,"score":0,"citedBy":0,"replyTime":"2020-02-04T17:50:58.000Z","msg":"我地今次醫護罷工，係面對緊一個好大嘅ethical dilemma，因為我地係犧牲緊病人嘅即時需要去爭取封關，去救更多嘅人。我相信肯出黎罷工嘅人都係有良知，有良知嘅人好難棄病人不顧，但今次罷工其實係追求緊醫人先要醫國嘅概念，如果仲停留喺醫人嘅良知層面，對自己同對同路人都係一個傷害。所以我希望大家可以罷到底，齊上齊落，中間就算發生咩事都好都唔好返返工，直至工會宣布復工為止<img src=\"/assets/faces/big/cry.gif\" class=\"hkgmoji\" /><br />\n<br />\n如果真係社區大爆發，其實更加要令政府封關，避免造成醫療系統有進一步嘅負擔，同埋一定要令醫管局應承不追究罷工同事，先可以提高工作士氣同無後顧之憂救人！<img src=\"/assets/faces/big/angry.gif\" class=\"hkgmoji\" /><br />\n<br />\n從來任何社運要贏都要靠民意，要贏嘅話我地係要去更多人支持，要令要求政府封關嘅人多過要求醫護復工嘅人！<img src=\"/assets/faces/pig/drum.gif\" class=\"hkgmoji\" /><br />\n<br />\n今次罷工其實我內心都掙扎咗好耐，最尾我決定放棄安穩嘅工作，同大家一齊企出黎，因為我相信香港人係要救香港人。生於亂世有種責任，既然我地被時代選中，咁我地就要堅守我地嘅使命！<img src=\"/assets/faces/pig/knife.gif\" class=\"hkgmoji\" /><br />\n<br />\n醫護罷工為香港開咗個靚局，希望大家好好把握今次嘅機會，為咗香港，為咗自己，一齊行落去！<img src=\"/assets/faces/dog/cheerup.gif\" class=\"hkgmoji\" />"}]}