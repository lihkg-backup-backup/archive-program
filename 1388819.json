{"tid":1388819,"cid":5,"subCid":0,"title":"致722離我們而去的范戰友","createTime":"2019-07-30T18:47:55.000Z","updateTime":"2019-07-30T18:49:49.000Z","uid":271224,"like":4,"dislike":1,"uniUserReply":2,"replies":[{"pid":"cc915e2cfe4c60f6c756d3ba38eb396b2ca2e6b2","tid":1388819,"uid":271224,"like":0,"dislike":0,"score":0,"citedBy":0,"replyTime":"2019-07-30T18:47:55.000Z","msg":"喂，巴打，原來咁又過咗一個星期有多。<br />\n<br />\n記得721果日，我哋仲好憤怒警察同元朗果班真正暴徒勾結，仲要隻何妖係咁煽風點火，網上仲要仍然見到有人留言「支持何律師」、「支持警察」。22號果晚我都有同屋企人討論呢件事，結果佢哋話「你哋成日鬧人死黑警，警察都係人，都有情緒，所以唔幫市民」，真係好嬲好嬲。之後靜落嚟，我好努力思考緊如何有效令警民衝突令呢場運動成功，醒起爸爸果句「警察都係人」，咁係咪應該當番佢哋係人？唔通感化佢哋？但佢哋已經被警隊文化洗哂腦喎？同時又點樣避免被仇恨支配？天琦講過：「勇武係冇底線，但唔係冇原則。」咁個原則又係咩呢？一路上網想睇多啲文一路諗嘅時候，就見到你走了的消息。 秒速淚崩。<br />\n<br />\n接著香港仍然發生好多好多好多事\b，我哋又有機場「和你飛」，又去元朗食老婆餅，仲有中環上環銅鑼灣食彈、葵涌聲緩、各地鐵站不合作運動⋯⋯ 抱歉冇好似之前咁再舉行公開的追思會（定係有舉行但我錯過了？？係嘅我對你唔住），但我哋都有帶住你嘅精神，繼續為香港努力。（當然包括之前的四位戰友，以及2017年自殺後遺言指出「不要相信一地兩檢」的熊先生。）<br />\n<br />\n有冇睇到我哋比之前更加做到遍地開花？但同時，班警察亦都一次比一次瘋癲，我們有很多戰友受傷、流血、被捕；無辜嘅大肚婆、小朋友、老人家都有受傷或食催淚彈⋯⋯727、728事後連登亦議論紛紛，但請放心&mdash;不分化、不譴責仍然係呢場時代革命嘅中心思想。我哋會尊重同相信戰友們嘅決定，和理非、勇武⋯⋯總之係戰友嘅，有咩都可以一齊傾，本住「各自爬山」，係自己的崗位盡己所能。政府一直逃避，我哋一日都會團結，一日都會企出嚟。你睇吓，頭先大家都去葵涌警署聲援被捕人士！我哋真係會有咩可以做都會做到盡！<br />\n<br />\n<br />\n由6月9號開始，呢52日我哋都好努力繼續堅持落去。前路仍然好難打，好多嘢需要不斷冷靜咁思考，仲要有燒唔盡嘅心力同體力。<br />\n不過呢，我哋真係真係唔能夠再失去任何一個戰友了。<br />\n2000000 - 5 ，可以再多，不能再少。<br />\n我唔知過身後係咪就有「保佑」其他人嘅能力，<br />\n如果有嘅話，請保佑我們：以後整整齊齊。香港一定要贏。<br />\n<br />\n<br />\n好啦我都只係半夜心血來潮想鳩up一下。希望連登可以同你通到靈啦。<br />\n香港人，辛苦大家，仍需繼續加油。"},{"pid":"9dad9c7838e58449106696ad85a1909d1a477237","tid":1388819,"uid":61761,"like":0,"dislike":0,"score":0,"citedBy":0,"replyTime":"2019-07-30T18:49:49.000Z","msg":"小心！加油！"}]}