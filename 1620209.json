{"tid":1620209,"cid":5,"subCid":0,"title":"關於推行蒙面法的動機及以後影響","createTime":"2019-10-04T09:44:50.000Z","updateTime":"2020-06-08T13:45:12.000Z","uid":290393,"like":0,"dislike":0,"uniUserReply":2,"replies":[{"pid":"1e08375f271b1b0bd34887c15628fe52e9e8f220","tid":1620209,"uid":290393,"like":0,"dislike":0,"score":0,"citedBy":0,"replyTime":"2019-10-04T09:44:50.000Z","msg":"　　P牌仔一日一文講下自己想法，因為見無乜人提呢點。<br />\n　　蒙面法動機係乜？絕對唔係檢控人，因為告唔入。政府控制唔到法官，而法官係跟住基本法做事，而政府都無權更改基本法。即係話，就算拉左都好難告得入，根本無用。<br />\n　　佢真正用途係立刻拘捕你，任何人警察都可以拉，話有合理懷疑。你至少坐返４８小時，面對恐嚇，虐打，甚至性侵的可能性。呢個係白色恐怖。<br />\n　　第二，條數會靚好多。因為港共要向中央交人數，鳩拉係無問題，有拉到等於有做野，告唔入係因為香港法治系統失敗。<br />\n<br />\n　　而後續影響？港府目的絕對唔係蒙面法，而係佢有權利使用緊急法設立任何法律。蒙面法只係試水溫，佢亦講得好技巧，呢Ｄ叫先立法後審議。即，佢話乜野係法律就係法律。<br />\n<br />\n　　先用蒙面法拘捕你，然後用法例將４８小時變成４８日，甚至係等待「社會平靜」之後先放你出黎。簡單講，佢不單繞過立法，甚至繞過司法，佢可以永遠拘留你一世都得。<br />\n<br />\n　　仲有，和理非（包括我自己）真係要醒下，區議會幾乎肯定無得選。佢話有人攻擊票站就搞掂，咁有幾難？搵白衫佬去斬人，然後手足私了，立刻封站，延期區議會，再去立法會三讀通過無限期延期，直到「社會平靜」為止。<br />\n<br />\n　　呢Ｄ計劃，佢已經好明顯表露哂出黎。大家絕對唔好以為佢會比你選區議會，佢絕對唔會。<img src=\"/assets/faces/pig/knife.gif\" class=\"hkgmoji\" /><img src=\"/assets/faces/pig/knife.gif\" class=\"hkgmoji\" /><img src=\"/assets/faces/pig/knife.gif\" class=\"hkgmoji\" /><img src=\"/assets/faces/pig/knife.gif\" class=\"hkgmoji\" />"},{"pid":"a4e3726ec42313705e1d55a97d7c22e6ac3ea20f","tid":1620209,"uid":80560,"like":0,"dislike":0,"score":0,"citedBy":0,"replyTime":"2020-06-08T13:45:12.000Z","msg":"但係共狗唔用緊急法立國安法，反而要搞附件三，咁先奇怪"}]}