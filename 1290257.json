{"tid":1290257,"cid":1,"subCid":0,"title":"集思廣益，各位我想問下點解說服到我屋企人","createTime":"2019-07-06T12:12:16.000Z","updateTime":"2019-07-06T14:26:09.000Z","uid":81208,"like":0,"dislike":0,"uniUserReply":3,"replies":[{"pid":"caac90279174eda73881215c046dea3d002e3095","tid":1290257,"uid":81208,"like":0,"dislike":0,"score":0,"citedBy":0,"replyTime":"2019-07-06T12:12:16.000Z","msg":"見到屯門個邊嘅遊行，我媽話：你地後生仔係咪鐘意搞事？見到亂會好開心？<br />\n我話：香港人係怕事同掛住搵食，如果咁都出黎姐係話政府好唔掂。<br />\n我嘗試解釋be water 概念當然失敗。唔work嘅方法，做一百次都唔work，所以要變通。<br />\n<br />\n佢話：英國個時d人都冇出黎遊行架喎，點解依家d人會咁搞，係咪只係唔鐘意中國？<br />\n<br />\n我話：都係一個理由，呢幾年你見到政府做好多野都偏向大陸唔理本地人<br />\n<br />\n佢話：咁香港係中國架嘛，你地係咪想搞亂港獨先。中國都想香港好。<br />\n<br />\n又話：二百萬遊行我明，但係衝立法會個d係黑社會同收錢囉。<br />\n我又：證據呢？又唔見有人錢保護立法會？我想講有人只係學生同普通人時佢跟本聽唔入耳<br />\n<br />\n又話：以前夠冇民主啦，點解回歸左之後要有？<br />\n我咪解釋係基本法講好左條件咩咩咩，另外人係要向前架嘛，你以前住木屋添。<br />\n<br />\n又話：維修立法會要好多錢，有野好好講，用暴力就係唔岩<br />\n我答：香港咁多基建超支你唔講，d人衝嘅原因你唔講，前面和平嘅抗議你唔講，你姐係選擇性失明姐<br />\n<br />\n最後不歡而散。結論，對於老野，佢地會覺得未燒到自己嘅生活，會覺得冇問題。佢地見到肢體語言嘅暴力，對制度暴力不理解。不過我都佢駁時，當去到英國個個位我就好難講落去。<br />\n<br />\n點解以前英國時代冇搞事，依家要搞？係咪因為唔鐘意中國。呢個位我唔知點樣用易明方法解釋，因為我對英佔時代係冇咩記憶。「中國都想香港好」呢個我位我又唔知點講落去，因為係老人心中，中港融合系冇問題嘅。我問佢如果香港變成深圳咁，關口都冇埋，youtube都睇唔到，用人仔，你ok唔ok，佢話好嘅咪ok囉。<br />\n<br />\n大家點睇"},{"pid":"bad1ef60a2edf03a6c4d18dd5642ac571bc296a0","tid":1290257,"uid":259321,"like":1,"dislike":0,"score":1,"citedBy":0,"replyTime":"2019-07-06T12:14:00.000Z","msg":"（網上轉載）致上一代<br />\n<br />\n當你係佢地嘅年紀時，<br />\n申請公屋只要幾年就有，<br />\n而家，申請公屋，單身由18歲排到50歲都未上到樓，而同時間新移民可以極速上樓<br />\n而你，問佢地點解要搞事<br />\n<br />\n當你係佢地嘅年紀時，<br />\n一年有過萬居屋供應，一年可以抽幾次，中簽機會唔低，私樓亦唔係遙不可及<br />\n而家，一年一次抽居屋，得三幾千個單位，幾十萬人爭，仲難中過六合彩，私樓更加係絕望，除非你有父幹<br />\n而你，問佢地點解要搞事<br />\n<br />\n當你係佢地嘅年紀時，<br />\n政府正在將市民由木屋，臨屋帶上公屋，居屋<br />\n而家，政府話年輕人冇屋住，可以住橋底水管屋或者官民合辦嘅劏房<br />\n而你，問佢地點解要搞事<br />\n<br />\n當你係佢地嘅年紀時，<br />\n雖然未至於想買樓就買樓，但要解決居住問題都唔算難，有租務管制，租都租得起，再加各種置業資助計劃，冇幾多人會因為住屋問題而冇得結婚<br />\n而家，大把年輕人拍十年拖都唔敢結婚，就算結左分都要分開住，就係因為屋貴到租唔起買唔起<br />\n而你，問佢地點解要搞事<br />\n<br />\n當你係佢地嘅年紀時，<br />\n大學畢業起薪萬幾，食個早餐十幾蚊，<br />\n而家，大學畢業起薪都係萬幾，但食個早餐係三四十蚊。<br />\n而你，問佢地點解要搞事<br />\n<br />\n當你係佢地嘅年紀時，<br />\n一個人做嘢可以養一家幾口<br />\n而家，兩口子做嘢都唔知夠唔夠養家<br />\n而你，問佢地點解要搞事<br />\n<br />\n當你係佢地嘅年紀時，<br />\n撞正移民潮，做三幾年野就有得升職人工翻幾翻，公務員冇人想做<br />\n而家，個個年輕人志願都係政府工，如果唔係，私人工隨時做十年人工都係多三幾千<br />\n而你，問佢地點解要搞事<br />\n<br />\n當你係佢地嘅年紀時，<br />\n公園真係公園，營地真係營地，冇錢去旅行，放假拍拖去行下公園露下營都可以享受寧靜<br />\n而家，公園係大媽跳老舞嘅地方，營地就係中国人嘅免費酒店，仲嘈過旺角<br />\n而你，問佢地點解要搞事<br />\n<br />\n當你係佢地嘅年紀時，<br />\n政府係鼓勵建設香港，為香港出一分力，成個香港朝氣勃勃<br />\n而家，政府係不斷叫年輕人去大灣区，香港冇前途架喇，但同時又不斷放中国人落黎<br />\n而你，問佢地點解要搞事<br />\n<br />\n當你係佢地嘅年紀時，<br />\n唔會有官二代富二代同你講成功需苦幹，因為當時苦幹的確會有出路<br />\n而家，劉鳴煒之流最鐘意同年輕人講去少次日本就買到樓，但去少一次日本都追唔到樓價一個月升幅<br />\n而你，問佢地點解要搞事<br />\n<br />\n當你係佢地嘅年紀時，<br />\n民意能夠直達政府，建制泛民都可以響政府各部門佔一位置，更加唔會動輒被DQ<br />\n而家，連監警會都容不下一個中間派，莫講話政府內部，議會就早已失效，政府議案絕對通過，議員議案就絕不通過<br />\n而你，問佢地點解要搞事<br />\n<br />\n當你係佢地嘅年紀時，<br />\n政府就算要顧及法治，都會顧及民情，例如ICAC成立後特赦貪污警員，六七暴動後一邊拘控暴徒，但同時主動檢視治港政策，引入多樣惠民政策<br />\n而家，無論佔中後定反送中運動後，政府都只係強力打壓抗爭年輕人，判刑甚至比六七暴動更重，但政府絲毫冇檢討過自己嘅問題<br />\n而你，問佢地點解要搞事<br />\n<br />\n當你係佢地嘅年紀時，<br />\n對住嘅係一個會重視人命嘅政府<br />\n而家，對住嘅係一個若蓮喪子嘅政府，係一個老師自殺因為唔捱得，學生自殺因為冇做好生涯規劃，年輕人死諫被完全無視嘅冷血政府<br />\n而你，問佢地點解要搞事<br />\n<br />\n當你係佢地嘅年紀時，<br />\n港督夠膽單人匹馬落區食蛋撻，體察民情<br />\n而家，特首唔將方圓一公里封閉生人勿近都唔敢落區　<br />\n而你，問佢地點解要搞事<br />\n<br />\n總括而言就係，<br />\n當你係佢地嘅年紀時，<br />\n香港到處都充滿希望活力<br />\n而家，香港對大部分年輕人都係絕望，日復日工作結果連安居樂業嘅微細願望都遙不可及<br />\n而你，問佢地點解要搞事<br />\n<br />\n我敢講，假若而家呢一刻嘅你係佢地嘅年紀，<br />\n隨時你仲激進過佢地，<br />\n因為年輕人唔係搞事，只係想奪回以前美好嘅香港。"},{"pid":"8ccf5e4fc778745ead131c4fb4880847cb618698","tid":1290257,"uid":158504,"like":0,"dislike":0,"score":0,"citedBy":0,"replyTime":"2019-07-06T14:26:09.000Z","msg":"點解以前英國時代冇搞事，依家要搞？<br />\n - 邏輯錯，英治時代未出生/未大，何來搞？？呢句你應該問返你地個代人（順便問下係咪覺得英國人管得太好，所以你個代人無點上街）<br />\n再講如果英治時代我已經長大，而佢施政有問題，我一樣上街<br />\n<br />\n係咪因為唔鐘意中國<br />\n - 係。毛澤東話 世界沒有無緣無故的狠，香港政府施政失誤而又無人制止，最大原因就係每一條有問題的法案，總有中國政府（包括中聯辦、建制派）等開盡turbo全力支持（比佢睇下當日報紙頭版，除左蘋果全部淪陷），下加制度暴力等等例子）<br />\n<br />\n中國想香港好，係偽命題，毛澤東時代已經確立對香港係&ldquo;長期利用，充分打算&rdquo;，利用香港做洗錢同白手套，或者中轉中心，講感情係天真。有著數就血濃於水（例如叫人捐錢課金），無著數就井水不犯河水（王光亞講，叫香港人唔好對大陸指手畫脚，要尊重一國兩制，但實際上你干預我就得，我發表意見就比你叫收皮）<br />\n真係想香港好就更應該捍衛一國兩制下的自由"}]}