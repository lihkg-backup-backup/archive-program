{"tid":503338,"cid":7,"subCid":0,"title":"法 籍 男 友 高 成 個 頭  Double May 露 腰 十 指 緊 扣 睇 戲","createTime":"2017-12-18T17:41:37.000Z","updateTime":"2017-12-19T08:15:03.000Z","uid":35964,"like":0,"dislike":5,"uniUserReply":4,"replies":[{"pid":"a4e9fb3a167eb0e11e6e49bc849f59c72eb3a7e1","tid":503338,"uid":35964,"like":0,"dislike":0,"score":0,"citedBy":0,"replyTime":"2017-12-18T17:41:37.000Z","msg":"杜汶澤近日多搞作，佢搞嘅網台亦進行如火如荼。之前阿澤係facebook貼咗一張新請網台助手Double May(楊浩兒)嘅相，佢一身熱褲小背心嘅打扮，加上青春迫人嘅魅力，即時引嚟好多網友自薦想去阿澤間公司返工，仲有啲話要送禮上去。醉翁之意，冇非都係親身想見下Double May啫。<br />\n<br />\n不過Double May早前接受《蘋果》訪問時已經透露名花有主，身為足球經理嘅佢，識咗位大學足球隊成員、法國籍嘅男朋友。上月初呢位法國男友嚟咗香港，Double May帶咗男友去圓方商場睇咗場9點半戲。<br />\n佢哋揀咗套懸疑片睇，現場所見Double May雖然冇着佢件小背心，但係緊身上衣加上低腰兼露腰嘅緊身牛仔褲，將佢美好嘅身段表露無遺。而佢位法籍男友貌似前巴西國家足球隊嘅卡卡，而且身型仲有過之而無不及，足足有六呎高，身材非常健碩。Double May就算着住對3吋踭嘅鞋，都同男朋友差咗成個頭，所以經常見佢要仰起頸同男友傾偈。<br />\n套戲睇到接近凌晨散場，佢哋十指緊扣離開戲院，行咗去九龍港鐵站，臨上車前Double May去櫃員機提款，然後幫男友入八達通。因為接近凌晨，所以班次都比較疏落，兩個人坐喺度等車。但起先佢哋好似有啲拗撬，兩個冇乜交流，不過後來法國仔開始o氹番女友，先將手搭喺女友大髀，之後兩人開始雞啄唔斷。上到車廂入面佢哋仍然不停講，可能真係太耐冇見。之後佢哋喺中環站轉咗去上環站落車，之後行到一間唐樓，由法國仔按密碼上樓。<br />\n<br />\n<img src=\"https://static.appledaily.hk/images/e-paper/20171212/large/1513085198_1773.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20171212%2Flarge%2F1513085198_1773.jpg&h=c2a538c0&s={SIZE}\" /><br />\n<img src=\"https://static.appledaily.hk/images/e-paper/20171212/large/1513085200_9e16.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20171212%2Flarge%2F1513085200_9e16.jpg&h=1b55be4a&s={SIZE}\" /><br />\n<img src=\"https://static.appledaily.hk/images/e-paper/20171212/large/1513085201_3cfc.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20171212%2Flarge%2F1513085201_3cfc.jpg&h=22879e11&s={SIZE}\" /><br />\n<img src=\"https://static.appledaily.hk/images/e-paper/20171212/large/1513085203_3bda.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20171212%2Flarge%2F1513085203_3bda.jpg&h=c1ca6f9f&s={SIZE}\" />"},{"pid":"1b29e5f505a14b4cdd676d27f4def5a44f9b92e5","tid":503338,"uid":62815,"like":0,"dislike":0,"score":0,"citedBy":0,"replyTime":"2017-12-18T17:47:36.000Z","msg":"唔係叫Manchester咩<img src=\"/assets/faces/normal/sosad.gif\" class=\"hkgmoji\" />"},{"pid":"a9acd8b39e74fe46f8d0a378228ed51f12ffcbc9","tid":503338,"uid":11254,"like":0,"dislike":0,"score":0,"citedBy":0,"replyTime":"2017-12-18T17:50:16.000Z","msg":"<blockquote>唔係叫Manchester咩<img src=\"/assets/faces/normal/sosad.gif\" class=\"hkgmoji\" /></blockquote><br />\n大波妹"},{"pid":"150e7f61dce7a4be6589d147bc0174d64c7bc9c3","tid":503338,"uid":70391,"like":0,"dislike":0,"score":0,"citedBy":0,"replyTime":"2017-12-19T08:15:03.000Z","msg":"Double may個名<img src=\"/assets/faces/normal/sosad.gif\" class=\"hkgmoji\" />"}]}