{"tid":1191279,"cid":1,"subCid":0,"title":"（出去既入嚟）6 9注 意 事 項","createTime":"2019-06-07T22:24:43.000Z","updateTime":"2019-06-07T23:06:47.000Z","uid":116054,"like":6,"dislike":2,"uniUserReply":3,"replies":[{"pid":"cdf3176a8221facfc3809f0ae03790fbd3b8476b","tid":1191279,"uid":116054,"like":0,"dislike":0,"score":0,"citedBy":0,"replyTime":"2019-06-07T22:24:43.000Z","msg":"行動備忘<br />\n<br />\n裝備<br />\n1. 口罩<br />\n2. 雨遮<br />\n3. 眼罩<br />\n4. 手套<br />\n5. 帽<br />\n6. 黑超<br />\n7. 防毒面具 <br />\n8. 替換衣服<br />\n9. 繃帶<br />\n10. 散銀/散紙<br />\n口罩係必備，鏡頭影到全相嘅話，一旦被捕=斷正冇得打。雨遮可攻可防，縮骨遮又易拎，帶埋冇壞。手套、眼罩、帽、黑超就optional，是乎你想做幾多野/行得幾前。防毒面具就係如果你覺得會有催淚彈，甚至你想處理催淚彈嘅話。替換衣服就係天時暑熱方便你舒服啲，當然都有其他功用（請閱［水炮車］一欄）。繃帶就係助人助己，示威場合有人受傷少不免，另類功用就請閱［水炮車］一欄。散銀/散紙就都係必備，無論去示威現場定離開示威現場，用八達通就會有跡可尋，散紙就無得追。<br />\n<br />\n事前準備<br />\n1. 準備架生，睇返［裝備］一欄。<br />\n2. 組隊，有同伴有照應，唔係死左都唔知咩事。最好嘅人數上限係5-6人，多過呢個數就大家難顧哂所有人，有分岐果時又難有共識。<br />\n3. 隊員信得過嘅話，請俾大家都知道大家全名。一旦有同伴被捕，可以交全名俾法律人士跟進救人。<br />\n4. 睇一次示威地帶周圍嘅地圖。逃跑時候，啲細街窄巷會幫到你。如果係港島，金鐘、灣仔、中環嘅，有時間請先睇一次。<br />\n5. 夾定失散時嘅集合地點。兵荒馬亂易失散嘛，一失散就自動波去約定地點集合先，再從長計議。再者，根據928催淚彈日嘅經驗，現場一旦太多人，電話線路會擠爆，手機會打唔到電話同上網，所以更需要約好失散後嘅集合點。<br />\n6. Mark定法律支援電話，直頭要背埋佢。一旦被捕，可以叫律師救你。背埋佢係因為，被捕後手機肯定被收，搵唔到律師就任狗處置，極危險。<br />\n<br />\n現場應變<br />\n1. 警棍攻擊：冇遮/其他防具切勿上前。警棍最少打瘀打腫你，亦可以打斷骨，最嚴重就係打爆頭。盾狀物件可以抵擋，但亦只限抵擋。警棍弱點係距離短，克制方法係用俾佢更長嘅物件反攻，你打到佢，佢打你唔到。長遮/縮骨遮拉盡，係可以長過警棍。不過反擊一兩下就好走人啦，隻抽長遠計都係冇著數，狗始終體格贏大多數人，而且對方隨時有增援加入，一旦多人打少人都係死。可以遠距離攻擊嘅物件都係反警棍手段，例如石頭之類，不過都係果句，反擊果下一成功好走啦。<br />\n2. 胡椒噴霧：中距離攻擊武器，噴中臉就失去行動能力。有眼罩+口罩就可將佢無效化。如果要反擊嘅話就只可用比佢攻擊距離更遠嘅物件，例如上述嘅石頭果啲。<br />\n3. 催淚彈：令到你呼吸/眼口鼻好辛苦咁，近距離索幾啖可以嘔。應對措施可參考2014，跟隨人群後退，等煙散去再跟人群上前。反擊手段有2種，第一係戴隔熱手套（如有）拎起（當然你都要有防毒面具之類啦，唔係點行近），然後扔返去狗度；第二係有裝左水嘅水桶，戴隔熱手套執起，再扔入水桶。催淚彈仲要提防嘅係，除左放毒煙同彈殻係高熱，催淚彈殻射出黎係可以打死人，當年韓國就有後生仔俾催淚彈殻打爆頭死亡，所以要小心要避開。<br />\n4. 速龍隊：多數著短袖深藍衫，配頭盔，手上揸棍。簡單講就係速度快、攻擊力高，用黎快速清場。佢地多數以毆打示威者為優先，拘捕示威者為次要，因為清場係佢地目標。正如打機咁，速高攻高嘅代價係防禦力低，你見佢地著短袖衫就知。由於速高攻高，同佢地硬碰非常不利，見到佢地就後退為上。佢地都只用棍，攻擊距離有限，後退到安全距離，再用遠攻可破之。<br />\n5. 水炮車：班狗話暫時唔會用水炮車住，但敵人講嘅野信一成都死。水炮車威力係大，俾佢射中唔係let&rsquo;s get wet咁簡單，啲水係一定高水壓，打中可以斷骨，而且攻擊距離由中至遠，一開水炮車請走為上策。印象中記得狗新買嘅水炮車仲搭載一個特別功能：射出油漆液體，而啲油漆射落人身上係唔易洗甩，作用係mark低邊個有份示威，行係街上見到就可以拘捕。所以請帶多件衫替換，如果痴係皮膚，就用其他野遮返，個人建議係繃帶，扮傷，但事實係遮住油漆。<br />\n6. 音波炮：狗好似未有呢樣，不過巡例大家知下都可以嘅。有耳塞就塞耳，冇就掩耳然後拿拿聲走佬。<br />\n7. 開槍：最壞最致命情況，除左即刻雙手掩頭然後走佬，冇其他野係應該做。如果地形限制走唔得遠，請盡快搵可以掩護你嘅物件，然後匿係後面。<br />\n<br />\n被捕需知<br />\n1. 請謹記第一鐵律：狗嘅任何動作，打你嚇你氹你，目的都係要你開口講野。死都唔好講野。<br />\n2. 除左名同身分證號碼，冇野係需要講俾佢聽。<br />\n3. 你有權打電話搵人同搵律師。<br />\n4. 律師黎之前咩都唔講、咩都唔簽。<br />\n5. 落口供果時，醒目嘅人只有「我冇野講」呢一句對白。<br />\n6. 冇人有權解鎖你手機。<br />\n7. 你有權食野、飲水、去廁所、去醫院驗傷。<br />\n8. 搜身時冇人可以要求你除衫除褲。<br />\n9. 女人只可以由女警搜身，女性請保障自己，勿被淫警侵犯。<br />\n10. 落完口供一定要檢查清楚，睇下有冇啲你冇講過嘅野，同埋要求有副本俾返你。<br />\n11. 如果同其他示威者一齊被困係臭格，盡量守望相助。<br />\n<br />\n個人補充幾句：<br />\n大家無論幾想做到野都好，請以生存為第一優先。生存，即係不受傷、不被捕。今時唔同往日，2014最多告你非法集結、襲警，過左2016，只要佢想告，都可以告暴動。暴動入罪容易，3人或以上非法集結，作出令社會唔安寧行為，就入得罪。刑期唔洗講大家都知，數以年計。局勢惡劣到今日，已經唔係講玩，請大家必須必須保持高度危機意識。再者，港共明顯冇諗住讓步，2014時國際同中國仲係交好，港共打擊示威仍唔可以太核突，但有睇近半年新聞都知，國際諸國同中國已經抹哂面，引渡條例修訂亦意味左中國已經決定犧牲香港同國際嘅關係及利益，所以港共打擊示威已經冇需要顧手段核唔核突。即係任何可以打擊示威嘅手段，港共都會用。今次唔係講玩，我絕對唔希望任何人受傷、被捕，甚至死亡。懇請大家，以生存為首要目標，其他野見機行事做得就做，唔好蠻幹。出黎搞咁多野都係為左求生，唔係求死，請大家記住記住記住。<br />\n<img src=\"https://img.eservice-hk.net/upload/2019/06/08/062430_7426ae0fbc99d02ed4e4ff00e4fad2bb.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2019%2F06%2F08%2F062430_7426ae0fbc99d02ed4e4ff00e4fad2bb.jpg&h=6a6ea3d9&s={SIZE}\" />"},{"pid":"15f6694cfe038634efb37aff04272456faf51267","tid":1191279,"uid":2419,"like":0,"dislike":0,"score":0,"citedBy":0,"replyTime":"2019-06-07T23:00:06.000Z","msg":"如果齋行 應該冇咁誇張<br />\n不過有定心理準備冇壞"},{"pid":"20765a75bbcd16f77e16b6e1ef7db0b362763bd8","tid":1191279,"uid":49941,"like":0,"dislike":0,"score":0,"citedBy":0,"replyTime":"2019-06-07T23:06:47.000Z","msg":"<img src=\"/assets/faces/normal/smile.gif\" class=\"hkgmoji\" />"}]}