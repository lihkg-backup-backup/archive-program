{"tid":394995,"cid":5,"subCid":0,"title":"李嘉欣蓮子蓉面口 約奶奶做節","createTime":"2017-09-10T12:27:19.000Z","updateTime":"2017-09-10T12:27:19.000Z","uid":28358,"like":2,"dislike":0,"uniUserReply":0,"replies":[{"pid":"68e1a01d79c50fed5f4560b10edf8e3d66417ffc","tid":394995,"uid":28358,"like":0,"dislike":0,"score":0,"citedBy":0,"replyTime":"2017-09-10T12:27:19.000Z","msg":"李嘉欣噚晚同老公許晉亨齊齊現身灣仔福臨門，同老爺奶奶許世勳一家中秋做節，許家家族成員郭永亮帶埋老婆同囝囝一家三口現身。<br />\n<br />\n呢個飯局，絕對唔簡單。8月傳出李嘉欣同奶奶簡劍勳爭孫湊不和，當時報道指嘉欣兩公婆歐遊，嘉欣將個仔擺喺家姐李嘉明度湊，搞到阿嫲冇得見孫仔Jayden，令兩婆媳關係更趨緊張。而噚晚呢個飯局，就係兩婆媳爆出呢單傳聞後，首次同場，認真難得。<br />\n噚晚老爺許世勳同奶奶簡劍勳7點半先行抵達福臨門，之後嘉欣同亨亨坐「JM」車牌瑪莎拉蒂房車到，但未有見到佢哋嘅寶貝仔Jayden同行。<br />\n嘉欣以一件藍色喱士連身裙、揹酒紅色Chanel手袋，同亨亨嘅淺藍色西裝紅格恤衫襯到絕。亨亨率先落車，企定路邊舉定手，等嘉欣撓實手臂行入福臨門。記者上前祝嘉欣中秋快樂，問佢同奶奶一齊做節心情如何，佢都全程低頭微笑，反而亨亨就笑到露齒，心情好好。<br />\n其實亨亨夾喺阿媽同老婆中間，左右做人難。今次一家四口齊齊做節，難怪亨亨表現得最安樂啦。<br />\n<br />\n<a href=\"http://hk.apple.nextmedia.com/enews/realtime/20130920/51744372\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Fenews%2Frealtime%2F20130920%2F51744372&d=pHA8xSnmiKajWaFOQZ69K75jdjnviJyhTm2mNdHk1vQ%3D&h=9943867e\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Fenews%2Frealtime%2F20130920%2F51744372&h=e5d8fb90\" target=\"_blank\">http://hk.apple.nextmedia.com/enews/realtime/20130920/51744372</a><br />\n<br />\n<br />\n大家想同大美人講咩呀<img src=\"/assets/faces/lomoji/05.png\" class=\"hkgmoji\" />"}]}