{"tid":1291729,"cid":6,"subCid":0,"title":"[王騎軍爬山 各自努力] 葡國駭客揚言為公義　要搞死C朗","createTime":"2019-07-07T04:19:40.000Z","updateTime":"2019-07-07T15:18:38.000Z","uid":54373,"like":7,"dislike":3,"uniUserReply":4,"replies":[{"pid":"ffc888a9523225a5bbe77489c1ff577c83b9b4b9","tid":1291729,"uid":54373,"like":0,"dislike":0,"score":0,"citedBy":0,"replyTime":"2019-07-07T04:19:40.000Z","msg":"C朗近年畀西班牙稅務局搞完，又被揭牽涉強姦案，原來係因為畀一名葡萄牙駭客盯上，可能傾唔掂揞口費，畀人連環爆大鑊，搞到一身潺！<br />\n<br />\n據葡萄牙《新聞日報》爆料，C朗作為「足球解密」案嘅證人同受害人雙重身分，喺6月初去咗里斯本接受葡萄牙警方問話。由於當時佢正參加歐國聯賽事，警方亦未就此發表聲明，所以外界懵然不知。<br />\n<br />\n報道指，C朗係現年30歲嘅「足球解密」主腦、葡萄牙駭客魯伊‧賓度(Rui Pinto)追擊目標，正因為佢嘅解密，導致C朗受到西班牙稅務部門調查。唔只咁，「足球解密」仲公開埋美國女子Kathryn Mayorga對C朗嘅強姦指控，同埋兩人之間嘅和解協議。據講，C朗同佢個律師嘅電腦，可能都畀魯伊‧賓度入侵過。<br />\n<br />\n3月起已被扣查嘅魯伊‧賓度，仲涉嫌進入士砵亭球會同對沖基金Doyen Group嘅馬耳他子公司Doyen Sports嘅電腦系統，並公布咗佢哋嘅機密文件，Doyen Sports主要活動係通過結構性融資，直接向足球會提供資金。<br />\n<br />\n調查顯示魯伊‧賓度曾要求Doyen Sports嘅員工，支付500萬到1000萬歐元揞口費，先至停止公布機密資料，但據魯伊‧賓度嘅律師宣稱，係嗰名員工自願咁做嗰喎。<br />\n<br />\n日前葡萄牙周刊《Sabado》報道，檢察官希望擴大案件調查範圍，因為魯伊‧賓度被疑hack入律師樓、檢察院或葡萄牙內政部嘅系統，先攞到咁多爆炸性資料。"},{"pid":"b9e5f2072d204a99f3d94fa31b57f72223660b1c","tid":1291729,"uid":54373,"like":1,"dislike":1,"score":0,"citedBy":0,"replyTime":"2019-07-07T04:20:00.000Z","msg":"整死C朗 你我有責<img src=\"/assets/faces/normal/smile.gif\" class=\"hkgmoji\" />"},{"pid":"09bf3592ca633d453ccc7ee9c1fb3a5e605bfa8f","tid":1291729,"uid":220701,"like":0,"dislike":0,"score":0,"citedBy":0,"replyTime":"2019-07-07T04:27:54.000Z","msg":"<img src=\"/assets/faces/normal/sosad.gif\" class=\"hkgmoji\" />"},{"pid":"626bd60c73e9e91fea8f895426d2b1356ab26417","tid":1291729,"uid":178935,"like":4,"dislike":0,"score":4,"citedBy":0,"replyTime":"2019-07-07T08:56:23.000Z","msg":"<img src=\"https://truth.bahamut.com.tw/s01/201406/0ced2cfcc9913be24df61a21e2842b60.JPG\" data-thumbnail-src=\"https://i.lih.kg/thumbnail?u=https%3A%2F%2Ftruth.bahamut.com.tw%2Fs01%2F201406%2F0ced2cfcc9913be24df61a21e2842b60.JPG&h=434a7beb&s={SIZE}\" />"},{"pid":"0bb57f3d13d8ab70671623634033cc691452c7ab","tid":1291729,"uid":19638,"like":0,"dislike":0,"score":0,"citedBy":0,"replyTime":"2019-07-07T15:18:38.000Z","msg":"<span style=\"color: red;\">因為魯伊‧賓度被疑hack入律師樓、檢察院或葡萄牙內政部嘅系統，先攞到咁多爆炸性資料。</span><br />\n<br />\n<img src=\"/assets/faces/normal/clown.gif\" class=\"hkgmoji\" /><br />\n<br />\n你話hack到個人電腦攞到料都算，求其搵條女埋身ons 易過借火。但係連政府機構、律師樓都hack埋，點做到？仲要咁長時間都無人發現？<img src=\"/assets/faces/normal/surprise.gif\" class=\"hkgmoji\" />"}]}