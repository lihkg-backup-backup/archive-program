{"tid":4725,"cid":12,"subCid":0,"title":"靈異File02檔案","createTime":"2016-11-26T15:20:08.000Z","updateTime":"2017-03-14T12:05:22.000Z","uid":5288,"like":13,"dislike":1,"uniUserReply":0,"replies":[{"pid":"8fab1875f171198c2eadbd02fc59f48e0b1f017d","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-26T15:20:08.000Z","msg":"早晨咁多位巴打<br />\n小弟間唔中會將身邊朋友嘅靈異經歷寫成故。<br />\n當然，真人真事得嚟，仲會加啲鹽加啲醋。<br />\n早排開咗個facebook page<br />\n希望可以同大家分享下<br />\n<br />\n<a href=\"https://www.facebook.com/File02/\" data-sr-url=\"https://r.lihkg.com/link?u=https%3A%2F%2Fwww.facebook.com%2FFile02%2F&d=OtBlgv7nJ%2FKEjpdHeujYZsW%2Flfx08C7TTpsJ%2BRLLqlo%3D&h=5c71ff40\" target=\"_blank\">https://www.facebook.com/File02/</a><br />\n<br />\n在此乞個like<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n今後都會係LIHKG 同步share"},{"pid":"6d48ea43d9872d823037aac8f46a96f02f72e654","tid":4725,"uid":5288,"like":1,"dislike":0,"score":1,"citedBy":0,"replyTime":"2016-11-26T15:22:02.000Z","msg":"【攝影】<br />\n<br />\n就喺某個星期日嘅黃昏，有條粉腸打電話過嚟，打斷咗我個春夢！ 當我拎起床頭嘅電話睇！屌！仲要係我老死打嚟！<br />\n<br />\n「喂！臣哥，知唔知阻人扑野要燒春袋？」我問。<br />\n<br />\n「阿秋哥，聽日要交老珠黃份攝影功課啊！」阿臣答。<br />\n<br />\n「功課？乜撚野功課？」我真係諗唔起有份咁嘅功課。<br />\n<br />\n「咪就係上個月派嘅，玩咩親親大自然份功課囉！你個陣話遲下做都唔遲，遲遲下遲到今日啦，快撚啲起身啦！就快四點啦！」阿臣有啲唔耐煩咁答。<br />\n<br />\n「得啦！將軍澳入嚟西貢好撚快啫！」我一邊落床一邊答佢。<br />\n<br />\n阿臣屋企附近有條行山徑，叫牛過路。間唔中都會約埋一班朋友去行下，懶下健康之餘，又可以俾幾個港女影風景相威下。但基於今日臨時臨急，攞部相機就call返架紅色跑車過去同阿臣會合。去到已經四點半，佢就拎住部7D Mark II，我就on99咁揸住部650D。起跑線咪就係呢啲囉！掛住研究佢部相機，都無留意行咗上山天色開始暗咗啲，加上愈嚟愈多樹蔭，你就會發覺係好陰森！話就話兩個大男人，但查實再大膽都有啲淆底！不過為咗份功課，無計啦！<br />\n<br />\n沿途我乜都影下，大大小小嘅花崗岩啊！荒廢咗嘅爛屋啊！有啲為咗攞靚個景，就企埋上石頭影。就係我企返落嚟個下先發覺，面前呢舊大石係滿佈住符咒！講緊嘅唔係黃色符貼住哂舊石喎，而係黃色符上面寫個種紅色字，仲要係似血色個種。個下真係「當堂嚇一跳」，我亦都好希望自己可以講埋下一句，但真係講唔出。<br />\n<br />\n當我諗住嗌阿臣嘅時候，我見到呢舊大石周圍嘅小石頭都係咁樣填滿符咒。就好似佈一個陣咁樣，但明明頭先一路行過嚟都唔覺眼！<br />\n<br />\n「喂！阿臣！」同遠處嘅阿臣四目交投，我再用眼神示意石上嘅符咒。<br />\n<br />\n阿臣望一望石頭，再望一望我。<br />\n<br />\n「屌你老母！你睇唔撚睇到啊？」我刻意大聲啲，再講多幾句粗口壯下膽！<br />\n<br />\n阿臣無答我，反而佢掩住個鼻，再指住身後嘅地下。<br />\n<br />\n我望一望，Shit！地下有好多隻死雞，血淋淋，睇得出係俾人界開條頸放血個隻。<br />\n<br />\n我望住阿臣，大家一句野都無講過，好有共識咁急步回程。<br />\n<br />\n回程嘅路係已經有種入黑嘅感覺，我唔敢睇錶，嚴格嚟講，我除咗急步行，乜春都唔敢做。我對眼只係敢望住地下，好怕望第個地方會見到啲唔應該見到嘅野。心入面只係祈求俾我快啲出返條行山徑，或者俾我見返啲人氣都好啊！<br />\n<br />\n就係呢個時候，阿臣突然嗌停我！<br />\n<br />\n「唔好住！」<br />\n<br />\n「做乜撚野啊！」我答。<br />\n<br />\n「你聽唔聽到有人嗌咪走！企係到！」阿臣好認真咁同我講。<br />\n<br />\n個一下打咗個冷震！真係寒到毛管都棟！因為我乜都聽唔到，而阿臣用嘅字眼係「嗌」。<br />\n<br />\n正當佢想回頭望嘅時候，我好大聲咁嗌佢：「屌！跑啦仆街！仲望」<br />\n<br />\n一聲令下，我地兩個就好似保特加劉翔咁一支箭跑落山。我相信如果有人幫我地計時嘅話，應該可以破到世界紀錄！當我地出盡奶力跑到落山腳嘅一刻，真係累到仆街！而唔知係心理作用定係乜，跑到出嚟個一下，個世界好似突然間光咗，再望一望錶，原來我地上咗去都係一個鐘頭多少少，六點都未夠！但頭先嘅天色根本就係入黑嘅感覺。<br />\n<br />\n事後諗咗好耐，到底嗌我地個把聲係咩人？會唔會係一啲變態道士？你知啦，又寫哂符，又雞血咁，會唔會係一啲唔知咩企途嘅儀式？如果我回頭又會點？我地停低又會點？生人活祭？但諗諗下，如果係人嗌我地，點解又會得阿臣聽到，我又聽唔到呢？最後都不得不承，呢個世界好多野我地都解釋唔到。鬼故，雖然係故事，但無人經歷過，又點寫得出？<br />\n<br />\n【完】<br />\n<br />\n<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"6febacfe7b740703fd7e4d19e480d6f037c11b26","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-26T15:43:23.000Z","msg":"<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"9ced93feb4875b54bc55eb1f337fd41171ff4ca5","tid":4725,"uid":264,"like":0,"dislike":0,"score":0,"citedBy":0,"replyTime":"2016-11-26T15:44:20.000Z","msg":"Lm"},{"pid":"3d8ef3ab5f2011e88868e2275bf01359e08da967","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-26T15:53:51.000Z","msg":"<blockquote>Lm</blockquote><br />\n<br />\n<img src=\"/assets/faces/normal/like.gif\" class=\"hkgmoji\" /> <img src=\"/assets/faces/normal/like.gif\" class=\"hkgmoji\" /> <img src=\"/assets/faces/normal/like.gif\" class=\"hkgmoji\" />"},{"pid":"7d259ca8705b4b7edf40f5fc79da791de17aa733","tid":4725,"uid":25422,"like":0,"dislike":0,"score":0,"citedBy":0,"replyTime":"2016-11-26T17:17:28.000Z","msg":"lm"},{"pid":"9ab2b8a55215e9a2d382ac67a72e22e8719329cc","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-26T17:31:36.000Z","msg":"<blockquote>lm</blockquote><br />\n<br />\n<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"b5a6f5fe5b27caabb8d05d11b24f92b47a1eaf51","tid":4725,"uid":24739,"like":0,"dislike":0,"score":0,"citedBy":0,"replyTime":"2016-11-26T17:47:42.000Z","msg":"留名<img src=\"/assets/faces/normal/good.gif\" class=\"hkgmoji\" /> <br />\n希望加鹽加醋得黎又唔好太誇張"},{"pid":"067f28612dfda38a9a5fbb981ee659ed8553dc83","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-26T18:29:52.000Z","msg":"<blockquote>留名<img src=\"/assets/faces/normal/good.gif\" class=\"hkgmoji\" /> <br />\n希望加鹽加醋得黎又唔好太誇張</blockquote><br />\n<br />\n咁我無嘅 <br />\n通常啲人講返出嚟都甩咗好多野<br />\n我都係將佢地啲經歷加少少過渡段痴返實<img src=\"/assets/faces/normal/biggrin.gif\" class=\"hkgmoji\" /> <img src=\"/assets/faces/normal/biggrin.gif\" class=\"hkgmoji\" />"},{"pid":"be0e083f61d8b5739f8e096635ae2108bb3565a8","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-27T09:14:01.000Z","msg":"輕輕一推<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"4357800f6ef42b0f5d09547993a2860cc8415fc9","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-27T14:44:39.000Z","msg":"<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"f567b25c1d441b341dc6a303c4c2a2af21053d61","tid":4725,"uid":23329,"like":0,"dislike":0,"score":0,"citedBy":0,"replyTime":"2016-11-29T16:13:28.000Z","msg":"文呢<img src=\"/assets/faces/big/fuck.gif\" class=\"hkgmoji\" />"},{"pid":"1e989d777558aa9ad56e29bf8f85601797412f93","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-30T06:34:26.000Z","msg":"<blockquote>文呢<img src=\"/assets/faces/big/fuck.gif\" class=\"hkgmoji\" /></blockquote><br />\n<br />\n有個長故 <br />\n轉頭po<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"13f9a2e0547321686bca67aeb4496e67dd86aa3f","tid":4725,"uid":47210,"like":0,"dislike":0,"score":0,"citedBy":0,"replyTime":"2016-11-30T16:15:48.000Z","msg":"個頭轉咗半日<img src=\"/assets/faces/normal/chicken.gif\" class=\"hkgmoji\" />"},{"pid":"c54ef489056cfa010c7209565e882212e4810e44","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-30T16:19:08.000Z","msg":"<blockquote>個頭轉咗半日<img src=\"/assets/faces/normal/chicken.gif\" class=\"hkgmoji\" /></blockquote><br />\n<br />\nSor9 <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\n岩岩收工<br />\n而家po<br />\n<br />\n跪玻璃<img src=\"/assets/faces/normal/adore.gif\" class=\"hkgmoji\" />"},{"pid":"bc0fe14e8e07d9eca361b3b2c5b64ee44a840d07","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-30T16:32:49.000Z","msg":"「剪鬼死你」<br />\n<br />\n(1)<br />\n<br />\n「好多謝大家嘅支持！雖然我係一個插班生，可能對呢間學校、對您地都未算認識好深，但各位對我寄予厚望，願意比我擔當起社長呢份職務，我葉秋必定會同其他社幹事盡最大能力，為社爭光！」望住台下掌聲四起，我都對自己充滿信心。　　　　　　　<br />\n　<br />\n成為社長第一個重任，就係為陸運會佈置做好準備。岩岩轉校過嚟，就要「擔大旗」，話無壓力，就一定係呃你啦！靈實中學雖然無以前間學校咁新，亦都無以前學校咁大，但就係有一種講唔出嘅感覺。另一方面，自從轉咗校過嚟，我阿媽就成日都擔心呢樣擔心個樣，有時又見佢悶悶不樂咁。以前細個生活真係好開心，乜都唔洗擔心，最多都係貪玩整到損手爛腳。而家上到中學其實好大壓力，又要揀科，又要諗定將來，仲要個個都問你未來打算係邊方面發展、有乜理想，好啦！到你分享完你個理想，又問你係咪不切實際。其實最不切實際就係呢啲問題同埋啲爛鬼應試技巧。<br />\n<br />\n「喂！阿秋！仲發白日夢！快啲啦！」小春拍一拍我膊頭。<br />\n<br />\n「sor！日日咁上堂補課仲要趕工搞埋啲打氣牌，有啲難集中」我答。<br />\n<br />\n「哦！想醒神下嘛！等我同你brief下呢間學校嘅歷史啦！」松溪放低手頭嘅野答。<br />\n<br />\n「話說呢！係50年代嘅時候，呢到係一間醫院嚟，但因為當時嘅電力供應唔太穩定而發生咗一次大型停電。後果，當然係導致好多要靠儀器維持生命同做緊手術嘅病人喪生啦！事隔３０年之後，呢到改建成一間中學，之後就怪事頻生！」松溪懶哂陰聲細氣咁營造氣氛。<br />\n<br />\n「又嚟啊肥溪？都話你個故仔有bug囉！會唔會一間醫院荒廢30年再起返間學校啊？係嘅話就上哂新聞啦！」冬仔冷笑回應。<br />\n<br />\n「我講過好多次，我叫李松溪，你地可以叫我阿松、阿溪、松溪、肥松，但唔好叫肥溪得嘛！」松溪故作生氣咁答。<br />\n<br />\n「好啊！肥溪！」冬仔刻意再講多次。<br />\n<br />\n「肥溪又好，肥西又好！你地唔好咁咁老土啦！間間學校都話前身係醫院墳場。香港有無咁多醫院同墳場啊！」我答。<br />\n<br />\n「都話唔係肥溪囉屌！」<br />\n<br />\n「好啊！李聞西！」<br />\n<br />\n冬仔同松溪繼續你一言我一語。<br />\n<br />\n雖則我本人就百無禁忌，但小春份人就細膽到無朋友，作為一位中五生，每次小息都要搵朋友陪佢去洗手間，成個女仔咁。就好似而家咁，佢又神色慌張咁唔知做乜啦！<br />\n<br />\n「做乜啊小春？肥溪個爛鬼傳說你應該聽過好多次啦！咁都驚？」我問。<br />\n<br />\n「唔係啊！我唔見咗把鉸剪啊！頭先都用緊架！粉紅色個把呢！」小春繼續好慌張咁搜尋。<br />\n<br />\n「一把鉸剪啫，唔洗咁執著下嘛！一陣再搵囉！用住我個把先！」<br />\n<br />\n大顆兒好驚訝咁望住我。<br />\n<br />\n「阿秋，呢個唔係講笑，十幾年前曾經有一個女同學係課室用把紅色嘅鉸剪割脈自殺，所以呢間學校咁多年嚟嘅學生都唔敢亂放啲鉸剪，怕&hellip;&hellip;勾起啲回憶，或者喚醒某啲野就唔好啦！」小春旁邊嘅阿風好認真咁答。<br />\n<br />\n「哇，阿風幾時咁好戲？OK喎今次！呃得下人喎！仲要夾埋小春同肥溪」我答。<br />\n<br />\n呢個時候，坐係對面嘅淼淼指一指個手錶示意我地睇下時間。不經不覺，已經6點幾，天色開始昏暗，冬天果然係日短夜長。眼見平時甚少開玩笑嘅淼淼刻意打斷呢個話題，我諗呢單野無唔似係流料，作為一個社長當然要重整下一大家嘅士氣。<br />\n<br />\n「大家，唔好擔心把鉸剪住，一陣我再幫手搵下，而家繼續趕工先！陸運會完咗！我請食自動餐！」我刻意講下笑。<br />\n<br />\n坐我旁邊嘅夏雪聽到自動餐，好自然咁笑咗出嚟。佢嘅笑真係好甜，個人性格開朗，有種純真嘅感覺，加上皮膚白滑，真係好女神feel。最緊要係咩啊？係佢單身啊！！！！<br />\n 　　<br />\n之後嘅時間，大家嘻嘻哈哈咁處理埋手頭上嘅工作，轉眼間就已經7點半。<br />\n<br />\n「好夜啦！我要返屋企食飯啦！返去仲要做埋個千字文！聽日見啦大家！」小春一邊執書包一邊道別。<br />\n<br />\n其實我地4位幹事已經由4點開始做到而家，好幾個都已經返咗屋企，剩返我、夏雪同淼淼清理緊個班房。 <br />\n<br />\n夏雪，呢個名真係好聽，又冷又熱，好彩佢個人唔係啫！諗下諗下，其實識到呢班人都幾好彩，膽小嘅小春，成日都有笑料，冬仔同阿溪成日乜都嗌一餐、玩一餐，好似對情侶咁！又有正氣嘅阿風，好多問題、麻煩野佢都俾到意見。加埋我個第二把膠椅淼淼，雖然個名怪怪地，間唔中又神神化化咁，但佢好識睇人面色、人情世故，好多我地社嘅福利都係佢爭取返嚟，諗諗下，中學呢六年過咗就追唔返，下年一於原班人馬參選學生會！"},{"pid":"cf14f57d4e6be3838fbbb54daa8d845db05e6fc3","tid":4725,"uid":5288,"like":0,"dislike":0,"score":0,"citedBy":0,"replyTime":"2016-11-30T16:33:05.000Z","msg":"「阿秋！！你又係到發白日夢！打你屁股啊！快啲幫我同淼淼做埋清潔先啦！」阿雪。<br />\n<br />\n靚女嘅請求又點可以拒絕，更何況係我女神要打我屁股！緊係仆到去啦！<br />\n<br />\n當我地搞掂哂之後，淼淼好識做咁係校門同我地揮手道別，果然係一把出色嘅膠椅！<br />\n<br />\n「阿秋你係行呢邊架咩？」阿雪問。<br />\n<br />\n「哦！我一陣要出漆南道咸接媽咪收工食飯啊！」我口快快咁答。<br />\n<br />\n夏雪好大聲咁笑咗出嚟，佢嘅笑容真係好甜。頂！我已經唔知自己講過幾多次佢笑得好甜，愛情嘅威力真係西飛利！<br />\n<br />\n「笑乜？」我問。<br />\n<br />\n「漆南道有幾咸？」阿雪一邊掩住嘴笑，一邊問。<br />\n<br />\n我諗咗陣！屌！好撚柒！今次真係紅都面哂！平時口才啪啪聲！對住女神竟然食哂螺絲！<br />\n<br />\n「我知你突登講錯嚟哄我笑嘅！聽日見啦傻人！」阿雪答。<br />\n<br />\n我女神見我柒咗，竟然仲幫我兜。咁好嘅女仔你話去邊到搵啊！！<br />\n<br />\n「只願一生&hellip;愛一人&hellip;」一路唱住呢首張學友，一路帶住疲累嘅身軀出去食飯。<br />\n<br />\n但原來大家都唔記得咗一件事，小春把鉸剪呢？<br />\n<br />\n由細到大都學會，唔見咗嘅野，你唔搵佢佢就會出返嚟！我抱住呢個心態，應該聽日返學校會搵得返嘅！<br />\n<br />\n待續⋯"},{"pid":"4eda26df680d00e0d2c402e97d82dc9f61029c15","tid":4725,"uid":43907,"like":0,"dislike":0,"score":0,"citedBy":0,"replyTime":"2016-11-30T20:39:30.000Z","msg":"<img src=\"/assets/faces/fs/good.gif\" class=\"hkgmoji\" />"},{"pid":"9cc68608ce42c93d5d8d53df0c0113a8d214024e","tid":4725,"uid":23329,"like":0,"dislike":0,"score":0,"citedBy":0,"replyTime":"2016-12-01T02:03:40.000Z","msg":"好睇<img src=\"/assets/faces/big/hoho.gif\" class=\"hkgmoji\" />"},{"pid":"a5c09c37d12accdda3a9dbd58277c7c084b28f11","tid":4725,"uid":5288,"like":0,"dislike":0,"score":0,"citedBy":0,"replyTime":"2016-12-01T08:20:38.000Z","msg":"<blockquote><img src=\"/assets/faces/fs/good.gif\" class=\"hkgmoji\" /></blockquote><br />\n<br />\n<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},{"pid":"3bec3ea749e66ddd255a02d8694bd59b81356945","tid":4725,"uid":5288,"like":0,"dislike":0,"score":0,"citedBy":0,"replyTime":"2016-12-01T08:21:00.000Z","msg":"<blockquote>好睇<img src=\"/assets/faces/big/hoho.gif\" class=\"hkgmoji\" /></blockquote><br />\n<br />\n多謝<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\n好有動力<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"3fb6fc9b9e9545c5462063c3afbc42f17c2b385d","tid":4725,"uid":5288,"like":0,"dislike":0,"score":0,"citedBy":0,"replyTime":"2016-12-01T08:21:25.000Z","msg":"【剪鬼死你】（二）<br />\n<br />\n(2)<br />\n<br />\n「晨早起床清新開朗，陽光溫暖帶來無限美。仆街！7點59分&hellip;&hellip;..」<br />\n<br />\n牙都刷咗一半，我就9秒７執好袋衝返學校。咪住！袋入面多咗樣唔屬於我嘅嘢！<br />\n<br />\n粉紅色&hellip;.唔係小春把鉸剪咩？原來趺咗係我個袋到。SHIT！8點03分，仲諗乜Q，返到學校先算啦！<br />\n<br />\n＂鐘聲響起小息的信號&hellip;&hellip;年月把&hellip;.＂<br />\n<br />\n「冬仔可唔可以柒少陣？一啲都唔好笑！話說，尋日小春把鉸剪&hellip;..」正諗住開口就比佢截停咗。<br />\n<br />\n「係啊！搵返啦！原來佢自己大頭蝦，趺咗係書包都唔知。喂！我仲要搵Ms Chan交返VA功課，一陣再傾！」<br />\n<br />\n咁&hellip;&hellip;咁&hellip;咁我個袋把野邊個架？唔通自己眼花？無理由架！但當我打開我個袋，搵嚟搵去都搵唔到「佢」嘅蹤影。一定係眼花！一定係太眼訓！只好咁樣安慰自己唔好亂諗。<br />\n<br />\n中文、英文、地理、生物、通識，上完一堂又一堂，終於放學啦！我同班社幹事又要再次進行Mission Impossible，好彩今日呢層無補課，唔洗借初中嘅課室。而最「可口可樂」嘅係，今日又做起咗2塊打氣公仔牌啦，計埋訂咗嘅Banner同呢個禮拜嘅功夫，都差唔多接近完成階段。<br />\n<br />\n「阿秋，我尋日雖然早走咗，但以我所知，公仔牌應該有5大6小喎，而家點數都係得4大6小，仲有塊呢？」阿風一邊數一邊問。<br />\n<br />\n「可能尋日趕住走，漏咗都唔定喎。但班初中應該知係我地社嘅野，應該會同老師講聲架。」我答。<br />\n<br />\n「今日中三好似搞咩通識考察團，照道理課室由尋日放學到而家都無人用過喎。」阿風補充。"},{"pid":"4a1b73e63b06dd5536779a2f2a164652a63708bd","tid":4725,"uid":5288,"like":0,"dislike":0,"score":0,"citedBy":0,"replyTime":"2016-12-01T08:21:51.000Z","msg":"眼見佢地咁落力做野，都唔好意思叫佢地走兩層落3A班房攞野。我作為一社之長，只好親力親為啦！望望手錶，原來又差唔多6點啦！天色一暗，望著長長嘅走廊就好似一個深淵咁，昏暗嘅班房空無一人，只係得走廊燈嘅餘光反映落地面，一邊行，背後總係有種寒寒地嘅感覺&hellip;&hellip;妖！冬天啊嘛！緊係凍架啦！<br />\n　　<br />\n由3A班房門口望入去，可以見到個打氣牌形狀嘅物體，原來真係漏咗係到。入到班房本能反應就緊係開燈先啦！但唔知點解一踏入房，就凍到好似雪櫃咁，正常室內就算開埋冷氣都應該暖過冬天嘅室外喎！"},{"pid":"ac05823af2671d39cfce59fd8aaa0e80f3c604cb","tid":4725,"uid":5288,"like":0,"dislike":0,"score":0,"citedBy":0,"replyTime":"2016-12-01T08:22:17.000Z","msg":"正當我準備啪燈制個下！我見到有個女同學坐咗係班房嘅角落頭。佢披頭散髮咁伏咗係枱面，仲要係衣衫不整個隻，應該唔會係有男同學對佢&hellip;&hellip;咩啊！<br />\n<br />\n「同學，你無野啊嘛？」我問。<br />\n<br />\n我隱約聽到啲飲泣聲，但又唔似係佢傳出來，個種聲音好立體，好似係戲院睇戲個種「All&hellip;Around&hellip;You&hellip;you&hellip;you」咁樣。<br />\n<br />\n啪，無反應，個燈制好似壞咗咁。大佬唔係真係咁邪啊？"},{"pid":"366c6288a1f0828ceba8cd79495af938790adeff","tid":4725,"uid":5288,"like":0,"dislike":0,"score":0,"citedBy":0,"replyTime":"2016-12-01T08:22:38.000Z","msg":"「同學你畀啲反應啦！洗唔洗我幫你搵老師啊？」我刻意問多幾次，希望佢會開口答我，等我可以鬆一口氣。<br />\n<br />\n「同學？」<br />\n<br />\n「同學？」<br />\n<br />\n就係呢個時候，佢抬起咗頭，但個樣就好模糊！無撚有錯，就係&hellip;就係&hellip;屌你老母無眼耳口鼻嘅！她右手揸著把紅色鉸剪，左手手腕已經剪到血肉模糊，爛肉之間嘅露咗啲白色嘅骨頭出嚟，最恐怖係佢仲繼續用力剪緊。<br />\n<br />\n「最應該死嘅係你，如果唔係你，我早就同咗黃sir一齊，佢答應過我，會照顧我一生一世架！就係因為你！你！！你！！」<br />\n<br />\n望住呢個畫面，我真係想即刻跑返上去５樓，但係&hellip;&hellip;但係我跑唔郁啊！嚇到腳都軟埋，跑唔撚到啊！佢一路繼續剪，一路係到大笑。<br />\n<br />\n「救命啊！！！！！！有鬼啊！！！！！！」我突然眼前一黑&hellip;&hellip;&hellip;."}]}