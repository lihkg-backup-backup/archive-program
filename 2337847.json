{"tid":2337847,"cid":12,"subCid":0,"title":"[匪夷所思]《 奇妙體驗 01》","createTime":"2020-12-23T14:52:44.000Z","updateTime":"2020-12-23T14:56:17.000Z","uid":207245,"like":2,"dislike":0,"uniUserReply":1,"replies":[{"pid":"d9f71e334cea759f4edcd086803e117307580444","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:52:44.000Z","msg":"<strong>《 奇妙體驗 》</strong><br />\n<br />\n係由好多個離奇古怪嘅故事所組成... <br />\n<br />\n今日帶俾大家嘅係 <br />\n<br />\n<strong>【受歡迎速成法】</strong>    (預計閲讀時間 10分鐘)<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n<br />\n「小敏！再唔行快啲我地就要遲到啦！」<br />\n<br />\n「你見唔到我已經跑得好快㗎啦咩！」<br />\n<br />\n「叫你平時做多啲運動㗎啦！」<br />\n<br />\n鬼唔知做多啲運動體能會變好咩，但係我邊有咁多時間啊。仲有做運動咁辛苦，我喺屋企煲下劇唔好！<br />\n<br />\n(車站入閘後及車廂內，嚴禁飲食...)<br />\n<br />\n「呼呼~」<br />\n<br />\n「好彩趕到... 」<br />\n<br />\n我地兩個入咗車箱，求其揾咗個位就坐低咗。同我一齊撘車嘅係我嘅同學小奈，我地依出發去緊我地班搞嘅聖誕party。<br />\n<br />\n「你今日著得好靚！」我同小奈講。<br />\n<br />\n「多謝！今日梗係要著得靚啲啦！」<br />\n<br />\n雖然我地係同班同學，但係其實我同佢唔係咁熟。一齊撘車都係因為住得近，多個人照應會好啲，始終唔知個party 會玩到幾點，夜媽媽一個女仔翻屋企都幾危險。<br />\n<br />\n因為趕得切呢班車嘅關係，我地順利咁喺個party 開始咗無幾耐就到達目的地。<br />\n<br />\n「喂喂喂，小奈！Welcome to the party!」<br />\n<br />\n開門俾我地嘅喺奏太。<br />\n<br />\n奏太佢喺今次party 嘅搞手，佢身得白白淨淨靚靚囝囝，係我地學校嘅校草。十個女仔同學有九個都暗戀佢，非常之受歡迎，我都唔例外。<br />\n<br />\n我入咗屋即刻掃視一下環境，發現在座十幾個人全部都喺著住紅色衫，先發現原來今日喺有dress code 嘅...<br />\n<br />\n「唔好意思啊，我唔記得今日有dress code... 」我尷尷尬尬咁講。<br />\n<br />\n不過在場大家都好似無乜反應，食野嘅食野，打機嘅打機，玩board game 嘅玩board game。睇嚟無人真係在乎今日嘅dress code... <br />\n<br />\n定一話係無人在乎我？"},{"pid":"083446abe19847db73fb4b676f494a844f053b12","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:53:42.000Z","msg":"我隨手拎起咗包薯片就坐咗喺梳化上面睇電視。食下一包又一包，喺聖誕party做住平時自己一個喺屋企成日做嘅事。<br />\n<br />\n不過我無所謂，因為我完全唔在意呢個party，我在意嘅喺我嘅暗戀對象奏太。講開又講，奏太頭先明明仲同緊大家玩board game，突然間唔見咗都有...<br />\n<br />\n「喂，肥婆敏，你一個人食哂啲薯片啊？」有一個女仔走咗過嚟我面前。<br />\n<br />\n我望一望地下上面嘅包裝紙，先至知道自己唔覺唔覺就食咗幾十包薯片。<br />\n<br />\n「唔好嬲啦Vivi，薯片食哂啫仲有其他... 」另外一個女仔拉住佢。<br />\n<br />\n「咁係啊嘛，啲咩菠蘿腸仔入得口㗎咩？叫咗你地唔好請佢嚟㗎啦！」Vivi鬆開女仔隻手，走咗去房間嘅另一面。<br />\n<br />\n「對... 對唔住... 」我離開咗梳化沖咗入去廁所。<br />\n<br />\n因為啱啱當場俾人鬧，所以啲眼淚好唔掙氣咁流咗出嚟。<br />\n<br />\n我照一照鏡，仿佛見到一隻人形豬，自己都嚇咗一跳。乜我真係咁肥咁乞人憎咩？我同自己講千其唔好喊，陣間俾奏太見到就唔好。我決定補一補妝，整理好心情然後就出翻客廳。<br />\n<br />\n喺我打開廁所門嘅一刻，對面嘅房門同樣被打開。只見一對男女係房間入面走出嚟。<br />\n<br />\n係小奈同奏太！<br />\n<br />\n我同佢地對望咗一眼，大家都尷尷尬尬，各自各走翻出客廳。<br />\n<br />\n可惡嘅小奈，全班都知我暗戀緊奏太，佢居然... 我越諗越嬲，唔覺意又開始食野。<br />\n<br />\n「好啦大家停一停手上嘅活動，知道大家都玩得好開心！但係因為時間嘅關係，我地直接進入今日嘅高潮，交換禮物！大家話好唔好！」奏太拎住支咪大叫，其他人就一齊歡呼叫好。<br />\n<br />\n就係咁，大家喺愉快嘅氣氛下交換禮物。<br />\n<br />\n我突然醒起媽媽叫我要喺一點前翻到屋企，我就諗住叫埋小奈一齊走。"},{"pid":"dc244400ceb8e3ff92d85fa6fc427cd1f85f1a07","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:54:11.000Z","msg":"「小敏，我諗今晚唔會咁早翻去，你自己翻去先啦。」<br />\n<br />\n都明嘅。<br />\n<br />\n「你地住邊啊？」有一個男仔問兩個女仔，睇嚟佢地都想早走。<br />\n<br />\n「我地住富裕道嗰頭。」其中一個女仔回答。<br />\n<br />\n「我揸車，依家咁夜未必有車，我順路車埋你地？」<br />\n<br />\n「好啊！唔該你啊！」<br />\n<br />\n「唔好意思啊，我住富強街，可唔可以車埋我？」我問。<br />\n<br />\n「ER... 好似唔係咁順路，對唔住啊。」<br />\n<br />\n明明我同嗰兩個女仔住嘅地方淨係隔咗兩條街... 唔想載咪出聲囉，咁嘅藉口都講得出！<br />\n<br />\n「你個樣生得咁安全，驚乜呀死肥婆，哈哈哈！」Vivi 咁啱經過撘嘴。<br />\n<br />\n死Vivi 持住自己屋企有啲錢，生得靚少少就喺度扮大家姐蝦蝦霸霸。<br />\n<br />\n我無理到佢，最後自己叫咗㗎的士翻屋企。<br />\n<br />\n我上咗㗎的士，之後就開始玩電話。<br />\n<br />\n「叮！」<br />\n<br />\n電話入面其中一個社交程式彈咗個訊息出嚟。我撳入去睇下，發現頭先參加party 嘅一個男仔上傳咗啲相。<br />\n<br />\n乜我地頭先有影大合照咩？我仔細咁喺張相度揾自己，結果當然係揾唔到。佢地特登等我走咗先嚟影大合照？跟著我就睇下下面嘅留言。<br />\n<br />\n「咁樣up 張相上嚟呢度好似唔係咁好喎... 」by 張數仔<br />\n<br />\n「你驚小敏會唔開心，咪傻啦，佢唔著紅色衫點同佢影啊？」by 細wing<br />\n<br />\n「啱，如果影埋個死肥婆我驚我部電話嘅memory 會爆！」by Vivi<br />\n<br />\n點解我要受到咁嘅對待？就係因為我肥？<br />\n<br />\n奏太今日望都無望過我，仲同小奈入房。其人就當我無到，連打個招呼都無。個八婆Vivi 就成日借啲意當眾落我面，成班都當我係小丑... <br />\n<br />\n我翻到屋企就將自己鎖喺房入面，換咗件睡衣，涼都唔沖就準備去訓覺。喺我熄燈前忽然諗起仲有份交換禮物未拆，所以我就諗住拆埋佢先訓。"},{"pid":"8ec135c17670d45c590bcf55f3e9020de8de95f3","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:54:46.000Z","msg":"(拆禮物嘅聲音)<br />\n<br />\n係一本書？邊個咁無聊，聖誕禮物送書... 書名係 '如何變得受歡迎' ，難道送呢本書嘅人知道我呢刻最需要咩？<br />\n<br />\n我打開床頭燈，翻開書本進行閲讀。<br />\n<br />\n如何待人接物，行為舉止，衣著打扮... 我快速咁睇一睇呢幾個章節入面嘅內容。<br />\n<br />\n「都係啲啊媽係女人嘅嘢... 」仲諗住睇完本書會有所得著。<br />\n<br />\n我𢫏埋本書，想將本書放上書架嘅時候，有一張字條係書入面跌咗出嚟。我執起張紙，上面寫著 '受歡迎速成法' 方法如下... <br />\n<br />\n「將身上多餘的肉割下來，用美極和口水醃製。煮熟後，給予想讓該對象成為自己的追隨者的人吃。速成法有一定程度的副作用，如非必要切勿使用。」<br />\n<br />\n可以令人瞬間受歡迎，對我嚟講實在太過吸引。對於字條上面方法嘅真偽，睇嚟要試過先知。<br />\n<br />\n我忍痛將肚腩上嘅肉用刀切落嚟，放入碗入面，再加入美極同埋我嘅口水，然後將佢地撈埋一齊醃製。可能因為我個肚脂肪比較多，肉比較少，流嘅血無想像中多。我稍為包紮一下就無事了。<br />\n<br />\n喺等待嘅時候，我去咗量體重，由原本嘅73 kg 跌到得翻65 kg。<br />\n<br />\n過咗兩個鐘之後我就喺雪櫃攞個碗出嚟，相信已經夠入味。我倒咗一支油落嗰鑊度，將醃製好嘅肉放入鑊入面炸，希望可以蓋過人肉嘅味道。<br />\n<br />\n但係我發覺我諗多咗，炸好嘅肉散發住好濃厚嘅香味，就同平時喺燒肉舖聞到嘅味道一樣。<br />\n<br />\n我吞咗一啖口水，摸一摸少咗一塊肉嘅肚腩，耐心咁等待聽日嘅到來。<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;"},{"pid":"9d353b1c585fc7104abbc2a6b39d9f6bc644948d","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:55:23.000Z","msg":"「叮噹叮噹~」午飯嘅鐘聲響起。<br />\n<br />\n我喺書包入面拎咗琴日準備好嘅飯盒出嚟，當我準備食嘅時候，Vivi 同佢班朋友過咗嚟我張枱。<br />\n<br />\n「喂喂肥婆敏，你今日帶咗咩翻嚟食啊？好似幾好食。」<br />\n<br />\n「Er... 今日食炸豬排飯... 」<br />\n<br />\n「做咩自己一個食咁慘呀，你唔知野食要同人分享先好味㗎咩？」<br />\n<br />\n「你講得啱... 」<br />\n<br />\n我表演出極度唔願意嘅樣，遞咗個飯盒俾Vivi 。<br />\n<br />\n「算你醒目。」<br />\n<br />\nVivi 同佢班朋友三爬兩撥就食哂，食完就去翻佢地個位。<br />\n<br />\n雖然我好成功咁引咗Vivi 佢地食我精心炮製嘅肉，但係就咁睇我完全唔覺佢地對我嘅態度有啲咩分別。<br />\n<br />\n弊家伙！淨間體育堂無帶衫，個啊Sir 勁惡，無帶衫嘅話實要俾佢罰做掌上壓... 我不停咁摷書包。<br />\n<br />\n「小敏~ 見你坐唔定咁，係咪無帶運動衫？」<br />\n<br />\n我抬起頭見到Vivi 烏低身同我講。咩事情... 竟然唔係叫我肥婆敏... 唔通字條上面寫嘅做法真係得？我決定進一步確認。<br />\n<br />\n「係呀... 唔記得帶，係嗱Vivi！唔知你可唔可以借你住你嗰套俾我先呢？」<br />\n<br />\n「梗係可以啦，我幾驚你怕羞唔問。」<br />\n<br />\n就係咁，我拎咗佢套衫換，而佢亦都代替我俾啊Sir 罰。<br />\n<br />\n睇嚟呢個方法真係work！我接住落嚟想知道，用我嘅肉制造出嚟嘅追隨者，可以為我犧牲嘅程度。<br />\n<br />\n我走入廁所，將隻腳塞入個屎坑度再拎翻出嚟。我對波鞋由原本嘅白色變到深啡色，仲傳出陣陣惡臭。<br />\n<br />\n「Vivi !」<br />\n<br />\n「小敏？你做乜走咗過嚟嘅？」Vivi 因為無運動衫唔做得運動，所以就被安排留翻喺課室自修。課室淨係得我同佢兩個。<br />\n<br />\n「係咁嘅，頭先運動衫件事真係唔好意思... 」<br />\n<br />\n「千其唔好咁講，可以借套衫俾你著係我嘅榮幸。」<br />\n<br />\n「唔知可唔可以幫多我一個忙？」<br />\n<br />\n「梗係可以啦，點幫你？」<br />\n<br />\n我舉高隻腳，踩著vivi 張枱。一陣臭味撲面而來。<br />\n<br />\n「幫我舔返乾淨佢。」<br />\n<br />\n「樂意至極！」<br />\n<br />\n佢開始用條脷幫我抹對鞋，一啲厭惡嘅眼神都冇。我諗起佢之前串過馬撚嘅樣，依家係度專心幫我奶鞋底，真係大快人心！<br />\n<br />\n總之食過我炮製嘅肉之後，就會成為我忠心耿耿嘅追隨者。得Vivi 一個追隨者唔夠，我想要多啲，之前仲有啲咩人得罪過我？<br />\n我腦海突然閃過小奈同奏太開門嘅情景。<br />\n<br />\n小奈... 我係唔會放過你 !<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;"},{"pid":"6ff43fb7033009afc6585f08a721f518ea726829","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:55:52.000Z","msg":"「小奈！」我從後面拍一拍小奈嘅膊頭。<br />\n<br />\n小奈擰轉頭，見到我就同我微笑。<br />\n<br />\n「咁都撞到你，一齊行翻學校？」<br />\n<br />\n「好啊！」<br />\n<br />\n「雖然同你住得近，但係都好少撞到你翻學，哈哈。」<br />\n<br />\n「係啊，我今日遲咗啲起身。」<br />\n<br />\n切，講啲咁嘅嘢，暗串我啊？<br />\n<br />\n「原來係咁，啊係嗱！你食咗早餐未？我整多咗件炸豬排，請你食？」<br />\n<br />\n「一大清早食啲咁油膩嘅嘢？想唔肥都幾...」<br />\n<br />\n可能係因為佢見到我變臉，所以佢都無繼續講落去，伸手接受咗我嘅好意。<br />\n<br />\n「好香~ 你煮野食原來都幾叻！」<br />\n<br />\n「哈哈，過獎啦！」<br />\n<br />\n小奈食哂成塊「豬排」！<br />\n<br />\n我冷笑咗一聲，你要為上次嘅事付出代價！<br />\n<br />\n「臭奈，你跟我過嚟！」我好粗暴咁拖咗佢入後巷。<br />\n<br />\n「做咩事啊小敏？」<br />\n<br />\n「除衫！」<br />\n<br />\n「係嘅小敏！」<br />\n<br />\n小奈先除下冷衫，跟住校裙，最後就係內衣。我望住小奈姣好嘅身材，唔知點解仲更加嬲。<br />\n<br />\n「就單憑你豐滿嘅雙乳就可以搶走奏太？奏太係啲咁嘅人咩？如果佢睇到我嘅內在美仲會同你一齊？」<br />\n<br />\n「唔係，如果你想要奏太就攞去啦，我確實無乜內在美，小敏呢方面我要向你好好學習。」<br />\n<br />\n「你依家講咩都無用。你同我自拍裸照再up上學校群組。」<br />\n<br />\n「知道小敏！」<br />\n<br />\n呢個賤女人，得罪我嘅下場就係咁！<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;"},{"pid":"34a8308c4d301c43816501d4716f98d66df46e81","tid":2337847,"uid":207245,"like":0,"dislike":0,"score":0,"citedBy":0,"replyTime":"2020-12-23T14:56:17.000Z","msg":"「哇哇哇，不得了，你睇下小奈up咗啲咩上嚟。」<br />\n<br />\n「哇，正啊喂！」<br />\n<br />\n「睇唔出小奈平時收收埋埋原來咁多野睇！」<br />\n<br />\n(哈哈哈哈哈哈哈) 大家一齊笑。<br />\n<br />\n我地班男仔成朝就喺度討論小奈自己上傳嘅相。我覺得班房實在太嘈，自己一個去咗自修室休息。<br />\n<br />\n「小敏！」<br />\n<br />\n我望向門口，係Vivi 。<br />\n<br />\n「Vivi ? 有咩事揾我？」我示意佢入嚟。<br />\n入嚟嘅唔止Vivi 一個，仲有平時同佢群埋一齊玩嘅朋友。<br />\n<br />\n「係嗱！你今日有無帶琴日請我地食嗰啲炸豬排？」<br />\n<br />\n「Er... 今日無... 」唔知點解我好似喺呢班人入面見到小奈，但係明明小奈平時都唔會同呢班人一齊玩。<br />\n<br />\n「唔知點解我同佢地上次食完你嘅炸豬排之後，就時時刻刻都想食。你啲豬排就好似毒品咁，令到我地全部上哂癮。」<br />\n<br />\n「係咩？好唔好意思我今日無帶，你地出翻去啦。」<br />\n<br />\nVivi 佢地不單止無後退，反而仲向前行。<br />\n<br />\n「我好似聞到豬排嘅味道。」其中一個女仔話。<br />\n<br />\n「好香，你唔好收埋，我地好想食！」另一個女仔講。<br />\n<br />\n「好想食早餐~ 」<br />\n<br />\n小奈講完之後就撲左上嚟我身上，我嘗試推開佢，但係其他人一擁而上，爭先恐後咁樣咬住我身上嘅肉。唔使三十秒我身體已經變得溶溶爛爛，骨頭都露埋出嚟。<br />\n<br />\n(吞食嘅聲音)<br />\n<br />\n「炸豬排好好食！」<br />\n<br />\n「我仲想食多啲！」<br />\n<br />\n「等隻豬生翻啲肉出嚟再食過！」<br />\n<br />\n「唔得嗱我忍唔切！」<br />\n.<br />\n.<br />\n.<br />\n.<br />\n.<br />\n.<br />\n<br />\n「唔通呢個就係所謂嘅副作用？」<br />\n<br />\n我  放棄掙扎。<br />\n<br />\nEnd"}]}