{"tid":298589,"cid":14,"subCid":0,"title":"黎嘉恩:凡事留一線 港生不如陸生","createTime":"2017-06-26T11:53:12.000Z","updateTime":"2017-06-26T11:53:12.000Z","uid":40770,"like":0,"dislike":3,"uniUserReply":0,"replies":[{"pid":"4d5b4e7cd19f9ed0dabda78dd107fc8192cd2414","tid":298589,"uid":40770,"like":0,"dislike":0,"score":0,"citedBy":0,"replyTime":"2017-06-26T11:53:12.000Z","msg":"【本報訊】近年標榜由核數師行內人踢爆行業秘辛的網上專頁湧現，更謂「前世造了孽，今世做audit」。紅褲仔出身、捱至今日位居德勤中國副主席的黎嘉恩，直認從無看過此類網誌，認為要解決兩代爭端，竅門與處理問題企業一樣，代入對方想法、洞悉人性，「凡事留一線」。<br />\n黎嘉恩承認自己入行時，碰上八九十年代經濟起飛，香港今日卻「浮浮沉沉」，加上行業工時長、壓力大，或與上司不咬弦等，離開各有前因。但他亦不客氣指出，來港的內地人往往是最精英一群，刻苦耐勞、舉一反三，但賺錢比香港人更少；反觀香港人「唔鍾意搬」，工作、居住地彈性遠不及內地同輩。<br />\n<br />\n「冇人永遠係贏家」<br />\n<br />\n談到寫字樓內的世代之爭，他認為拆彈竅門與企業重組道理相通，須互相理解對方想法，「冇人永遠係贏家」。<br />\n企業若資不抵債，或者陷入股東爭拗，黎嘉恩等清盤官會入場保存資產，再分派予各級債權人，或尋求白武士接手公司。但各人性格大不同，「有啲債權人好大義凜然、一有詐騙我就斬死佢，有啲就要搾盡一分一毫，反而會趕狗入窮巷，債仔點解要同你合作？」<br />\n家族爭拗就最能體現此類糾纏。若族長年事已高，甚至因精神、健康理由未能自主處理資產，核數師可作為產業受託監管人，入場代其管理。黎嘆此類案件甚令人難過，涉事家庭往往傾注感情而失去理智，「無論邊個做乜，喺我眼中都係唔啱！」<br />\n清盤人或受託人身在其中，拆彈單靠熟悉條例並不足夠，必須洞悉各方想法和背後理由，說服他們接受中間落墨方案，「若有一方永遠贏晒，呢個重組唔會成功，有時清盤人去得太盡。凡事留一線，日後好相見。」<br />\n<br />\n記者：黃翹恩<br />\n<br />\n97年主權移交至今，香港前進還是倒退？「蘋果」與你細數廿載風雨。"}]}