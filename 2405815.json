{"tid":2405815,"cid":30,"subCid":0,"title":"形象太錯太壞 怎可愛得起","createTime":"2021-02-12T16:20:31.000Z","updateTime":"2021-02-12T16:22:49.000Z","uid":373951,"like":0,"dislike":6,"uniUserReply":4,"replies":[{"pid":"081eccb9821a007121cd1c51ecc84603f4c036d5","tid":2405815,"uid":373951,"like":0,"dislike":0,"score":0,"citedBy":0,"replyTime":"2021-02-12T16:20:31.000Z","msg":"遇過太多人，很吸引偏偏不相襯。沒惻隱心，摧毀過去的愛恨。常令我，被稱作壞人。我循環聽呢首歌，最終剩低只有羞恥。有時諗，趁後生玩下拍下散拖咪算。偏偏對佢動情，證明我真係好愛佢。對個ex沉船咁款，幾多個識既唔識既笑我痴情都唔介意。<br />\n<br />\n而家睇黎分手之後，都係得我仲中意佢。我會莫名其妙對佢留戀，唔捨得放棄呢段感情。我都預左係咁既結局，要怪就怪自己真係中意佢。因為對佢付出真心，所以先會受傷。我真心愛佢，對佢認真已經太遲。有時會諗返好多事，覺得自己係有改到。<br />\n<br />\n佢憑乜話我扮中意佢，我有改過自新係佢扮睇唔到。佢一直以黎覺得我唔在乎佢，我咁叫唔在乎佢。佢之前病左，我可以即刻買粥。送去佢樓下比佢，或者煮比佢都可以。係佢話唔洗，之後就話我唔Care佢。個陣唔想佢再話我唔Care，我放學就預早時間走。<br />\n<br />\n然後去左買糖水比佢，搵左好多間搵香港最好食個間糖水，個陣好多間無開。轉左五六個站搵左兩個區，係九龍行到攰再去港島。放學後行奧運旺角佐敦，再去尖沙咀搵完轉金鐘。又係咁睇地圖同問路，又驚遲到比唔到驚喜佢。買左去佢公司樓下，有問佢得唔得閒先想比驚喜佢。接佢收工唔係好Sweet既咩，但佢睇落睇到我都唔開心。<br />\n<br />\n佢話我唔愛佢，唔關心佢。好多人都話大禍臨頭各自飛，我對佢唔係患難見真情？岩岩爆發疫情個陣，街道死城咁款冷清。個個唔敢出街，我本來唔洗出街都照出去。我第一時間諗佢要咩，就算咁既時勢貴左都會照買。買哂僅餘存貨唔既多麵同零食，物資拎去佢樓下比佢。個陣放學都係我去搵佢多，來回三個鐘車程我未有車牌。每次佢搵我都係學校化埋妝，唔想佢又係到嘈。覺得我見佢求其，又係到不滿意。<br />\n<br />\n佢唔滿意佢屋企講好左收少少，之後又改收返幾多家用。佢兄弟姊妹嘈佢，講佢比家用比得少。佢好不忿，佢話佢岩岩出黎返工。佢話要比返多兩千蚊，我唔想佢愁。我話以後我每個月比返兩千佢，當補返數。個陣我學生無收入，都會諗方法想幫佢。件事係原則問題定錢問題又好，我只係唔想佢唔開心。個陣我係佢身邊點幫佢，每次都係無視我對佢既好。<br />\n<br />\n佢覺得我成日玩消失，明明我每朝起身都會報到同佢講早晨。我有關心佢，係佢每次用冷淡說話敷洐我。其實我自己心情都唔好，我有時都唔想同外界講說話。我邊個都無搵唔想理，但我依然每日都會搵佢。偏偏佢要係我崩潰失望個陣，再有意無意踩幾腳。我做錯過事，佢憎我都正常。或者唔會憎我，對我連感情都唔會有。都係，所以佢先會咁對我。"},{"pid":"67ca42af0db2cf2e1ed355e60ce695c40e85b458","tid":2405815,"uid":373951,"like":0,"dislike":2,"score":-2,"citedBy":0,"replyTime":"2021-02-12T16:20:59.000Z","msg":"我已經唔想講佢對其他女仔好，但對我一個差既事。個女仔我唔識，淨係知佢用埋我一樣既英文名。明知係個ex特登咁，搵唔知幾多個女仔黎激我。諗返都嬲，唔知佢有無X女都算。或者都唔係計幾多個。計次數我唔會識計。係，越諗越嬲。所以今晚睇到佢手機信息，佢見我消失就話都明我係點，佢話我扮中意我。明明我岩岩訓醒，我最近好唔開心。<br />\n<br />\n我只係訓左遲左覆佢，佢就會對我講難聽既說話。明明我已經改過自新，睇到佢話我仲係到扮中意佢。無既，覺得諷刺囉。但我無扮中意佢，我要冷靜。我Del返哂，覺得所有事情都係自己一廂情願。現實已失去，早知今日又何必當初。<br />\n<br />\n睇完佢對我既單單打打，我嬲到整爛左份情人節禮物。本來係買比佢，自己仲係到FF佢收到之後，就即場幫佢打Tie。諗住以後同佢一齊就要更加珍惜，佢返工出門都幫佢打領帶。覺得咁既生活幸福，自己係到傻笑。之前都係咁，遲遲未送到份生日禮物。一係就訂左位食飯，又暫時改。個陣簡生日禮物，簡左好耐。<br />\n<br />\n我話係買比男朋友，其實只係買比前度。今次情人節禮物，又諗左好耐。唔想買得唔岩佢唔中意，又要實用既。本來想買情侶戒指，但都係算。一般結婚都有兩對，一對係純銀平時可以帶。但佢我又唔係佢邊個，最後買其他野比佢。買領帶幾好，有兩個牌子都好中意。不過而家咩都無哂，份禮物都比我整爛左。浪費既唔係錢，係我有佢既心。<br />\n<br />\n睇黎今個情人節，又會似之前咁變到約唔到。每次都係咁，佢覺得我唔係認真。佢覺得我會搵男仔，55好諷刺。如果我係玩玩下，都唔洗佢而家對我冷淡到咁都唔走。仲要加倍對佢好，卑微到自己都睇唔起自己。<br />\n<br />\n好自卑，反正我都配唔起佢。無辦法，真心中意佢就卑微到仆街。我記得有次我係個商場到跪佢，喊住求佢唔好走。個陣個商場仲係正常時期，好多人行黎行去。正常開鋪日子遊客又多，諗返都好尷尬。當下眼裡得佢佢一個，就無理其他人點睇。<br />\n<br />\n我Cheap撚過隻兵，起碼做隻兵都會得到主子偽假既溫柔同愛。我覺得為左佢真係好癲，換轉以前我對邊個都唔會咁。要分就分，以前未試過對邊個低聲下氣。認錯都少，我係仆街。<br />\n<br />\n我對呢個ex，真係好中意。連嘈都唔想同佢嘈，即刻Del返。然後自己去罵隊友，想冷靜D。玩場機都輸game，就好似感情咁輸哂。又係，心情唔好玩咩都輸。<br />\n<br />\nMoving on from him is impossible when I still see it all in my head in burning Red."},{"pid":"341d24a37c3a83b7ee9d4c7b2840204d3de7980d","tid":2405815,"uid":161251,"like":1,"dislike":0,"score":1,"citedBy":1,"replyTime":"2021-02-12T16:21:30.000Z","msg":"我咩都唔知 我淨係個個標題好bad taste"},{"pid":"de1f71310149b8073c9b51735dad30014230be3f","tid":2405815,"uid":178453,"like":1,"dislike":0,"score":1,"citedBy":0,"replyTime":"2021-02-12T16:22:00.000Z","msg":"無人想知 感建分"},{"pid":"3d3bad882220aed9649798fac477aa45af1a4ee3","tid":2405815,"uid":177089,"like":1,"dislike":0,"score":1,"quote":{"pid":"341d24a37c3a83b7ee9d4c7b2840204d3de7980d","tid":2405815,"uid":161251,"like":1,"dislike":0,"score":1,"citedBy":1,"replyTime":"2021-02-12T16:21:30.000Z","msg":"我咩都唔知 我淨係個個標題好bad taste"},"citedBy":0,"replyTime":"2021-02-12T16:22:17.000Z","msg":"支那豪<img src=\"/assets/faces/lomoji/28.png\" class=\"hkgmoji\" />"},{"pid":"a3b5cfa64195a8aaa85c0803fce9c02fb4b09fb7","tid":2405815,"uid":177089,"like":1,"dislike":0,"score":1,"citedBy":0,"replyTime":"2021-02-12T16:22:49.000Z","msg":"樓主死mk 打咁大段野扮情史 tldr"}]}