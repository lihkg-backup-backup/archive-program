{"tid":1650487,"cid":5,"subCid":0,"title":"【長文】認清抗爭目標 本地國際戰線分析","createTime":"2019-10-13T03:45:13.000Z","updateTime":"2019-10-13T04:07:46.000Z","uid":329376,"like":0,"dislike":0,"uniUserReply":2,"replies":[{"pid":"a03d74a5ed73ebcef7c4344357ca2d96ac43fb96","tid":1650487,"uid":329376,"like":0,"dislike":0,"score":0,"citedBy":0,"replyTime":"2019-10-13T03:45:13.000Z","msg":"上一個Po沉得太快根本冇人睇倒，所以原諒我重Po一次。寫完發現自己真係有少少左膠，勇武戰略唔係我嘅專長，都請見諒吓。<br />\n<br />\n【For tl;dr】<strong><span style=\"color: green;\">本地線&mdash;&mdash;集中揾方法內外瓦解警隊，剪斷林鄭最後一條救命稻草；國際線&mdash;&mdash;Keep住外國人喺NBA、暴雪事件嘅熱度，增加曝光率，拉攏外國對香港今次運動嘅支援。</span></strong><br />\n（唔想睇分析嘅話，可以直接去<ins><span style=\"color: green;\">行動方向</span></ins>、<ins><span style=\"color: green;\">做法</span></ins>度睇全篇重點。）<br />\n-------------------------------------<br />\n<br />\n<strong><span style=\"font-size: xx-large;\">引言</span></strong><br />\n我覺得呢個禮拜係成個運動好關鍵嘅時間點，本地、國際戰線同時吹緊好幾陣風，但就正因為咁所以呢個禮拜我哋先冇一個好明確嘅目標。所以呢個po就想嘗試整合一吓呢個禮拜發生嘅嘢，認清目標，然後我再拋磚引玉講吓點樣繼續抗爭落去。<br />\n<br />\n本週重要事件回顧<br />\na. 15歲少女浮屍案件<br />\nb. 中大s小姐被性侵<br />\nc. 謝振中篤灰<br />\nd. NBA&amp;暴雪事件<br />\n<br />\n<br />\n<span style=\"color: blue;\"><span style=\"font-size: x-large;\">【本地戰線】</span></span><br />\na. 15歲少女浮屍案件<br />\n呢件事只係冰山一角，不過今次證據比較多、曝光都比較高，所以更加要食住呢個勢繼續煲大佢。但我覺得煲嘅方向應該係喺呢件事狗察嘅應對有幾錯。<br />\n警察今次跳過咗死因庭，係條跳咗法庭啊！首先唔理佢哋係咪又係想毀屍滅跡先，執法部門一句「冇可疑」就可以跳過法例，畀家屬直接燒咗條屍，呢件事本來就好有問題。<br />\n呢度一定要認清返，警察嘅職責係調查同搜證，然後將證據交畀法庭審判。而呢度警察基本上就係代替埋法庭做審判，變相<span style=\"color: red;\">架空咗司法機關</span>，可以話係<span style=\"color: red;\">破壞緊三權分立</span>。<br />\n班官成日口口聲聲話法治係核心價值乜乜乜，如果我哋spin倒警察其實係不斷破壞緊呢個核心價值，洗班藍屍腦，推上國際，少都可以向政府、警隊施壓，搞得起就可以一齊攬炒。<br />\n<br />\nb. 中大S同學被性侵<br />\n今次有一個人跳出嚟舉報，煲得夠大，警察都起碼要做啲門面嘢話去做調查。一個人跳出嚟嘅時候聲音都可以咁大，如果其他巴打絲打有俾人性侵、俾人打嘅，一齊企出嚟，impact一定會仲大。如果規模夠大，可以作為國際戰線一個好重要嘅文宣運動，就好似之前<span style=\"color: red;\">#MeToo</span>個運動咁。如果可以嘅話，<span style=\"color: red;\">集體向法庭控告警方</span>，贏唔贏倒係另一回事，至少可以令到警隊官司纏身，喺呢個狀況下佢地都唔會敢輕舉妄動。<br />\n<br />\nc. 謝振中篤灰<br />\n我個人冇乜點跟進呢單嘢，但無論係真又好係派膠都好，我哋煲大佢都係有好處。<br />\n如果係真，咁一來可以畀警隊內部白警更加有信心跟隨謝Sir跳出嚟做污點證人，同時喺黑警內部散播真．白色恐怖。<br />\n派膠嘅，如果煲得夠大，呃自己友得嚟呃埋藍屍，咁我哋至少都可以毀一個阿蛇前途。<br />\n<br />\n講呢三件事，其實我係想釐清我哋要點樣運用呢幾個核彈頭。<br />\n<br />\n<span style=\"font-size: x-large;\"><strong><ins>釐清目標</ins></strong></span><br />\n之前有唔少Po有講到〈反蒙面法〉之後大家行動嘅目標其實唔清晰，就我觀察大部分focus都擺咗喺私了同裝修/裝飾度。<br />\n不如嘗試下還原基本步，睇睇每一個示威遊行嘅嘅口號。<br />\n五大訴求 缺一不可、光復香港 時代革命、香港人加油、香港人反抗<br />\n黑警可恥、黑警還眼、好仔唔當差、721唔見人 831打死人<br />\n<br />\n你會發現黑警類係好多，證明佢可以算係咁多示威者嘅一個共識。黑警類口號同一開始反送中運動嘅目的唔係咁類近，正因為咁，喺條例撤回咗嘅當下，我哋嘅目標就更加應該係放喺黑警問題度。<br />\n<br />\n呢兩句係最近新出現嘅口號：解散警隊 刻不容緩、六大訴求 缺一不可（第六訴求：解散警隊）<br />\n亦都係我想講重中之中嘅目標。<br />\n<br />\n訴求係用嚟求人哋做嘢嘅，而如果係我哋要主動導致件事發生嘅，唔可以用「解散」呢兩個字，要用「<span style=\"color: red;\"><strong><em><span style=\"font-size: x-large;\">瓦解</span></em></strong></span>」。<br />\n<br />\n<span style=\"font-size: xx-large;\"><span style=\"color: red;\">**瓦解警隊**</span></span><br />\n<ins><span style=\"font-size: x-large;\">警察犯法嘅嚴重性</span></ins><br />\n警察犯法唔係第一日嘅事，但每次大家講完警察點犯法，最多加多幾句粗口洩憤就了事，咁樣係可以帶動倒民憤，但對警隊嘅影響係零。從來冇人去講佢地犯法到底有幾咁嚴重。<br />\n<br />\n<span style=\"color: red;\"><strong>警察犯法，性質同一般人犯法係完全唔同㗎！</strong></span><br />\n警察犯法，唔會有人去查，因為查嘅都係犯法人士。一路冇人查就一路冇證據，一係就記者會話調查緊，然後調查十世慢慢淡化件事；一係就死攬自己友，然後指責返示威者去轉移話題。呢個係每一單警察疑似犯法嘅應對方程式，721警黑合作如是、831恐襲如是、1001開槍如是。<br />\n如果係明眼人嘅話，你會發現到宜家，警察犯法真係有俾人檢控嘅得醫院打人嗰兩個，因為真係有哂證據先入倒佢地。如果我哋揾唔倒證據嘅，警察就唔去主動揾，唔查，甚至去隱瞞，咁樣同執法部門失咗效係冇分別。<br />\n呢度可能有人會駁，警察其實一路有查緊㗎，只不過因為調查緊所以唔方便透露。咁我都想講，612啱啱好就4個月，嗰日咁多嘢發生咗，平射橡膠子彈、胡椒水射途人、中信事件，我想問查好未？如果4個月都查唔倒嘢嘅警隊係咪仲有用？同失效咗有冇分別？<br />\n<br />\n我想講嘅係，執法人員犯法係無後果可言㗎，因為搜證又係佢、拉人又係佢，唔搜唔拉就犯法等如冇犯法、唔使受制裁。再加上有個垃圾政府攬住佢哋，監警會有等如冇，喺現有體制下我哋係冇嘢阻止倒佢。唸下佔中嘅時候，真係有送去受審嘅得朱Sir同七警中嘅五個，但係犯事嘅一定唔止咁少，拉得咁少都係因為上面講嘅原因。一個咁樣變咗質嘅警隊，威脅嘅講緊唔單止係示威者，連一般市民都係。破壞緊治安嘅警隊，同佢存在嘅意義已經完全本末倒置咗。<br />\n<br />\n<ins><span style=\"color: green;\"><span style=\"font-size: x-large;\">行動方向</span></span></ins><br />\n而我哋就要利用警察犯法作為一個突破口，重點放大<span style=\"color: red;\">警察犯法嘅嚴重性</span>，製造輿論，令香港警隊失去作為紀律部隊喺國際間嘅認受性，喺體制以外嘅途徑去瓦解警隊。<br />\n<br />\n所謂瓦解，係講緊內外夾攻。<br />\n<strong>外部壓力</strong>：盡可能舉出警隊嘅罪證，製造輿論，令外國具權威嘅組織有動作，施加壓力。同時利用姑且仲算有效嘅司法系統，令警隊官司纏身，綁手綁腳唔畀佢地繼續亂嚟。<br />\n<strong>內部不穩</strong>：製造我方勝利嘅希望或者其他誘因，令白警篤灰轉咗污點證人，同時喺警隊內部製造白色恐怖，分化內部。<br />\n<br />\n有咗呢個目標，我哋就要唸更加多嘅辦法，有組織有規模有系統咁去執行。獨立調查委員、美國人權法案、有絲打整合緊嘅警察罪證、大J懸紅，而勇武派嘅針對警察嘅行動雖然我個人認為效用未必大，不過都算係一個。我哋係對抗緊一個體制下嘅霸權，就要think out of the box，用體制以外嘅手段去動搖呢個體制。<br />\n<br />\n去到最後，如果瓦解倒警隊，其實就等同剪斷特首最後一條救命稻草一樣，勝利（攬炒）之路不遠矣！<br />\n<br />\n<ins><span style=\"color: green;\"><span style=\"font-size: x-large;\">做法</span></span></ins><br />\n警隊黑材料做文宣、hashtag運動帶動輿論、推上國際法庭、吸引白警篤灰...<br />\n（講明咗係拋磚引玉，實質行動我真係唸唔倒幾多，只不過我想將大家嘅effort focus落瓦解警隊度）<br />\n<br />\n<span style=\"color: blue;\"><span style=\"font-size: x-large;\">【國際戰線】</span></span><br />\n好明確，一定係重煲 NBA&amp;暴雪事件<br />\n火燒到去外國人身上，一啲淨係鍾意睇運動嘅、打機嘅，發現原來自己都脫離唔倒政治，紛紛開始自發組織緊行動。言論自由、人權呢啲係外國人（特別係美國人）嘅底線，唔似得香港廢老為咗錢可以放棄哂一切。呢度我哋可以做嘅就係keep住佢地嘅熱度，令件事有幾耐拖得幾耐，提升國際嘅曝光率，拉攏更加多外國人對香港今次運動嘅支持同支援。另外我哋都可以將對外輸出我哋嘅抗爭文化、手法過去，例如連儂牆@BlizzCon、裝修特定對象嘅建築or商舖、人鏈等等。<br />\n<br />\n<br />\n<strong><span style=\"font-size: xx-large;\">結語</span></strong><br />\n反送中運動，起源於我哋唔想中央透過呢條條例，送我哋去大陸接受不公平嘅制裁同打壓。<br />\n經過咗咁耐抗爭，我哋制止咗呢條惡法，但諷刺嘅係我哋唔想面對嘅不公平制裁同打壓，宜家就正正喺香港嘅大街小巷無時無刻咁發生緊。<br />\n冇錯，表面上條例is dead、正式撤回咗，我哋唔使驚自己俾人送上大陸，但政府就不經不覺將成個大陸式法治搬咗落嚟。方法唔同咗，但政府嘅目的達成咗。<br />\n所以我哋嘅抗爭唔可以喺度就咁完結，直到變質警隊瓦解嘅一日、變態政權崩潰嘅一日、約定喺煲底相見嘅一日。"},{"pid":"4f40148f8f75978e32a8c4c739dd5593e6daf9e9","tid":1650487,"uid":312692,"like":0,"dislike":0,"score":0,"citedBy":0,"replyTime":"2019-10-13T04:07:46.000Z","msg":"<img src=\"https://na.cx/i/KnAJUrV.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FKnAJUrV.jpg&h=222a48c0&s={SIZE}\" /><br />\n<span style=\"color: red;\"><span style=\"font-size: xx-large;\"><strong>10.13 10.14 不見不散</strong></span></span>"}]}