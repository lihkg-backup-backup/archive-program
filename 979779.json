{"tid":979779,"cid":5,"subCid":0,"title":"[港男賤過地底泥] 召集被屈同路人伸冤 前大專講師：唔敢再望女人","createTime":"2019-01-13T03:49:53.000Z","updateTime":"2019-01-13T03:49:53.000Z","uid":51620,"like":3,"dislike":0,"uniUserReply":1,"replies":[{"pid":"027e8a730b0f4f6b2830ab62d63843426e22f6f6","tid":979779,"uid":51620,"like":0,"dislike":0,"score":0,"citedBy":0,"replyTime":"2019-01-13T03:49:53.000Z","msg":"去年全球掀起「#MeToo」風潮，不少女士鼓起勇氣說出被性騷擾真相，但受害豈止女性。過去在本港多間大專院校任教的男講師Ben，之前無故被指性騷擾女同事，流言持續一年，最終被迫黯然離職。阿Ben慨嘆，「唔知我個樣生得衰定點，可能好似我咁講，青靚白淨啲嗰啲咪冇事囉&hellip;&hellip;」可能有人認為，男性被指性騷擾他人是有跡可尋，但Ben就坦言，「真係無啦啦話你，你都解釋唔到㗎&hellip;&hellip;」事過境遷，Ben最希望可以成立一個群組，召集一眾被屈同路人，與無辜男一同伸冤。<br />\n<br />\n「一定有啲男士俾人妄告呀誣告嘅，只不過MeToo聲大呢，你唔敢講呢啲。」阿Ben是少數有勇氣在鏡頭前現身的男士，一個流言，困擾逾年。回想事件，阿Ben亦感不名所以：一名從無溝通的女同事，突然在座位旁貼出反性騷擾單張，其他同事一問，女同事直指阿Ben「望心口」，謠言就由此起。<br />\n<br />\n那時候，阿Ben的男同事曾叫他無視流言，但阿Ben曾見過數名同事圍在一起耳語、指指點點，當阿Ben步近，就有人說「啊都係唔好講喇！」阿Ben心知自己被談論，心裏不好受；任職教育界，被指性騷擾亦影響其專業，故決定主動報告上司及人事部。女同事亦向其上司承認有說過「望心口論」，可惜人事部草草處理，「同我講叫我唔好行過去，又同佢（女同事）講叫咗阿Ben唔好行過嚟」，就當了事。阿Ben意興闌珊，事發一年後決定離職。<br />\n<br />\n其間阿Ben曾發信指女同事誹謗，女同事否認。糾纏多時，阿Ben現時最大願望已不是要對方道歉，而是希望此等誤會不再發生在其他男性身上。阿Ben坦言，在性騷擾糾紛中，男性往往較為蝕底。「（有人）好輕微暗示你係衣冠禽獸，嘩咁你一定係喇，唔係無啦啦點會講你吖！」此等觀念有待改變，「佢望我，就一定係想咸濕我？即係人哋make eye contact呢，係有好多原因」。<br />\n<br />\n香港男士協會之前接收了過百宗「無辜男」個案，主席梁志強指，協會最初只是「聽佢哋打嚟呻」，後期如遇男士有心靈或法律問題，就會協助轉介至不同機構。有個案懷疑因同事之間「爭上位」，女職員就聲稱被男職員非禮，最後人事部以多付三個月薪金要求男職員離職；亦有男子在港鐵自拍被誤認為偷拍女乘客，即使男子公開「出櫃」指自己是同性戀，但仍不被相信，女乘客最終拋下一句「你係男人我梗係要懷疑你㗎啦！」然後離開。<br />\n<br />\n男性被懷疑是否必然？梁志強指，不少人先入為主認為男士等同色狼，亦認為男士就是強權、剝削他人，所以男士往往在這些無辜男的案例中，屬蝕底一方。<br />\n<br />\n不過，關注婦女性暴力協會主席王秀容就指，女性敢於指控男性性騷擾，其實並非如想像中多。在風雨蘭的求助中，不少求助者擔心舉報公司同事甚至上司會影響工作，故被性騷擾長達一年後才會「出聲」，「所以女性因為呢啲事攞着數而比較少見」。<br />\n<br />\n王補充，如果有受害人指控別人性騷擾，旁人不應質疑受害人感受、或是懷疑受害人是否太敏感。而事實上現時亦有客觀標準，以第三者角度判別有關行為是否屬性騷擾。如有人懷疑自己被性騷擾，可立即表明立場，並記錄有關資料，若有關行為再次出現，便可尋找可信任人士求助。<br />\n經歷此事，阿Ben直言現時「望其他女士都有陰影」。阿Ben指分享經歷並非反對女性伸張正義，「冇人會反對你出嚟出聲，要攞返個公道」，但同時亦要關注是否有女性濫用「MeToo」。「呢個男人衰咗，下一個男人繼續衰、再下一個又繼續衰、點解呢？因為大家冇voice out過囉！」阿Ben希望組織同路人一同伸冤，「最大嘅心願係唔好再有咁多呢啲誤會」。<br />\n<br />\n<a href=\"https://hk.news.appledaily.com/local/realtime/article/20190113/59134252?fbclid=IwAR21V85LTyTxtEEsHA5auqqpeP7QMu9qvJJjez5uTS0RBSGffClRl633QYQ\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20190113%2F59134252%3Ffbclid%3DIwAR21V85LTyTxtEEsHA5auqqpeP7QMu9qvJJjez5uTS0RBSGffClRl633QYQ&d=0H4oW%2BgquIP99nIvOe5VJR4KspRE1ZdqvS7v6cf6aI4%3D&h=66d05dd0\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20190113%2F59134252%3Ffbclid%3DIwAR21V85LTyTxtEEsHA5auqqpeP7QMu9qvJJjez5uTS0RBSGffClRl633QYQ&h=6e53a694\" data-auto-link target=\"_blank\">https://hk.news.appledaily.com/local/realtime/article/20190113/59134252?fbclid=IwAR21V85LTyTxtEEsHA5auqqpeP7QMu9qvJJjez5uTS0RBSGffClRl633QYQ</a>"}]}