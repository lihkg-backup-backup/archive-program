{"tid":786086,"cid":5,"subCid":0,"title":"【果籽人話】月光族自白　指揮家財散人安樂活在當下","createTime":"2018-08-19T16:45:29.000Z","updateTime":"2018-08-20T01:18:29.000Z","uid":25558,"like":8,"dislike":1,"uniUserReply":9,"replies":[{"pid":"0ae2599ca002db5ab778f7d63022aaeb42d3e10e","tid":786086,"uid":25558,"like":0,"dislike":0,"score":0,"citedBy":0,"replyTime":"2018-08-19T16:45:29.000Z","msg":"<a href=\"https://hk.lifestyle.appledaily.com/lifestyle/special/daily/article/20180819/20478707\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fspecial%2Fdaily%2Farticle%2F20180819%2F20478707&d=Na5T5XaPBVFKHouct36x3JnkJiu3DM%2BvEze6mtExKRo%3D&h=b68bd50a\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fspecial%2Fdaily%2Farticle%2F20180819%2F20478707&h=ce4605cd\" target=\"_blank\">https://hk.lifestyle.appledaily.com/lifestyle/special/daily/article/20180819/20478707</a><br />\n<br />\n<br />\n【果籽人話】月光族自白　指揮家財散人安樂活在當下<br />\n<br />\n<img src=\"https://static.appledaily.hk/images/apple-photos/apple_sub/20180819/large/19fe609p.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20180819%2Flarge%2F19fe609p.jpg&h=027e8c22&s={SIZE}\" />　<br />\nStanley要對所有樂器及曲譜有一定認識，才可勝任指揮一職，所以要不停上課進修。　<br />\n<br />\n<br />\n【果籽人話】<br />\n<br />\n年初，香港教育大學教育政策與領導學系做了個調查，指香港年輕一代中，10個有6個係月光族；另一邊，金融科技初創企業Gini於去年12月，訪問了500位80後、90後，有三成受訪者「唔知啲錢使咗喺邊」。在這人工唔加，衣食住行乜都加；樓價點都追唔到，遠大目標遠到車尾燈都望唔到的年代，人心只想活在當下，月光，好奇咩？　<br />\n<br />\nStanley<br />\n職業：指揮家<br />\n年齡：30<br />\n平均月薪：約20K<br />\n存款：0<br />\n冇樓冇車200萬換音樂Cert<br />\n<br />\n<br />\n「好多人說我是月光族，其實我都唔係好光箒。」30歲的楊帆（Stanley）是個音樂家，演奏會指揮、中提琴樂手、鋼琴老師──通通都是他。facebook上的他一身「踢死兔」，於演奏廳指揮管弦樂團，無論點睇都係中產才子；但眼前一身T shirt短褲、坐在地下打機的他，卻說自己只是一位收入不穩的Slasher。接受訪問時，他於銀行有3萬港元存款，原來已是歷年高位，有時則跌剩4位數字。嗯，一額汗。<br />\n<br />\n我知喇，佢一定成日食好着好，養車去旅行，兼洗腳唔抹腳啦！咦，但係佢每日平均工時只有兩個半鐘咋喎，吓？<br />\n<br />\n接一次指揮工作連排練，收費一至兩萬，平時就做鋼琴老師的他這樣答我：「閒日大家都只係夜晚先練琴嘛，想搵多啲錢都冇。我在家就多花時間練琴、看書同學外語。星期日最多生意，但我好衰，想留來陪女友（笑），咁搵錢都係為生活箒，我哋得周日相處，如果咁都冇埋，唔得喎！」<br />\n<br />\n以目前樓價市況，二人絕不考慮買樓，「根本講難聽啲係黐&times;線的，我打個比喻，就好似用成千蚊食碟叉飯咁。」早年他住沙頭角，700呎村屋連天台，包埋免費泊車位先7,500港元，閒時開車去郊野公園、海灘，勁舒爽；後來搬回大埔，佢第一件事就是賣車，「乜都加，呢幾年去茶餐廳食飯，都起碼加咗三成啦，屋租又唔同晒！單是泊車位都要二、三千元一個月，原來郊遊一次的油費好貴，加埋爆胎、壞車同保險。索性唔開車就省好多了。」<br />\n<br />\n<img src=\"https://static.appledaily.hk/images/apple-photos/apple_sub/20180819/large/19fe602p.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20180819%2Flarge%2F19fe602p.jpg&h=802b12ff&s={SIZE}\" /><br />\n每日平均工時2.5小時，其餘時間練琴、看書，學外語。<br />\n<br />\n<img src=\"https://static.appledaily.hk/images/apple-photos/apple_sub/20180819/large/19fe607p.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20180819%2Flarge%2F19fe607p.jpg&h=cabc57b0&s={SIZE}\" /><br />\nIda陪Stanley前往歐洲報讀演奏課程，順便去埋旅行！<br />\n<br />\n<img src=\"https://static.appledaily.hk/images/apple-photos/apple_sub/20180819/large/19fe604p.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20180819%2Flarge%2F19fe604p.jpg&h=f3316b75&s={SIZE}\" /><br />\n以為賣掉愛車會不慣，但搭巴士的日子都好方便，Ida笑說：「仲有埋司機，去邊都唔使煩啊！」<br />\n<br />\n<br />\n不開源不節流　女友：佢係佛系儲錢<br />\n咁，啲錢去咗邊呢？他拿出厚厚一本Cert，「我見到啲歐洲演奏大師班，忍唔住又去報。為期一星期的課程，動輒二、三萬元。」嘩，噴血，但Stanley個表情興奮得有點像sales，「但佢有成隊專業交響樂團任你耍喎！加埋機票、酒店，再喺嗰邊玩多幾日，去一次都要5萬蚊。最癲係16同17年，去咗四次呀！」幾年的積蓄，化成桌上一大叠英國音樂學院畢業證書、大師班證書，總值起碼200萬。財散人安樂，人到三張，朋友有車有樓，他卻無所謂地說：「我有好多張Cert啊！」<br />\n<br />\n這時女友Ida話：「佢係佛系儲錢，即不開源，不節流，錢自然會儲到。」全屋爆笑。「我識佢時，已知音樂家收入不穩，他有時到歐洲比賽都有成本；但你不進修、不比賽又會踎墩，仲衰啊！所以『月光』都有原因；而且我的安全感，從不來自男友有幾多錢，我就是我自己的安全感。」現時二人夾份租屋，生活費則平分。放假在家打機，拖手逛公園海旁，又或搭一程巴士去新娘潭，生活一樣梳肝，「我們想做的事，都不必花大錢，不想買樓，婚禮不要大龍鳳，簡簡單單就好。」<br />\n<br />\n今年Stanley踏入29+1，與此同時，他與音樂朋友們開公司接現場演奏的工作，為婚禮、活動及微電影等創作專屬配樂或主題曲。開源也。儲錢就有了根基，「以前儲到十萬好開心，但因為冇目標，使使吓又冇咗，𠵱家易儲好多。」不過剛才我收到Stanley訊息，「我報了個比賽，成功出線到歐洲比賽，意味着我的戶口又要重入月光境界了。」<br />\n<br />\n記者：陳慧敏<br />\n攝影：伍慶泉、許先煜  <br />\n<br />\n<br />\n上一則<br />\n上一則<br />\n【果籽人話】搵一萬使兩萬：想日日有人讚　破產購物狂回頭是岸<br />\n<br />\n下一則<br />\n下一則<br />\n【月光族】年輕人裝身+打機+食=成份糧　「我唔會儲錢，除非要買嘢。」"},{"pid":"2b5eacddb69c5f75b941219cb5f4bc0d03e8b479","tid":786086,"uid":37942,"like":1,"dislike":1,"score":0,"citedBy":0,"replyTime":"2018-08-19T16:51:32.000Z","msg":"正"},{"pid":"22e6e300d8e71d22931445c7859568cfb358c8ea","tid":786086,"uid":118120,"like":8,"dislike":0,"score":8,"citedBy":0,"replyTime":"2018-08-19T16:56:18.000Z","msg":"呢d 真係有料既<br />\n鐘意可以出去教音樂幫補<br />\n唔怕冇工開, 工時仲比一直職業少, <br />\n人地無論儲唔儲錢既時候, 生活都過得好過大部份打工仔"},{"pid":"38cdcf5c39b29dc54f182e4a30f809f9f6d07ecc","tid":786086,"uid":51920,"like":1,"dislike":0,"score":1,"citedBy":0,"replyTime":"2018-08-19T17:01:04.000Z","msg":"去wolfgang<img src=\"/assets/faces/normal/oh.gif\" class=\"hkgmoji\" />"},{"pid":"fe9522383b1bbaf253e4b7f2862f3289c1d94189","tid":786086,"uid":138502,"like":8,"dislike":0,"score":8,"citedBy":0,"replyTime":"2018-08-19T17:05:50.000Z","msg":"佢最幸福係搵到個肯同佢一齊過呢種簡單生活既人"},{"pid":"f54df4f59499163e7d39e8dccccb2a8ecf154b34","tid":786086,"uid":35430,"like":1,"dislike":0,"score":1,"citedBy":0,"replyTime":"2018-08-19T19:24:07.000Z","msg":"有料<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"e76d9328132aeac175b4b023584d000bb7ebc81d","tid":786086,"uid":57307,"like":0,"dislike":2,"score":-2,"citedBy":1,"replyTime":"2018-08-20T00:45:55.000Z","msg":"現時二人夾份租屋 <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"e1c7368e749a733533a8487538fd19749d674eb4","tid":786086,"uid":106426,"like":0,"dislike":4,"score":-4,"citedBy":0,"replyTime":"2018-08-20T00:48:30.000Z","msg":"此回覆已被刪除"},{"pid":"c6ab7343fd816889bf6a54a957a0caadb95662f0","tid":786086,"uid":37942,"like":0,"dislike":0,"score":0,"quote":{"pid":"e76d9328132aeac175b4b023584d000bb7ebc81d","tid":786086,"uid":57307,"like":0,"dislike":2,"score":-2,"citedBy":1,"replyTime":"2018-08-20T00:45:55.000Z","msg":"現時二人夾份租屋 <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2018-08-20T00:53:00.000Z","msg":"咁又鳩啲"},{"pid":"41edffce1bffe971178a79262d76c19d0ff53a07","tid":786086,"uid":131691,"like":1,"dislike":0,"score":1,"citedBy":0,"replyTime":"2018-08-20T01:18:29.000Z","msg":"呢啲才華唔係錢可以買到<br />\n呢啲先係真正嘅精英"}]}