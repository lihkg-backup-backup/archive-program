{"tid":2068186,"cid":12,"subCid":0,"title":"《返嚟啦？今日辛苦晒你啦》","createTime":"2020-06-17T13:16:53.000Z","updateTime":"2020-06-20T09:14:04.000Z","uid":297236,"like":1,"dislike":0,"uniUserReply":3,"replies":[{"pid":"6ce1acdc3ff008cd4f8b4e97650c7229e4f75570","tid":2068186,"uid":297236,"like":0,"dislike":0,"score":0,"citedBy":0,"replyTime":"2020-06-17T13:16:53.000Z","msg":"「他磨，呢份嘢你同我改改佢呀」<br />\n「他磨，個 client 又改咗要求，今日好搞掂佢啦」<br />\n「他磨！⋯」<br />\n「他磨！⋯」<br />\n「他磨！⋯」<br />\n<br />\n呀呀呀呀呀呀呀呀呀呀！<br />\n好想快啲返屋企攬住條魚瞓覺呀！但係仲有咁多嘢未搞掂⋯<br />\n<br />\n「依家啲新人真係冇啲效率，搞少少嘢都搞咁耐」<br />\n「喂喂，唔好講咁大聲，俾佢聽到肯定又頂唔順辭職㗎」<br />\n「走咪走，出面大把人可以平平哋頂到佢個位啫，佢繼續咁樣好快就會俾人炒㗎啦」<br />\n<br />\n&mdash;&mdash;「請小心列車與月台之間嘅空隙⋯」&mdash;&mdash;<br />\n<br />\n「媽，我返嚟啦！」<br />\n「返嚟啦？今日辛苦晒你啦！」<br />\n<br />\n都係張床最舒服<br />\n最衰都係公司，十點就強制熄電腦，唔係嘅話我先唔會抬咁多咁重嘅 document 返屋企<br />\n<br />\n「使唔使整返熱啲餸俾你食呀？」<br />\n「好～」<br />\n<br />\n呢個時間食嘢，應該計晚餐定宵夜？<br />\n唔理啦，有得食已經好幸福啦<br />\n諗到一陣間仲要大把嘢要做，我開始有啲食唔落飯<br />\n<br />\n壓力巨大<br />\n<br />\n&mdash;&mdash;「嗶，凌晨三點<br />\n　　　工業電台　新聞報導⋯」&mdash;&mdash;<br />\n<br />\n『嘩，好痛<br />\n　痛得滯，有乜可能瞓得着』<br />\n<br />\n『咦，佢間房仲未熄燈喎<br />\n　晚晚做嘢都做到咁夜，好易病㗎喎』<br />\n<br />\n我感覺到有奇怪嘅視線望緊我，但係我阿媽呢個時間應該瞓着咗<br />\n我份嘢做埋呢幾頁就搞掂，一陣間先出去睇一睇啦<br />\n<br />\n『佢份工望落真係好辛苦⋯<br />\n　好耐未見過佢開心咁笑啦』<br />\n<br />\n我行咗出房門嘅走廊度，見到斜對面間房嘅媽咪喺床上瞓緊<br />\n頭先應該係我太攰太緊張啫，畢竟上網聽講過話成日捱夜容易有幻覺<br />\n<br />\n但係我都冇計㗎，邊個叫間公司咁多嘢做喎<br />\n<br />\n&mdash;&mdash;「早晨呀，尋日又捱夜趕工啦？」&mdash;&mdash;<br />\n<br />\n鬧鐘係呢個世界上最乞人憎嘅產物<br />\n乜嘢歡樂都帶唔到俾我，就連我最基本嘅快樂都要夾硬中斷<br />\n<br />\n人太攰，連眼皮都擘唔開<br />\n我憑我對呢間屋廿三年以來嘅認知由我間房行入廁所<br />\n<br />\n「早晨呀，尋日又捱夜趕工啦？」<br />\n「係。」<br />\n「我整緊你最鍾意食嘅火腿牛油果三文治呀」<br />\n「哦。」<br />\n<br />\n之前中學班同學，佢哋而家都自己搬咗出去住<br />\n而我呢，仲要阿媽幫手煮早餐，真係不知廉恥<br />\n<br />\n「做人記住要健康快樂，唔係嘅話人都短幾年命啊」<br />\n「你估真係話咁易嘅咩」<br />\n「多啲留意吓身邊嘅人同事物，你自然就可以快樂㗎啦<br />\n　而健康就要先由飲食落手，出街食飯唔好食啲咩肥膩嘢⋯」<br />\n<br />\n佢又想講個堆嘢啦，成日講唔會覺得好煩嘅咩？<br />\n<br />\n「我去返工啦」<br />\n「加油啊！」<br />\n<br />\n&mdash;&mdash;「Please mind the gap between the train and the platform...」&mdash;&mdash;<br />\n<br />\n「他磨，你下個禮拜唔使返嚟啦」<br />\n「吓？！」<br />\n<br />\n吓？？？<br />\n<br />\n「你嘅代通知金喺呢度，我哋係跟足勞工法例嘅良心公司嚟㗎」<br />\n<br />\n點解嘅？我明明係個跟足程序做嘢，日日OT到三更半夜嘅勤力社畜嚟㗎喎<br />\n但係，我應唔應該問佢呢？<br />\n<br />\n我楚楚可憐嘅樣成功吸引到佢嘅目光<br />\n<br />\n「其實公司近排財政收入冇預期咁高，所以我哋必須裁減一部份人<br />\n　我哋都好唔捨得你㗎，你咁勤力又願意為公司出一分力，但係情況真係唔允許⋯」<br />\n<br />\n垃圾。<br />\n<br />\n&mdash;&mdash; 我為公司付出咁多，但係佢哋淨係當我係冗員咁看待⋯ &mdash;&mdash;<br />\n<br />\n「我返嚟啦⋯」<br />\n「返嚟啦？今日辛苦晒你啦！」<br />\n<br />\n眼前嘅景象差啲令到我以為今日係年卅晚<br />\n<br />\n「媽⋯媽咪，咁大隻龍蝦係咩事呀⋯？」<br />\n「你呀，平時做嘢咁辛苦，媽咪咪整多啲佳餚俾你放鬆吓囉<br />\n　仲有呀，嗰張按摩椅係我晏晝買返嚟㗎，當係提早送俾你做生日禮物囉<br />\n　坐喺上面不知幾舒服啊，按摩完之後我背脊都唔痛啦⋯」<br />\n<br />\n咁大個囡都係第一次俾阿媽咁用心款待，我心入邊好感動<br />\n但係，如果我同佢講，佢最愛嘅囡囡就嚟要失業，佢心入邊又會點諗呢？"},{"pid":"a1549c4ea03df8086f7efa6519f62bb95b78e2c3","tid":2068186,"uid":297236,"like":0,"dislike":0,"score":0,"citedBy":0,"replyTime":"2020-06-17T13:18:30.000Z","msg":"新人第一次係講故台出 po，請各位多多指教<img src=\"/assets/faces/normal/adore.gif\" class=\"hkgmoji\" /><br />\n鍾意個故仔不如講聲，暫定一個禮拜最少一更<img src=\"/assets/faces/normal/chicken.gif\" class=\"hkgmoji\" />"},{"pid":"1a9ec996e58614f4ad5bcc4fdd313581e6a59f6a","tid":2068186,"uid":241742,"like":0,"dislike":0,"score":0,"citedBy":1,"replyTime":"2020-06-18T21:04:54.000Z","msg":"他磨係人名嚟?"},{"pid":"f40cee8eff22cf12201b39e6906d283a96c90e68","tid":2068186,"uid":69235,"like":0,"dislike":0,"score":0,"citedBy":1,"replyTime":"2020-06-18T21:21:39.000Z","msg":"推一推"},{"pid":"b01851a409168bece686678e2bd8584551d482ae","tid":2068186,"uid":297236,"like":0,"dislike":0,"score":0,"quote":{"pid":"1a9ec996e58614f4ad5bcc4fdd313581e6a59f6a","tid":2068186,"uid":241742,"like":0,"dislike":0,"score":0,"citedBy":1,"replyTime":"2020-06-18T21:04:54.000Z","msg":"他磨係人名嚟?"},"citedBy":1,"replyTime":"2020-06-18T22:32:25.000Z","msg":"係呀，女仔名嚟"},{"pid":"132a411717fab571e3d7b7304ccf84fdf8e839bf","tid":2068186,"uid":297236,"like":0,"dislike":0,"score":0,"quote":{"pid":"f40cee8eff22cf12201b39e6906d283a96c90e68","tid":2068186,"uid":69235,"like":0,"dislike":0,"score":0,"citedBy":1,"replyTime":"2020-06-18T21:21:39.000Z","msg":"推一推"},"citedBy":0,"replyTime":"2020-06-18T22:33:42.000Z","msg":"多謝你嘅支持<img src=\"/assets/faces/normal/love.gif\" class=\"hkgmoji\" />"},{"pid":"c606ff6cde4712cea23ebbd0c2b4a9f27e8e08fc","tid":2068186,"uid":241742,"like":0,"dislike":0,"score":0,"quote":{"pid":"b01851a409168bece686678e2bd8584551d482ae","tid":2068186,"uid":297236,"like":0,"dislike":0,"score":0,"quote":{"pid":"1a9ec996e58614f4ad5bcc4fdd313581e6a59f6a","tid":2068186,"uid":241742,"like":0,"dislike":0,"score":0,"citedBy":1,"replyTime":"2020-06-18T21:04:54.000Z","msg":"他磨係人名嚟?"},"citedBy":1,"replyTime":"2020-06-18T22:32:25.000Z","msg":"係呀，女仔名嚟"},"citedBy":1,"replyTime":"2020-06-18T22:35:52.000Z","msg":"仲以為係日文嚟<img src=\"/assets/faces/lomoji/37.png\" class=\"hkgmoji\" />"},{"pid":"6e58aeaba8870eb4a4c418058bb76eae8a286de9","tid":2068186,"uid":297236,"like":0,"dislike":0,"score":0,"quote":{"pid":"c606ff6cde4712cea23ebbd0c2b4a9f27e8e08fc","tid":2068186,"uid":241742,"like":0,"dislike":0,"score":0,"quote":{"pid":"b01851a409168bece686678e2bd8584551d482ae","tid":2068186,"uid":297236,"like":0,"dislike":0,"score":0,"quote":{"pid":"1a9ec996e58614f4ad5bcc4fdd313581e6a59f6a","tid":2068186,"uid":241742,"like":0,"dislike":0,"score":0,"citedBy":1,"replyTime":"2020-06-18T21:04:54.000Z","msg":"他磨係人名嚟?"},"citedBy":1,"replyTime":"2020-06-18T22:32:25.000Z","msg":"係呀，女仔名嚟"},"citedBy":1,"replyTime":"2020-06-18T22:35:52.000Z","msg":"仲以為係日文嚟<img src=\"/assets/faces/lomoji/37.png\" class=\"hkgmoji\" />"},"citedBy":0,"replyTime":"2020-06-18T22:38:10.000Z","msg":"我的確係喺日文keyboard求其噤兩隻字出嚟<img src=\"/assets/faces/lomoji/11.png\" class=\"hkgmoji\" /><br />\nたも -&gt; tamo -&gt; 他磨"},{"pid":"7498eb10e8fa7d6143aafb6fd4e20ad99f7297ce","tid":2068186,"uid":297236,"like":0,"dislike":0,"score":0,"citedBy":0,"replyTime":"2020-06-20T09:14:04.000Z","msg":"「我有一個夢想　喺深水埗住劏房⋯」<br />\n<br />\n我嘅夢想⋯<br />\n冇錢又何來夢想<br />\n不過，我依家最大嘅夢想都係搵到一份工掛⋯<br />\n<br />\n「囡，做咩咁唔開心呀？<br />\n　得閒可以用下部按摩椅喎，用落真係好舒服㗎」<br />\n<br />\n我唔敢直視阿媽。<br />\n<br />\n「做咩呀？有啲咩心事呀？」<br />\n<br />\n「媽⋯<br />\n　我⋯<br />\n　我想自己搬出去住⋯」<br />\n<br />\n「⋯<br />\n　又係嘅，自己大個咗想獨立啦哦？」<br />\n<br />\n&mdash;&mdash;「但係我覺得女人呢，喺每個階段都應該係獨立，經濟獨立特別係」&mdash;&mdash;<br />\n<br />\n而家公司都冇新嘅嘢俾我做，總算有返少少個人時間<br />\n但係而家我個心情根本冇放鬆到，應該話係更加緊張咗<br />\n最衰都係間公司無能，搞到我依家又要出去搵新工做<br />\n<br />\n乜依家啲公司仲會用網上 video call 嚟面試㗎，真係 high tech<br />\n點都好，乜工都試吓報咗名先啦<br />\n收到啲offer之後再由我睇吓自己想要啲咩工啦<br />\n<br />\n咦，有人打電話嚟？<br />\n竟然係嗰條變態，咩事呀？<br />\n<br />\n「聽聞你想搬出去住喎」<br />\n「關你咩事。」<br />\n「見住自己啊妹有煩惱，梗係想幫下佢手啦<br />\n　你呀哥我識得個 friend，佢依家搬緊去佢間新屋度，間舊屋佢想買但係暫時賣唔出，我問過佢㗎啦，佢話可以俾你暫時住喺嗰度」<br />\n「你識得啲 friend 都唔方係好嘢嚟。」<br />\n「咁你係咪唔要啊？唔要嘅話我就同佢㗎啦」<br />\n<br />\n有屋住梗係好，依家搵唔到工做嘅我都比唔起租嘅錢啦<br />\n如果長時間都冇收入嘅話，我都係要返嚟同阿媽一齊㗎啦<br />\n但係我又唔想俾佢知我冇工開⋯<br />\n但係我又唔想要條變態幫手⋯<br />\n<br />\n煩呀⋯<br />\n<br />\n&mdash;&mdash;「嚟，呢條雪條係俾你嘅」<br />\n　　「多謝啊哥！」&mdash;&mdash;<br />\n<br />\n點解我會話佢係變態，要由之前講起<br />\n<br />\n佢係我好細個開始已經好鍾意睇囡<br />\n我仲記得佢對我經常用到嘅手段就係俾我少少利益，跟住就要我配合佢作為交換<br />\n一開始嗰陣佢嘅要求都唔算好過份，比條雪條我食，跟住要我拎住條雪條擺post俾佢影相<br />\n影完相仲要好似癡漢咁笑住同我講，「今日辛苦晒你啦」<br />\n依家諗返起，佢真係好嘔心<br />\n當時我仲未識保護自己，仲要以為可以做到人哋嘅Model好開心<br />\n<br />\n我真係蠢<br />\n<br />\n我第一次對佢反感嘅時候係喺我嘅同學俾我睇我啊哥同我影嘅相嘅時候<br />\n對我來講，呢啲相我只會俾我好信任嘅啊哥睇<br />\n呢啲相俾人睇簡直係對我嘅羞恥<br />\n<br />\n「你喺邊度搵到呢啲相㗎？」<br />\n「我喺網上面見到有人寫網誌，呢張相係佢篇文入邊附帶嘅圖，我覺得佢個樣同你好似，所以就印咗出嚟俾你睇吓」<br />\n「😦😦😦」<br />\n<br />\n嗰陣我好想當住佢個面撕開呢啲相<br />\n<br />\n自從嗰日開始我就經常想避開條變態<br />\n放咗學就即刻去圖書館自修室，目的就係避開同佢一齊相處嘅時間<br />\n係呀，我淨係識得避<br />\n<br />\n&mdash;&mdash;「正在列印 彩色A5 (1/17)&hellip;」&mdash;&mdash;<br />\n<br />\n「嗱，條鎖匙喺度<br />\n　佢自己已經買咗新嘅傢俬同電器，舊嘅嘢就留返喺度可以俾你用」<br />\n「哦。」<br />\n「我仲有嘢做，咁我走先啦」<br />\n<br />\n冇錢就要捱，等我有穩定收入先搬走啦<br />\n全屋我要用到嘅傢俬都有，只係比較殘舊咁解<br />\n唯獨是部電腦望落去好新淨<br />\n<br />\n一陣間仲要同第二間公司 video call，試吓用佢部電腦先啦<br />\n駁電、開機、登入<br />\n乜嘢 App 都未裝，我估應該係新買嘅<br />\n佢又會咁好心？肯定又有啲咩古怪㗎啦<br />\n<br />\n&mdash;&mdash;「遠端控制連接成功：DESKTOP-TAMORPC」&mdash;&mdash;<br />\n<br />\n『自從我俾老母命令出去住之後，我已經好少機會見到佢<br />\n　佢係我走咗之後好似更加癡住阿媽，又成日避開我<br />\n　With the power of technology, 呢個世界冇我睇唔到嘅囡囡！』"}]}