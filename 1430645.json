{"tid":1430645,"cid":33,"subCid":0,"title":"【輿論戰】「變質」係政府既新輿論方針，接落黎既文宣開始行呢個方向將會係香港人既致勝關鍵","createTime":"2019-08-07T19:42:08.000Z","updateTime":"2019-08-08T16:52:28.000Z","uid":24023,"like":19,"dislike":0,"uniUserReply":13,"replies":[{"pid":"ce740251710e65e139bac0b7efaa28db81b488ea","tid":1430645,"uid":24023,"like":0,"dislike":0,"score":0,"citedBy":0,"replyTime":"2019-08-07T19:42:08.000Z","msg":"想大家留意返八月五日全港大罷工前後政府既講法<br />\n<br />\n八月五號之前，林匪同佢既走狗對於引渡惡法一路以黎都係支吾其詞，由六月尾所謂暫緩左之後起碼講左一個月「政府都已經暫緩左喇，唔好再追咬啦」，「我地已經是撚但咁回應左你地五大訴求」。當然呢種講法對大部分人都係廢話，但都係政府盡量想拉著中產或者中間立場既公眾既講法。呢個輿論方向政府由六月尾用到七月尾，但係全香港都見到既係民意係逐步升溫，上前線既人越黎越多。連老一輩既既得利益者都開始聽柒婆一眾錄音帶到悶，開始接受市民訴求，開始了解到依家既遍地開花始作俑者係政府既不回應，仲令到「光復香港，時代革命」開始慢慢入屋，依家連呀伯都會叫埋一份。呢個勢頭對香港人係越黎越好。<br />\n<br />\n但係去到八月五號起，政府既輿論策略有左明顯轉變，依家對於之前不斷LOOP既「已經回左五大訴求」已經係輕輕帶過，反而係動員晒上下輿論機器，開始想將依家既遍地開花SPIN做<span style=\"color: red;\">「依家既運動已經開始變左質，哦你地又光復又革命一定係想搞一國兩制」</span>。<br />\n<a href=\"https://youtu.be/r_LCcFACwDY?t=141\" data-sr-url=\"https://r.lihkg.com/link?u=https%3A%2F%2Fyoutu.be%2Fr_LCcFACwDY%3Ft%3D141&d=zO4uXE7qxnklPfV4Vu9eJRBk8ry%2Bv12G5j1RUyKX8i0%3D&h=48fcf171\" target=\"_blank\">https://youtu.be/r_LCcFACwDY?t=141</a><br />\n- 你可以見到明顯係背後有智囊教路，林匪係強調「變質」兩個字既時候係好撚明顯兼戲屎<br />\n<a href=\"https://youtu.be/hkfkXgrcc2Y?t=1151\" data-sr-url=\"https://r.lihkg.com/link?u=https%3A%2F%2Fyoutu.be%2FhkfkXgrcc2Y%3Ft%3D1151&d=zO4uXE7qxnklPfV4Vu9eJRBk8ry%2Bv12G5j1RUyKX8i0%3D&h=b86a30b6\" target=\"_blank\">https://youtu.be/hkfkXgrcc2Y?t=1151</a><br />\n<span style=\"font-size: small;\">(仲有第二日緊接既港澳辦記者會同民建聯回港澳辦記者會記者會 - 兩條都有提到變質或等於既講法，不過我真係生理上頂唔到走去聽返youtube搵佢出黎，都幾肯定無人可以做到)</span><br />\n<br />\n當然對已經發開夢做緊正確事既勇武同好多和理非呢D垃圾講法都係無作用，但係唔好忘記輿論戰係修例至今我地成功既一個大加分位，到今日文宣既重要性已經唔需要多講，要拎埋中間派同睇TVB既師奶支持係令運動一路贏落去一個重要戰場。就我黎睇，依家政府後面堆中央政策組，所謂既智囊諗出黎呢個定調方針，係想反制(counter)現時民間既strategy：<br />\n<br />\n1. <span style=\"color: red;\">製造幻覺</span>：當好多微傾政府既人都開始聽厭政府「已經回左五大訴求」呢個講法既時候，製造出另一個無腦易上口既講法出黎，令佢地腦入面以為有一個可以繼續覺得市民係錯既幻象，從而防止呢堆民意流失<br />\n<br />\n2. <span style=\"color: red;\">改變戰場</span>：由六月到依家民怨既引爆點就係在於引渡惡法，政府係呢個議題上都絕對係已經輸到一敗塗地。但係從六月時已至此，兩個月時間，無論係政府方定係民意一方，都已經對呢個議題產生疲意（你試下依家仲出去同人拗陳同佳，域外法權呢Ｄ議題細位，連自己人都未必想睬你）。因此政府正正就係想開闢新既戰場試圖搵新既加分位，而訴諸港豬最緊張既穩定生活、經濟繁榮正正係回歸多年屢試不爽既建制老招。<br />\n<br />\n3. <span style=\"color: red;\">全力分化</span>：由六月至今，今次運動成功既另一大因素就係勇武同和理非既（首次）（夾硬叫係）合作，<span style=\"color: red;\">不分化，不割蓆</span>唔單止凝聚左香港人既力量，更加令有良心既民意顯得立場一致同團結，更加吸引游離既牆頭草。但係我地同埋政府背後既智囊都知呢個團結<span style=\"color: red;\">並唔係</span>堅過石堅，將勇武，「光復香港，時代革命」同動亂分子拉關係扣帽子就係志在令勇武既政府價值壓低，吸引一班泛民政棍同和理非既政治潔癖發作，最後想達到就算唔割蓆都有分化既效果，更加緊要既係當大家係度理清返思路明白到唔割蓆個時，已經落入左陷阱，<span style=\"color: red;\">入左假設政府呢頂帽子係扣得岩既圈套</span><br />\n-----------------------------------------------------------------------------------------------------------<br />\n更加想講既係，以上好多既野並唔係我第一個講，政府呢招都唔係第一次用，但係係呢場博奕入面緊要既唔剩只於睇到佢行既呢步棋，而係我地點樣變陣變得夠快，夠靈活，而且夠準確針對政府步棋，再作出counter。而針對以上同我既觀察，冷氣軍師想提出呢個進路，比做文宣既手足同所有出緊力既市民一個方向去睇同諗我地走到黎呢步既呢個運動：（以下離文宣組接落黎既最後定稿一定仲有好大段距離，字眼同實際方向一定有賴全部人一齊斟酌同討論）<br />\n<br />\n1. 政府要講「變質」、「變質」，民間全力開始倡議呢個係議題既「突破」，「進化」<br />\n依家我地既運動變唔係所謂變質，我地要好清晰咁講返比公眾聽真正發生既係咩事，就係經過修例呢次既運動，係爭取撤回惡法，爭取五大訴求期間，同時間我地亦都由本來既單一議題，單一訴求，「進化」到去今日既全面運動，多項議題抗爭，由一個惡法「突破」到去對抗制度暴力，最後幫「光復香港，時代革命」賦予一層最正統無死角，最入屋既意義，從而將現時最廣泛受支持既口號，推上全民層次，昇華做運動既旗幟同個個都可以支持既精神<br />\n<br />\n2. 由五大訴求再包裝去十大訴求 ／ 十大目標 ／ 十大條件<br />\n五大訴求一路係民間一路走黎最核心既目標，民眾都係心入埋裝著呢五個訴求走上街，但政府係呢兩個月已經用詭辯，避而不談，錄音轟炸等方式令好多中間既人開始上腦覺得政府可能真係無讓步空間。再者，依家五大訴求仲有一定弱點例如覆蓋議題集中引渡惡法同佢既連帶事件，仲有唔同人有唔同版本（有人包/唔包解散立法會，有人包/唔包成立獨立調查委員會），依家將五大訴求襯著呢個民意升溫既機會，將五大訴求推而廣之變為十大訴求（或其他叫法）可以<br />\na. 配合運動進一步突破既論調，提出更全面更強力既訴求<br />\nb. 象徵運動進入新既階段<br />\nc. 將運動發展至今既理念用新訴求方式加入以發揚光大，而且梳理現訴求令政府現有既駁論失效<br />\nd. 再次確立民間立場，清晰比全世界知道民間立場唔係政府想SPIN落去既純粹挑戰國家主權，呢種係整體社會較弱同得分較差既路線<br />\ne. 加入新訴求同將五大訴求重組同再包裝，一方面顯得民間態度要求更廣更強硬，而且政府無得循環再用錄音機式回應，仲要準備新既回應，政府忙於籌備新回應既同時亦少左能力整備諗新既策略對抗我地，而且回應過程一定可以製造新既輿論點比民間得分，而新舊訴求既新回應都直接減少中間市民對五大訴求既議題既疲意，再削弱依家林匪想行既策略<br />\n就我諗到好明顯可以變十大訴求既可能性包括(但不限於)(數唔晒，要達成共識同討論整合): <br />\n- 現在訴求整合及分拆<br />\n- 成立獨立調查委員會(獨立成項)<br />\n- 重組警隊管理層，全面檢討警察通例及公開警察通例全文(針對警隊，因為獨立調查委員體制上係旨在將成個運動由始至終既成因過程作出解析同提出建議，不一定只針對警察)<br />\n- 全面掃蕩警黑合作勾結，徹查相關人等及利益輸送(針對警黑合作，丁權)<br />\n- 革新區議會制度(降低參政門檻、防止音樂噴泉、天價天橋等利益輸送再發生)<br />\n- 廢除八三一框架，全面實行雙普選(重新強調而且更準確)<br />\n- 嚴格執行基本法第二十二條，嚴禁駐港機構干預港府施政及游說、威脅政商界<br />\n- 涉事高官問責<br />\n- 等等&hellip;.<br />\n<br />\n呢度既方向同細節都仲需要每個人一齊參與討論，所以真係好需要你地每個人既意見，而一旦抗爭者間形成到輿論戰策略既共識，我都仲需要文宣組準備同每一個抗爭者向外散佈出去，用社交平台同泛民認同、民間記者會種種方式團結一致先可以對抗到依家政府想行既策略，麻煩一定要點出以上既盲點同一直搞清楚黎緊既路應該點行<br />\n<br />\n<br />\n<br />\n<span style=\"font-size: small;\">後記: 寫完後突然醒起，其實呢個所謂變質既論調印象中最早應該係由董建華同個撚屌團結香港基金提出，除左補充之外我都產生懷疑呢個智庫同政府背後既推手有幾大既關係，希望有能之士可以嘗試由呢個線索順藤摸瓜睇下可唔可以搵得出政府背後既幕後軍師，有助民間對症下藥</span>"},{"pid":"0b007b795809f1234f5abb9aeac9b0086e44b46f","tid":1430645,"uid":275074,"like":0,"dislike":0,"score":0,"citedBy":0,"replyTime":"2019-08-07T20:10:31.000Z","msg":"訴求要清晰易明，絕對不能令人誤會與俾位政府抺黑。"},{"pid":"f2b94afb11a870efc6493fa4a2425a83ea32be74","tid":1430645,"uid":24023,"like":0,"dislike":0,"score":0,"citedBy":0,"replyTime":"2019-08-08T00:27:06.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"2b524f6541284001b855b870168e2812799ef506","tid":1430645,"uid":412,"like":0,"dislike":0,"score":0,"citedBy":0,"replyTime":"2019-08-08T00:35:27.000Z","msg":"推"},{"pid":"edc69a3667f101a90a90af2d6c8a1478c7458826","tid":1430645,"uid":71794,"like":0,"dislike":0,"score":0,"citedBy":0,"replyTime":"2019-08-08T00:36:17.000Z","msg":"推"},{"pid":"3baa0597e728f2cd9f2eb29788eec9982285dea7","tid":1430645,"uid":274907,"like":0,"dislike":0,"score":0,"citedBy":0,"replyTime":"2019-08-08T00:38:22.000Z","msg":"Push"},{"pid":"aede5d1f0de31aa80f7296529cde8fea2c51394b","tid":1430645,"uid":67553,"like":0,"dislike":0,"score":0,"citedBy":0,"replyTime":"2019-08-08T00:39:29.000Z","msg":"光復香港 時代革命"},{"pid":"79909fea41b1399d722df783996b67403ac8b8e2","tid":1430645,"uid":67553,"like":0,"dislike":0,"score":0,"citedBy":0,"replyTime":"2019-08-08T00:41:31.000Z","msg":"光復香港 時代革命"},{"pid":"658af43338d8081f7f5d077ab3c804eddabf3eaa","tid":1430645,"uid":103960,"like":0,"dislike":0,"score":0,"citedBy":0,"replyTime":"2019-08-08T00:43:27.000Z","msg":"推"},{"pid":"ea45b75529f7ec23b0469a2ea44bcc09e343b49c","tid":1430645,"uid":67553,"like":0,"dislike":0,"score":0,"citedBy":0,"replyTime":"2019-08-08T00:43:56.000Z","msg":"光復香港 時代革命"},{"pid":"2284cb2b15d06475a927655b73aab35068705110","tid":1430645,"uid":108337,"like":0,"dislike":0,"score":0,"citedBy":0,"replyTime":"2019-08-08T00:55:06.000Z","msg":"推"},{"pid":"07af898067a54a354d9ac1c52127c0c5e09a57b5","tid":1430645,"uid":24023,"like":0,"dislike":0,"score":0,"citedBy":0,"replyTime":"2019-08-08T01:08:18.000Z","msg":"想像下民間記者會被問到認唔認同運動變質，回應運動時至今日並非變質，而係由本身既純反修例，進化到全面反對制度暴力，要求政府正面回應無得再顧左右而言他"},{"pid":"62a641611b04ec3ade77518dba5b5006ba70fd2a","tid":1430645,"uid":24023,"like":0,"dislike":0,"score":0,"citedBy":1,"replyTime":"2019-08-08T02:52:25.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"3318fd630e42ce145c92d25fa64ee5cdac011010","tid":1430645,"uid":15823,"like":0,"dislike":0,"score":0,"citedBy":0,"replyTime":"2019-08-08T02:56:25.000Z","msg":"五大訴求無變過<br />\n只係用過唔work 既方法而家試緊新野睇下邊個work 姐"},{"pid":"eb503b570f25ec6000e21601d33ddaabad39a87f","tid":1430645,"uid":182933,"like":0,"dislike":0,"score":0,"citedBy":0,"replyTime":"2019-08-08T14:21:41.000Z","msg":"此回覆已被刪除"},{"pid":"d22a110a7fc165c1ef7e5cda7a6f7b9fda2294ab","tid":1430645,"uid":103353,"like":0,"dislike":0,"score":0,"quote":{"pid":"62a641611b04ec3ade77518dba5b5006ba70fd2a","tid":1430645,"uid":24023,"like":0,"dislike":0,"score":0,"citedBy":1,"replyTime":"2019-08-08T02:52:25.000Z","msg":"<img src=\"/assets/faces/normal/smile.gif\" class=\"hkgmoji\" />"},"citedBy":0,"replyTime":"2019-08-08T14:35:23.000Z","msg":"支持<br />\n<br />\n政府係文字把戲專家<br />\n<br />\n唔可以俾佢9up"},{"pid":"fbc5e91afef1ccffe94638bc750622f1ebef62cd","tid":1430645,"uid":15671,"like":0,"dislike":0,"score":0,"citedBy":0,"replyTime":"2019-08-08T14:58:13.000Z","msg":"<img src=\"/assets/faces/pig/drum.gif\" class=\"hkgmoji\" />"},{"pid":"184a6a61fac6661310e857897efa6eafebfbca03","tid":1430645,"uid":3668,"like":0,"dislike":0,"score":0,"citedBy":0,"replyTime":"2019-08-08T15:22:15.000Z","msg":"好文必須推<img src=\"/assets/faces/normal/agree.gif\" class=\"hkgmoji\" />"},{"pid":"3da2ff73da13db8da4682aa2fabfb4daff4d4f85","tid":1430645,"uid":24023,"like":0,"dislike":0,"score":0,"citedBy":0,"replyTime":"2019-08-08T16:52:28.000Z","msg":"<img src=\"/assets/faces/normal/angel.gif\" class=\"hkgmoji\" />"}]}