{"tid":851117,"cid":12,"subCid":0,"title":"看似成功，但開唔開心只有自己先知。","createTime":"2018-10-07T01:54:28.000Z","updateTime":"2018-10-07T10:57:14.000Z","uid":200043,"like":6,"dislike":0,"uniUserReply":4,"replies":[{"pid":"e710b89df58ac0535c7f71624e02e83834b9c503","tid":851117,"uid":200043,"like":0,"dislike":0,"score":0,"citedBy":0,"replyTime":"2018-10-07T01:54:28.000Z","msg":"琴晚夜闌人靜，得返自己一個人，開始反思下自己呢十九年嘅人生。<br />\n<br />\n細個嘅記憶太模糊，依稀記得嗰陣係租劏房住。阿爸阿媽好後生就生左我，無經濟能力，一家人好窮，有茄汁焗豆食已經好開心，出街食飯簡直係隆重盛事。可能係因為出身唔富裕，所以我其實都頗為節儉，唔會突登去買靚衫或者追名牌，甚至有時搞到自己望落都幾寒酸。有時會諗，如果細個嗰陣有多啲資源比我讀書，好似學下奧數咁，而家究竟我會點？仲會唔會係讀緊呢科？定係會勇敢追隨自己嘅興趣？<br />\n<br />\n最近聽返陳奕迅啲歌，播到粵語殘片，勾起左我對愛情嘅感觸。小弟我係讀男校嘅，中三嗰陣我去聯校活動識左個女仔，拍左第一次拖，不過最後悲劇收場。有人話，初戀係最難忘，我可以答你，係。例如拖手都會扯旗，第一次錫嗰陣個腦空白一片好似爆左咁嘅感覺，呢啲都係我之後拍拖無再感受過嘅嘢。可惜事與願違，佢嫌我太煩佔有慾太強，所以飛左我。我傷心左兩年，傷心到其實對愛情已經無乜感覺。最慘係之後發覺佢好似心入面不嬲都有另一個人，嗰種感覺真係說不出的酸。中六嗰年我識左現任，老實講唔係真係話鍾意佢，唔知當時點解會想一齊，好似傾傾下計就自然一齊咁。中六到而家都無乜愛情嘅感覺，諗過好多次分手，但係又唔敢，因為怕會比身邊啲人屌，怕會傷害到佢。無錯，係人地眼中我地好sweet，但係只有自己知道係自欺欺人。而家嘅我，已經完全對前度無興趣，但係對現任都無乜愛嘅感覺，成個人好似喪失左情感咁樣，我覺得自己好可悲。<br />\n<br />\n放榜之後，我個分係幾高，乜都讀到。我開始諗，我究竟想讀乜嘢，想未來做個咩人，先發現自己其實無乜特別興趣。最後因為榮譽，身邊人嘅目光，揀左個人工高，但其實無乜興趣嘅商科。我究竟為乜而讀？我唔知，我只係知我無得後悔。大學前嘅人生除左初戀失敗之外，一切都幾順風順水，好似得來太易。但係入到大學，就面對左好多失敗。例如做左好多錯嘅選擇，好似揀錯Hall (入左老人院)等等。曾經睇過人話男人嘅第一次成長就係認清楚個世界唔係圍住自己轉，我諗我嗰時終於成長左。每次人地問起，喂，你過成點啊，我都只係可以用呃自己嘅嗰番說話答佢地，死撐話自己過得好好，好開心，但係有苦自己知。我覺得而家嘅生活好表面，個人無乜Commitment，好似是但無左啲乜我都唔會太在意，反而甚至會覺得解脫。身邊其實無人明白我，亦都無人比我講出真心話，我覺得好孤獨。我好想脫離我而家嘅人生，唔想再日日呃自己。<br />\n<br />\n多謝你睇完，有咩想同我講就留言啦。"},{"pid":"265b19ad27bee9ee8ecc63a760c4cea841c9a72b","tid":851117,"uid":200043,"like":1,"dislike":0,"score":1,"citedBy":0,"replyTime":"2018-10-07T02:00:16.000Z","msg":"好想有個機會，有個人可以拯救我逃離而家嘅生活。"},{"pid":"f8d0ed19df90838b971da6c957e063ea25948551","tid":851117,"uid":81026,"like":2,"dislike":0,"score":2,"citedBy":1,"replyTime":"2018-10-07T02:50:55.000Z","msg":"到你出黎做野時先係真正既開始<br />\n有太多失敗等住你面對"},{"pid":"2a20fb0cfb0707cc3491a429c23450c84d9fdfda","tid":851117,"uid":38861,"like":1,"dislike":0,"score":1,"citedBy":1,"replyTime":"2018-10-07T10:27:49.000Z","msg":"喪失情感揮手<img src=\"/assets/faces/normal/bye.gif\" class=\"hkgmoji\" /> <br />\n現時唯一感到真正開心的時候，就係每晚臨訓前飲杯熱茶嘆一口氣或閒時食薯片的時候，整個人與機器人無異<img src=\"/assets/faces/normal/chicken.gif\" class=\"hkgmoji\" />"},{"pid":"f280c5b993215f6a33746dd7602f1e6c9d9b288a","tid":851117,"uid":7436,"like":0,"dislike":0,"score":0,"quote":{"pid":"f8d0ed19df90838b971da6c957e063ea25948551","tid":851117,"uid":81026,"like":2,"dislike":0,"score":2,"citedBy":1,"replyTime":"2018-10-07T02:50:55.000Z","msg":"到你出黎做野時先係真正既開始<br />\n有太多失敗等住你面對"},"citedBy":0,"replyTime":"2018-10-07T10:30:56.000Z","msg":"岩岩出黎做野，真係深深明白咩叫硬食<img src=\"/assets/faces/normal/frown.gif\" class=\"hkgmoji\" />"},{"pid":"961b0bf4236ef859db0236f6001fa6d9546af76c","tid":851117,"uid":200043,"like":0,"dislike":0,"score":0,"quote":{"pid":"2a20fb0cfb0707cc3491a429c23450c84d9fdfda","tid":851117,"uid":38861,"like":1,"dislike":0,"score":1,"citedBy":1,"replyTime":"2018-10-07T10:27:49.000Z","msg":"喪失情感揮手<img src=\"/assets/faces/normal/bye.gif\" class=\"hkgmoji\" /> <br />\n現時唯一感到真正開心的時候，就係每晚臨訓前飲杯熱茶嘆一口氣或閒時食薯片的時候，整個人與機器人無異<img src=\"/assets/faces/normal/chicken.gif\" class=\"hkgmoji\" />"},"citedBy":0,"replyTime":"2018-10-07T10:57:14.000Z","msg":"You&rsquo;re not alone."}]}