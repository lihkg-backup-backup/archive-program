{"tid":381325,"cid":1,"subCid":0,"title":"講一套做一套的父母, 真的受夠了","createTime":"2017-08-30T23:38:15.000Z","updateTime":"2017-08-30T23:38:15.000Z","uid":128514,"like":0,"dislike":0,"uniUserReply":0,"replies":[{"pid":"f9cd20fc8055a46b527d409f6eb842a65cc65d1a","tid":381325,"uid":128514,"like":0,"dislike":0,"score":0,"citedBy":0,"replyTime":"2017-08-30T23:38:15.000Z","msg":"小弟本身在英國生活，父母已退了休，早年佢地係到買左屋，而家時不時都會香港英國兩邊走返黎住一排。<br />\n<br />\n小弟因為係大學做research placement係暫時搬左出去住，前幾日放假佢地落左黎搵我，見天氣咁好，咁我提議大家去南部海邊散下心，一如以往，同佢地去旅行簡直受氣......<br />\n<br />\n兩老平時諗野都好負面，一係就講錢，一係就講住屋環境，還有佢地如果知道我出事，例如考試肥佬，知道我要自己一個旅行，就驚到要生要死咁樣; 口講話要了解年青人，實則就想將自己一套強加係佢地身上。<br />\n<br />\n去到seven sisters cliff，睇到父母都幾欣賞個邊既景色，我爸亦認得出Mr. Bean 黎過呢到拍戲，見佢地幾咁享受我自己都覺得好開心，係個邊逗留左個幾兩個鐘，之後就揸車去brighton 食海鮮......到左brighton個陣，我爸既老毛病又發作了，佢見個邊咁旺咁多遊客，又隨口噏話要係個到買屋收租。我老母此時忽然間認真起來，說甚麼裝修好貴，又話乜呢到地價唔值錢係人工貴，見到d屋既地牢又話落雨個陣時水浸會好嚴重 (前幾排港澳打風海水倒灌搞到有D地底停車場水浸)<br />\n<br />\n佢地兩個一唱一和，搞到本來一片稍為歡樂氣氛一掃而空，講真出黎旅行都係想大家開心，你話D野貴我都算，我自己歐遊有時都會咁諗，最令人氣憤的是他們過往咁多次歐遊呢D負面說話講左不下十次，又話乜野英國度度都差唔多，但自己又要過黎渡假，又要我介紹景點俾佢地去下.......還有我老母有時就話做人唔好咁有錢，錢夠洗夠食就算，自己又係將呢到人工貴掛係口邊，佢仲成日提起呢幾十年如果淨係靠份糧唔係係咁供樓今日真係食得屎，當我同佢講話我第日返香港做野會將儲蓄攞黎投資佢又好似唔鼓勵我咁做，又話我乜野唔愁冇地方住唔好搞D咁既野....大佬如果唔係你成日將&quot;錢&quot;字掛係口邊我會咁諗!? 你之前仲係到提乜乜我placement 要搬出黎租住好貴!<br />\n<br />\n查實小弟諗番16歲個陣同佢地去韓國自己已經受緊佢地氣，到左今日更加知道佢地呢d性格係冇得改，愈來愈唔想同佢地去旅行，寧願完左placement之後返香港做野邊儲錢邊投資脫離佢地控制仲好。另一方面其實自己都慶幸，因為之前有好幾個朋友都提醒我，覺得我個人好負面，今日睇到佢地咁我自己都醒覺左，父母就是我的一面鏡，提醒自己之前既負面情緒令身邊很多朋友都遠離我。本來自己有居英權，之前都有諗過畢業後留係英國工作，今次做placement亦為左攞local經驗搵工，但過往以上既經歷多次發生，加上自己又抵受不住呢邊既孤獨，令小弟更加去意已決............<br />\n<br />\n<br />\nsorry, 講到1999咁樣<br />\n預左會有人話&quot;你父母洗左咁多錢俾你去外國留學, 佢地有資格出聲....&quot;之類<br />\n我都預左有巴打會咁講，但我打呢篇文只係純粹發洩"}]}