{"tid":2457887,"cid":25,"subCid":0,"title":"「唔好回post」隻狗死左好想抒發下","createTime":"2021-03-23T04:08:37.000Z","updateTime":"2021-03-23T04:08:37.000Z","uid":132262,"like":19,"dislike":1,"uniUserReply":1,"replies":[{"pid":"30aeb4c517c5769c8db10ccd7853bb3c4cb61c72","tid":2457887,"uid":132262,"like":0,"dislike":0,"score":0,"citedBy":0,"replyTime":"2021-03-23T04:08:37.000Z","msg":"因為太耐冇用fb同埋唔想俾人知我諗乜<br />\n<br />\n唯有係到講 得閒睇返自己今日講既野<br />\n<br />\n希望唔會阻到各位<br />\n<br />\n<br />\n你咁後生就走左，有啲人覺得我同你感情唔係好深，應該唔會太傷心同埋冇乜見到我喊<br />\n<br />\n但其實我唔鐘意俾人睇到我喊，我只可以哩埋喊<br />\n<br />\n喊到頭又痛眼又痛，我都唔知自己幾多年冇喊過<br />\n<br />\n我攬住你喊 啲眼淚滴左落你個身 好對唔住<br />\n<br />\n原來咁樣會令你走得唔安樂<br />\n<br />\n希望你知道我好錫你的 我好耐之前好爛賭<br />\n<br />\n賭到好手緊，銀包最後一百蚊我簡左去買零食俾你<br />\n<br />\n好懷念之後每日收工帶你放狗 二三日同你沖一次涼<br />\n<br />\n有次帶你放狗，係個好黑既地方 你見到個黑人慢慢行緊過黎我地個方向，你縮埋條尾企我後面細細聲吠佢，我知你以為佢係鬼，我覺得好好笑<br />\n<br />\n有一次我發脾氣踢左個風扇落地下，你嚇到哩左落梳化底，之後慢慢爬出黎聞個風扇幾下，又爬落去梳化底，個下笑到下左火<br />\n<br />\n我好鐘意捉實你聞你啲毛 唔俾你走<br />\n<br />\n我攬住訓係床，你幾想走都好 都唔會走乖乖訓係到<br />\n<br />\n帶你落去簡狗糧，你簡完返屋企又唔食，好似小妹妹咁<br />\n<br />\n多謝你陪左我經歷過人生咁多個人生低潮<br />\n<br />\n你終於可以自由咁跑<br />\n<br />\n依家每日一靜落黎就會諗起你，一諗你我個心又跳得好快<br />\n<br />\n我唔敢睇你啲相，一睇我知自己一定會喊<br />\n<br />\n我都唔知自己幾時先平復到<br />\n<br />\n呢關我覺得好難過<br />\n<br />\n我之前都諗過你死左我會點<br />\n<br />\n但今時今日傷心既程度係我意料之外<br />\n<br />\n琴晚發夢見到個唔識既女仔，唔知係咪你黎呢<br />\n<br />\n因為未試過咁樣<br />\n<br />\n我真係好掛住你，係我欠左你<br />\n<br />\n呢個罪會跟我一世<br />\n<br />\n希望你下世會做人"}]}