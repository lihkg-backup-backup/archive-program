{"tid":600636,"cid":5,"subCid":0,"title":"【李八方online】娥特捐錢白鴿黨惹風波 藍絲由愛變恨大狙擊","createTime":"2018-03-21T13:07:03.000Z","updateTime":"2018-03-21T13:17:04.000Z","uid":14719,"like":0,"dislike":1,"uniUserReply":3,"replies":[{"pid":"bd13673f12b1f478ecbc5a76455f7fdeb2ba336f","tid":600636,"uid":14719,"like":0,"dislike":0,"score":0,"citedBy":0,"replyTime":"2018-03-21T13:07:03.000Z","msg":"社會有傾有講，希望做到大和解，唔再似689年代咩撕裂分化，唔係好啲咩？偏偏一啲深藍陣營，似乎最愛壁壘分明，非友即敵，否則格殺勿論。聽落，係咪好恐怖呢？<br />\n<br />\n特首林鄭月娥尋晚由北京返港，即趕去民主黨黨慶晚宴，唔只出席，仲要破天荒留低食飯，同對待其他黨派晚宴，一視同仁。其後仲捐埋3萬蚊，贊助李華明唱歌。做得係咪too much？睇下大家企咩位置睇，但肯定有班深藍絲極度不滿，即刻展開大狙擊。<br />\n<br />\n名為「林鄭粉絲蝦米煲」嘅Facebook專頁，喺林鄭捐錢畀白鴿黨後發表《公告》，話林鄭上任後，積極推動口中所謂「大和解」、「<span style=\"color: red;\">屢次放生反對派政棍</span>」，其後大數佢不是，「包括<span style=\"color: red;\">不檢控反對派黑金案議員、分開補選以便反對派奪回議席、放行姚松炎入閘等等，令我們一眾原來支持林鄭的粉絲極度失望」</span>，所以專頁已改名為「監察林鄭施政」，聲言會從民間，由下而上「監察」林鄭班子，確保其施政維護一國兩制及《基本法》等大原則喎。<br />\n<br />\n只因三萬蚊，由愛變做恨？有啲恩怨，又豈只一朝一夕？當藍絲組織背後「金主」係鷹派，就算係正常舉措，都會眼冤「零容忍」。到底呢個專頁，係想「監察」定「施壓」？相信毋須多說明，大家都心照。一向硬淨嘅林鄭，唔知抵唔抵得住旁人唔會感受到嘅壓力，繼續走佢和而不同嘅中庸之路？<br />\n<br />\n<span style=\"color: red;\">就連一向鼎力撐政府嘅《HKG報》，亦喺Facebook發出至少兩個po狙擊林鄭。</span>今朝第一個po質疑林鄭舉手捐款前，記唔記得民主黨元老如李永達面臨佔中官司？民主黨又全力支援李同戴耀廷等三子嘅法律訴訟？話呢三萬蚊對政府高官嚟講唔多，但用心如何，就引人太多遐想，含蓄地指「香港特首竟然毫不避嫌，捐款支持策劃佔中的主要政黨。香港人，大家是否有些迷惘？」<br />\n<br />\n可能知道建制派反應越來越大，《HKG報》其後再出po，貼咗名為藍雪寶嘅嘅短片，「藍老師」喺片中咁講：「這麼少，捐三億才對﹗大和解嘛﹗林鄭的衣裳很漂亮，不過下次如果能添配黃絲帶，就更加好看」，仲叫大家睇片，睇吓藍老師點樣「串爆林鄭」！<br />\n<br />\n藍絲下下將人標籤做黃絲嘅「慣常技倆」，竟然套用喺林鄭身上，係咪覺得，有啲寒呢？<br />\n<br />\n<a href=\"https://hk.news.appledaily.com/local/realtime/article/20180321/57974723\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20180321%2F57974723&d=%2FDtg%2F59PK1glyPu4UB1EgQIBMskQiLF9ooRt%2FFIrCZo%3D&h=1d24039d\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20180321%2F57974723&h=28f171c0\" data-auto-link target=\"_blank\">https://hk.news.appledaily.com/local/realtime/article/20180321/57974723</a><br />\n<br />\n聞煮黨 林鄭大和解 食兩家茶禮 結果兩邊都俾自己友插<img src=\"/assets/faces/dog/smile.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" />"},{"pid":"78c872dd44a93059a8afcadc2dbcdbaf675d7589","tid":600636,"uid":4525,"like":3,"dislike":0,"score":3,"citedBy":0,"replyTime":"2018-03-21T13:09:16.000Z","msg":"奴才心態爭寵"},{"pid":"2abb9eb7cceaeb906d264be2a391401be3bb22c7","tid":600636,"uid":23170,"like":0,"dislike":0,"score":0,"citedBy":0,"replyTime":"2018-03-21T13:17:04.000Z","msg":"無眼睇"}]}