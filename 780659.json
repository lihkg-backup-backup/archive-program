{"tid":780659,"cid":15,"subCid":0,"title":"《抖音》點樣打低騰訊（斯郎）","createTime":"2018-08-15T10:06:57.000Z","updateTime":"2018-08-15T10:06:57.000Z","uid":28765,"like":1,"dislike":3,"uniUserReply":1,"replies":[{"pid":"1a6a2d21ab06c32e107a6ac423060518de000ccc","tid":780659,"uid":28765,"like":0,"dislike":0,"score":0,"citedBy":0,"replyTime":"2018-08-15T10:06:57.000Z","msg":"騰訊（700）股價由高位回落近三成，返回10個月前起步的「低位」，股王由過往拍晒手掌睇好，變成而家人人踩一腳，筆者見過最精驚一句是「手遊太好賺」，令到股王輕視大數據分析，結果在各個數據行業開始處捱打局面。筆者近幾個月的親身經歷，認為企鵝最大的敵人，其實就是《抖音》。<br />\n<br />\n「你今日玩咗抖音未？」呢句嘢最新成為年輕香港人的口頭蟬，留意返，係香港人！各位最近有否留意，在facebook上，很多有趣的短片，左上角都有個logo，寫住抖音，或者Tik Tok，呢隻短片本身係大陸一個短片Live Story App《抖音》嘅用戶所拍。由於抖音喺大陸太多人玩，活躍用戶數已經突破兩億，即係五個有上網嘅大陸人，就有人一個玩抖音，人數係手機通訊App微信嘅五分之一。抖音嘅短片質素有高低之分，但利害到可以將短片擴散至需要「翻牆」嘅facebook，其穿透力十分驚人。<br />\n<br />\n筆者身邊有幾位中學生親友，呢批14至16歲嘅年輕手機戶，必裝嘅應用程式，除咗IG、Whatsapp，就係抖音！一年前我會聽到佢哋玩Snapchat，但有一半人已經del App，正所謂得年輕人，得App天下，香港後生仔已經唔玩《傳說對決》，就連食雞都出咗「武俠版」。筆者因工作需要，第一次開抖音時，對短片質素有所保留，但向上向下滑兩滑，一睇就睇咗1個鐘，十分中毒。抖音明抄IG嘅Live Story，但唔使Follow朋友，隨便就可以睇公海嘅短片，睇睇吓，會發現自己相關嘅興趣短片，會越睇越多，筆者深感其數據分析嘅恐怖之處。抖音同《今日頭條》嘅母公司一路傳緊嚟上市，我睇到嘅，係另一隻騰訊。<br />\n<br />\n<br />\n<img src=\"https://static.appledaily.hk/images/e-paper/20180815/large/1534327045_193b.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20180815%2Flarge%2F1534327045_193b.jpg&h=d636838c&s={SIZE}\" /><br />\n抖音同《今日頭條》嘅母公司一路傳緊嚟上市，我睇到嘅，係另一隻騰訊。<br />\n<br />\n<a href=\"https://hk.finance.appledaily.com/finance/realtime/article/20180815/58567379\" data-sr-url=\"https://r.lihkg.com/link?u=https%3A%2F%2Fhk.finance.appledaily.com%2Ffinance%2Frealtime%2Farticle%2F20180815%2F58567379&d=m9ifQ2MdTw74ASouMAz6ojACEZ5EYDiH2DLr%2FNuFFp4%3D&h=512bd867\" data-ef-url=\"https://embed.lih.kg/frame?u=https%3A%2F%2Fhk.finance.appledaily.com%2Ffinance%2Frealtime%2Farticle%2F20180815%2F58567379&h=57f2bd18\" target=\"_blank\">https://hk.finance.appledaily.com/finance/realtime/article/20180815/58567379</a><br />\n<br />\n騰訊Out喇<img src=\"/assets/faces/dog/no.gif\" class=\"hkgmoji\" />"}]}