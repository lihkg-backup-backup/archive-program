{"tid":1272937,"cid":1,"subCid":0,"title":"三個建議：我覺得今次真係中左伏架啦，但點搞呢？","createTime":"2019-07-01T13:17:09.000Z","updateTime":"2019-07-01T13:25:05.000Z","uid":258992,"like":7,"dislike":0,"uniUserReply":2,"replies":[{"pid":"2139a6345b384cafbf30c39515c55aaf93b4e3f8","tid":1272937,"uid":258992,"like":0,"dislike":0,"score":0,"citedBy":0,"replyTime":"2019-07-01T13:17:09.000Z","msg":"我係一個七點半退場既無X用七十後。走既時候政總一帶應該有幾萬人，朝早批鬼怪已一早閃左人，而家係煲底戰鬥既，係決心做最後一戰的死士。圍觀既係黎聲援既人。<br />\n<br />\n民不畏死，勸都無用，煲底有個妹妹，一直係度叫無裝備同無準備行動既人就唔好入去，警察已經準備好晒布袋彈，ｆｕｌｌ ｇｅａｒ。<br />\n<br />\n無裝備既人？？示威者既裝備即係嗰Ｄ一擊即碎頭盔，眼罩，口罩。<br />\n<br />\n佢地好清楚立會無會開，好清楚跟住休會，但佢地仍然選擇用最強硬的方法表達意見。<br />\n<br />\n一百萬人，兩百萬人，估計都唔會有三百萬卦？<br />\n<br />\n死一個，死兩個，死三個。<br />\n<br />\n得到既係乜？<br />\n<br />\n林鄭縮埋一舊等反撲。<br />\n<br />\n警察谷左幾日等開大片。<br />\n<br />\n保皇勢力等翻盤。<br />\n<br />\n６８９舊部復活。<br />\n<br />\n我諗呢個就係班後生仔女決心死戰既原因，佢地講緊既唔係有無Ｘ用，唔係自已受唔受傷，或者坐幾多碌。佢地只係不斷咁用力，用盡自己既力。<br />\n<br />\n民憤爆發，係林鄭舊爛政府挑起既。<br />\n<br />\n講真，朝早有古怪人帶頭，我覺得今次真係中左伏架啦，但點搞呢？ 我知道民不畏死，但無理由要輸架嘛？雖然我知道退左場就無乜發言權，但都希望有三個建議：<br />\n<br />\n１。反正叫唔停，留到係現場既人，留底，食完飯仲有力既，落翻去聲援，唔衝，但係有ｍａｓｓ起碼可以保護到嗰批出盡死力既後生仔女。民意唔係無用既，ｍａｓｓ夠係力量。<br />\n<br />\n２。衝緊批手足，係唔係再諗一諗行動做到幾點散，ｈｉｔ ａｎｄ ｒｕｎ先係佢地最吹你唔漲既事，等佢地又谷住都好呀喂。<br />\n<br />\n３。一句，有排打，千祈唔好死。<br />\n<br />\n至於輿論陣地，我地再慢慢執手尾吧。"},{"pid":"f67aa556e2f4325d3ee8503a05c1d2bb4e0d025e","tid":1272937,"uid":77040,"like":0,"dislike":0,"score":0,"citedBy":0,"replyTime":"2019-07-01T13:25:05.000Z","msg":"push"}]}