{"tid":2003849,"cid":12,"subCid":0,"title":"【史詩】【同人】《周公Online》（3）","createTime":"2020-05-06T05:31:00.000Z","updateTime":"2020-05-09T10:07:27.000Z","uid":51625,"like":1,"dislike":1,"uniUserReply":2,"replies":[{"pid":"6b8ff864c6e66440478a8a0b0538e1b7c50d276f","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T05:31:00.000Z","msg":"<strong><span style=\"font-size: xx-large;\"><span style=\"color: gold;\">歡迎各位玩家來到周公online－這一個曠古絕今的夢幻戰場。</span></span></strong><br />\n每個人的心中都有一個願望，但現實之中沒有機會實現？如今就有一個機會－加入周公Online！用你的努力去實現你的心中願望吧！ 不論你是什麼年代、背景都可以參加！只要你願意！<br />\n<br />\n以下為報名表格：<br />\n<br />\n姓名：<br />\n<br />\n性別：<br />\n<br />\n年齡：<br />\n<br />\n時代：<br />\n<br />\n種族：（除神族者）<br />\n<br />\n性格：<br />\n<br />\n能力：（如為神級人物請自重）<br />\n<br />\n背景：<br />\n<br />\n願望：<br />\n<br />\n陣營：（<span style=\"color: red;\">紅軍</span>／黑軍 ）<br />\n<br />\n<br />\n<strong><span style=\"font-size: x-large;\"><span style=\"color: red;\">以下是遊戲玩法和規則，請各位玩家注意：</span></span></strong><br />\n1.遊戲將會分成紅、黑兩大陣營對抗，紅、黑兩軍各有一位主帥／將軍。<br />\n<br />\n2.雙方的主帥／將軍都可以命令自己的部下，並帶領自己的部下迎向勝利。而雙方的玩家都要服從己方的主帥／將軍。<br />\n<br />\n3.雙方玩家只要互相擊殺對方的主帥／將軍（即將軍無棋）就視為勝利。<br />\n<br />\n4.雙方玩家一定要保護己方的主帥／將軍，若己方的主帥／將軍被對方玩家擊殺則為戰敗。<br />\n<br />\n5.在本遊戲中，各種傷害都可以經由食物來治療。治療的程度視乎食物的等級而定。而精神力／體力則可以由飲品補充，補充程度亦要視乎飲品的等級而定。<br />\n<br />\n6.本遊戲設有TK（隊友傷害）模式。<br />\n<br />\n<br />\n遊戲正式開始！祝各位帶著自己的願望而來的玩家們武運昌隆！"},{"pid":"0a0b043fff57070b545c435e98ac2a0afae96e1d","tid":2003849,"uid":51625,"like":0,"dislike":1,"score":-1,"citedBy":0,"replyTime":"2020-05-06T05:31:52.000Z","msg":"【史詩】【同人】《周公Online》：<br />\n<a href=\"https://lihkg.com/thread/1382555/page/1\" target=\"_blank\">https://lihkg.com/thread/1382555/page/1</a><br />\n<br />\n【史詩】【同人】《周公Online》（2）：<br />\n<a href=\"https://lihkg.com/thread/1656802/page/1\" target=\"_blank\">https://lihkg.com/thread/1656802/page/1</a>"},{"pid":"16a63c895fd9721bdf7b8af219ce28e8f2f3e5ee","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T05:36:52.000Z","msg":"Ch.2<br />\n<br />\n<br />\n　在一個大廳內，有五位奇裝異服、外表奇怪的人圍成一個圓圈，抵擋著如潮水般湧至、手持武器的精神病人。<br />\n<br />\n　「痛快！痛快！」一名手持著大刀的男子，一刀又一刀地將攻向自己的精神病人劈開兩截，濺到他臉上的鮮血令他越來越興奮。<br />\n<br />\n　「蠻王睇後！」<br />\n<br />\n　一名被紅巾蒙著雙眼的男子以肉眼難見的速度跳到大刀男的身後，一腳踢開一名欲後襲同伴的精神病人。<br />\n<br />\n　「唔該晒李星！」<br />\n<br />\n　手裡提著一枝燈柱、紫色斗篷的六眼怪人跳進一群精神病人堆之中，轉動燈柱化解所有的攻擊不但止，更打掉精神病人們手上的武器！<br />\n<br />\n　然後那些精神病人便被六眼怪人逐一擊倒在地。<br />\n<br />\n　「招『E』果然好得啊！賈克斯！」<br />\n<br />\n　「唔....」那六眼怪人低沉地道。<br />\n<br />\n　此時，手持著大刀的男子見到有一大批精神病人衝向自己，便提起大刀，如龍捲風一樣旋轉自身並且轉向精神病人們。<br />\n<br />\n　精神病人們紛紛被攔腰斬開兩截，遍地都是鮮血和內臟。<br />\n<br />\n　「爽啊！哈哈！大家快啲睇吓你哋阿叔我嘅玩法啦！哈哈！」<br />\n<br />\n　「嘖，咪咁得戚啊！蠻王！」<br />\n<br />\n　「叫我阿叔就得喇！哈哈！」阿叔將大刀托在肩上。<br />\n<br />\n　「好喇，宜家啲痴線佬已經俾我哋隊冧晒，係時候去搵我哋嘅將軍大人喇。」被紅巾蒙著雙眼的男子說。<br />\n<br />\n　「無錯，我哋絕對唔可以俾將軍大人有事。」六眼怪人低沉地說。<br />\n<br />\n　「唔....咁宜家拎塊令牌出嚟啦。」<br />\n<br />\n　就在此時，佐、Scarlett以及愛美斯出現在他們的面前。<br />\n<br />\n　「好，連行嘅功夫都慳番。」被紅巾蒙著雙眼的男子說。<br />\n<br />\n　看到遍地屍體的佐心中不禁讚嘆自己的部下。<br />\n<br />\n　「大家點啊？有無受傷啊？」佐走近自己的部下們。<br />\n<br />\n　「無事大人，估唔到今次嘅將軍大人係嘉文四世。」<br />\n<br />\n　「大家叫我佐就得喇。」佐將長槍立起來，另一隻手叉腰。「我身邊嘅係『好運姐』Scarlett，同埋愛美斯。」<br />\n<br />\n　「大家好，嘻嘻！」愛美斯笑著說。<br />\n<br />\n　「你哋呢？」佐抬一抬頭。<br />\n<br />\n　「我叫阿叔，『泰達米爾』。」<br />\n<br />\n　「我係『李星』，Toby。」<br />\n<br />\n　「我係『賈克斯』，阿林。」<br />\n<br />\n　「唔....好，我哋喺時候要搵埋其他隊友出嚟，畢竟我唔知道會唔會喺呢度見到紅軍。」<br />\n<br />\n　「有紅軍就岩喇，等你阿叔我一刀刀咁將佢哋當魚生咁片！」阿叔的口吻充滿自信。<br />\n<br />\n　「如果有紅軍嘅話，我一定要搵佢哋嚟試我招『R』。」Toby鬆一鬆自己的筋骨。<br />\n<br />\n　唯獨阿林沒有說話。<br />\n<br />\n　「好，我哋一齊行動，將啲隊友搵晒出嚟。」<br />\n<br />\n　「等陣先，我哋唔係應該喺度等佢哋嚟咩？如果我哋同圍走嘅話，咁咪等啲隊友搵得辛苦囉。」Scarlett說。<br />\n<br />\n　「我哋係唔知道其他隊友遇到啲痴線佬嗰陣有無戰鬥力去抵抗，所以由識路嘅妳帶路，帶我哋搵晒啲隊友出嚟會好啲。其實，佐你喺度等，我同阿叔、阿林一齊去搵人咁會好啲。。」Toby說。<br />\n<br />\n　「唔....Toby你有道理，就照你嘅意思去做，Scarlett妳都去幫手啦。」<br />\n<br />\n　「咁你呢？無人保護你嗰咯。」Scarlett說。<br />\n<br />\n　「放心，區區一啲痴線佬，我同愛美斯都搞得掂。」<br />\n<br />\n　「好嘢....終於可以保護將軍大人喇....」愛美斯站在一旁，自言自語著。<br />\n<br />\n　佐望了愛美斯一眼，說：「希望佢會有作用。」<br />\n<br />\n　「好啦，我哋起程啦，麻煩靚女妳帶路！」阿叔提起腳步。<br />\n<br />\n　Scarlett便走前最前頭，帶領著阿叔等人。<br />\n<br />\n<br />\n<br />\n　在一條老舊的下水道裡，有十多道身影在行走著，他們一身奇裝異服，各有各的特色，一看就知來自不同的地方。<br />\n<br />\n　「『燼』，你啲子彈夠唔夠用啊？」一名手持鐮刀的稻草人問道。<br />\n<br />\n　「放心啦稻草人，我仲有大把。係喇，唔好咁見外，叫我Carlos啦。」<br />\n<br />\n　「你都叫我Nick啦。」Nick把玩著手上的鐮刀。<br />\n<br />\n　「係喎，話說大家都仲未自介，不如就趁宜家啦！我係『維迦』，Michael。」一名手持著長魔杖、穿成一名魔法師的矮人說。<br />\n<br />\n　「我係『提摩』，阿朗。」<br />\n<br />\n　「『悟空』，家明。」<br />\n<br />\n　「我係『阿璃』，真名叫阿欣。」<br />\n<br />\n　「我叫小明。」<br />\n<br />\n　「我叫肥昇，亦都可以叫我做天秤。」<br />\n<br />\n　「K BOY。」<br />\n<br />\n　「米田。」<br />\n<br />\n　「我叫雪。」<br />\n<br />\n　「我係『阿姆姆』，小天....」<br />\n<br />\n　隊伍中有數人沒有作聲。<br />\n<br />\n　「好高興可以同大家並肩作戰，我－」<br />\n<br />\n　此時，Carlos發現前方有動靜，於是便揮手示意眾人停上腳步。<br />\n<br />\n　「咩事？」Nick問道。<br />\n<br />\n　「前面有嘢！」Carlos低聲地說。<br />\n<br />\n　Nick向自己身後嘅人招手，示意他們走近前頭。<br />\n<br />\n　Carlos拔出掛在腰間的手槍－「低語」，瞄準著前方。<br />\n<br />\n　而其餘的人亦進入作戰狀態。<br />\n<br />\n　就在數秒後，Scarlett的身影出現在眾人的視線。<br />\n<br />\n　「『好運姐』？」Carlos收起「低語」。<br />\n<br />\n　「『燼』？」Scarlett走向Carlos。<br />\n<br />\n　阿叔等人亦出現在Carlos等人的面前，然後大家互相逐一自我介紹。<br />\n<br />\n　「將軍大人宜家好安全，我哋頭先先見過佢嚟。」Scarlett說。<br />\n<br />\n　「好，咁其他隊友呢？」Carlos問道。<br />\n<br />\n　「仲未搵到佢哋。」Scarlett說。<br />\n<br />\n　「唔....咁就大劑喇，話說我哋頭先都殺咗唔少嘅痴線佬，我怕如果再唔快啲搵番其他隊友嘅話會好大獲。」Carlos說。<br />\n<br />\n　「咁我哋一齊行啦。」Scarlett說。<br />\n<br />\n　「好。」Carlos說。<br />\n<br />\n待續"},{"pid":"7746ec72ae45ba5b570a6ae128a7a62317fb1087","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T05:37:03.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"b9edd4a106e481b984d50c2c861d46c4b6718069","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T05:39:59.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"fd1883a7473b33f339abba72291a02cf1f98d166","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T06:01:07.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"30b8ea2faa7661f15d302b483d07c17af5a1b02a","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T06:07:09.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"851d82584e45735490b1b977dcbc195fa4f7cf15","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T06:14:55.000Z","msg":"<img src=\"/assets/faces/normal/banghead.gif\" class=\"hkgmoji\" />"},{"pid":"9f2500f8ad8ccdffb6cfd116bbb618e4ec70f771","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T06:26:05.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"e9e6f546666a024893dfb9a26e0725ebea9f7566","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T07:00:22.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"8c2d3420dbab6ce1f2b080befc2149ff9c3d0401","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T07:18:40.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"b92b2c1e2e3cb2e039f2e7e7755baa8acd3ac3a4","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T07:47:45.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"e0b621abf32e4d0ebfc8c90adc7aadd138244be9","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T07:57:12.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"75106a84064fd0d6ec96feb47a9013cd33464be6","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T08:07:26.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"2016dcb0ea091d6cc4d53b6de455405b1d4b51e1","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T09:29:51.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"af00d1af863acc5e268141dcb5165805a2d2a93c","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T09:42:14.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"1e0ebfc17614c86b7f896aca652436a62f4b3210","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T10:00:40.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"ae1588c9a443378b80b9beeb1a3c501b0f3c143a","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T10:11:40.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"5f062ed77258d8583017f6ea51bc650581b8b30d","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T10:21:40.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"602902f30ace68f99e27dc941671da33073f4fae","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T11:10:27.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"59ffd4abc37886f35000c48e51a3eee0231bc66c","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-06T11:14:31.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"babd0bea02234938b654919d5fd2cd0b9d7a543a","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-07T02:11:25.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"04997a2530cf35dd1ece37a73c14b38b76a56c85","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-07T07:47:04.000Z","msg":"Ch.3<br />\n<br />\n<br />\n　在一條殘舊的走廊上，有數道身影結伴而行，他們步步為營，放輕腳步地走。<br />\n<br />\n　「『劫』，我哋到未啊？」一名戴著口罩，手裡拿著苦無和鐮刀、背著巨大手裡劍的女子問。<br />\n<br />\n　走在隊伍最前方的人，是一名穿著盔甲、戴著頭盔以及背著兩把手裡劍的男子，他轉個頭來對女子說：「就快㗎喇，大家忍耐多一陣啦。」<br />\n<br />\n　「希望唔好再有痴線佬啦....頭先已經殺到手軟咁濟....」一名穿著紫色忍者服、手裡拿著金色手裡劍的矮人說。<br />\n<br />\n　「『凱能』咪烏鴉口啦你！」一名背著兩把短刀、身穿忍者鎧甲的男子罵道。<br />\n<br />\n　「好喇、好喇！大家唔好咁大聲啊！費時引到班痴線佬嚟啊....」<br />\n<br />\n　「不如大家趁宜家互相自介啊....我係『阿卡莉』，Yuki。」<br />\n<br />\n　「我係『劫』，Ken。」<br />\n<br />\n　「我係『凱能』，家強。」<br />\n<br />\n　「我係『慎』，志健。」<br />\n<br />\n　當他們互相自我介紹完畢後，在前方便傳來一把求救聲。<br />\n<br />\n　「可能係隊友！」Ken低聲地說。<br />\n<br />\n　「行過去睇吓！」Yuki說。<br />\n<br />\n　「好！」志健手握著背上的短刀。<br />\n<br />\n　於是四人便加快腳步，循著聲音找到呼救者。<br />\n<br />\n　「踎低！」Ken喝道。<br />\n<br />\n　那名男子馬上蹲下來，Ken便用背部的手裡劍擲向一名持棍的精神病人，將他的頭部一分為二。<br />\n<br />\n　「多謝你哋！我叫莫明，係黑軍嘅！」<br />\n<br />\n　「我哋都係黑軍啊。」Ken拿出自己的黑色玉牌。<br />\n<br />\n　莫明亦拿出自己腰間的黑色玉牌。<br />\n<br />\n　「咁你就跟住我哋啦！」Yuki說。<br />\n<br />\n　「好....多謝你哋！」<br />\n<br />\n　「唔駛客氣，大家隊友一場。」志健伸手拉起莫明。<br />\n<br />\n　「希望唔好喺度見到紅軍啦....」家強低聲地說。<br />\n<br />\n　「又烏鴉口啦你！」志健輕輕地拍了家強的頭一下。<br />\n<br />\n　「好喇，我哋快啲去搵將軍大人啦，順便睇吓搵唔搵到其他隊友啦。」Ken說。<br />\n<br />\n　「好！」Yuki振臂歡呼。<br />\n<br />\n　於是一行五人便經過一段路程，一路上他們沒有遇到其他的黑軍成員，也沒有遇上任何的精神病人，平安地抵達佐的所在之處。<br />\n<br />\n　「參見將軍大人！」五人齊向佐行禮。<br />\n<br />\n　「唔駛咁見外，大家叫我佐就得喇。」佐上前迎著五人。<br />\n<br />\n　「好嘢....又有同伴喇....」愛美斯躲在一條柱後面，興奮地低語著。<br />\n<br />\n　「佢係....？」Ken指著愛美斯。<br />\n<br />\n　「自己人，不過係有啲問題。」佐用手指指著自己的頭，轉了數圈。<br />\n<br />\n　「明白....」Ken說。<br />\n<br />\n　「你哋有無遇到其他隊友啊？」佐問。<br />\n<br />\n　「除咗莫明之外就無。」Yuki回答說。<br />\n<br />\n　「好....咁大家休息吓先啦，我相信佢哋應該會搵到其他隊友。」佐望向遠方。<br />\n<br />\n　「佢哋？」志健疑惑地說。<br />\n<br />\n　「喺你哋嚟到之前，有另一批隊友抵達過，之外就出動，走去搵其他隊友。」佐說。<br />\n<br />\n　「哦....原來係咁。」Ken說。<br />\n<br />\n　「佢哋應該就嚟番到㗎喇....」<br />\n<br />\n　此時，在遠方傳來密集的腳步聲，令佐等人馬上進入戰鬥狀態！<br />\n<br />\n　數分鐘後，Scarlett的身影出現在佐的視線範圍，連同Scarlett身後的大群人也紛紛出現。<br />\n<br />\n　「係自己人！」佐說。<br />\n<br />\n　Ken等人才放鬆下來。<br />\n<br />\n　「我哋搵齊晒班隊友喇！原來佢哋距離你好近咋！」Scarlett說。<br />\n<br />\n　「Good job！」佐豎起拇指。<br />\n<br />\n　此時，在佐腰間的黑色玉牌傳來了震動，佐便拿起來，啟動全息投影查看一番。<br />\n<br />\n　「『支線任務』....『獵殺或逃避』....」<br />\n<br />\n　佐舉手示意大家安靜下來，當眾人都安靜下來後，佐高聲地說：「宜家，我哋有個支線任務。叫做『獵殺或逃避』。我哋有兩個選擇，一，殺晒全個精神病院裡面嘅痴線佬。二，搵路離開。」<br />\n<br />\n　一眾黑軍成員聽完佐的說話後，開始議論紛紛。<br />\n<br />\n　「五分鐘後，我哋會進行投票。」佐說。<br />\n<br />\n　一眾黑軍成員開始進入討論。<br />\n<br />\n　時間過了五分鐘，有人舉手發言，眾人都安靜下來，將目光放在那人身上，那人是一名衣著打扮猶如吸血鬼般的少年，他那冷冰的神情無法掩飾那英俊的容貌。<br />\n<br />\n　「如果我哋殺晒啲痴線佬嘅話唔係問題，但如果紅軍都喺呢度嘅話，我哋好容易會俾人螳螂捕蟬，所以我覺得我哋應該保留戰力並且盡快離開呢度。」<br />\n<br />\n　「好主意，你叫咩名？」佐說。<br />\n<br />\n　「我叫魯魯修。」<br />\n<br />\n　「多謝魯魯修你嘅意見，仲有無其他人？」佐說。<br />\n<br />\n　此時，又有一人舉手，這次是一位身穿古裝的男子。<br />\n<br />\n　「請講。」佐說。<br />\n<br />\n　「我都認為我哋唔好同班痴線佬一齊癲喇，都係走為上計好啲。」<br />\n<br />\n　「嗯....你叫咩名？」<br />\n<br />\n　「司馬信。」<br />\n<br />\n　「好，多謝啊信你嘅發言，仲有無其他？」佐問道。<br />\n 　<br />\n　眾人都沉默起來。<br />\n<br />\n　「既然係咁，就開始投票。」佐先深呼吸一口，高聲地說：「殺晒精神病人嘅，舉手。」<br />\n<br />\n　沒有人舉手。<br />\n<br />\n　「離開呢度嘅，舉手。」<br />\n<br />\n　所有人都舉手。<br />\n<br />\n　「好，我決定離開呢度！大家休息十分鐘，十分鐘之後就會公佈行動細節。」佐高聲地說。<br />\n<br />\n　眾人都坐下來休息。<br />\n<br />\n　佐就來回踱步，思考如何安排行動。<br />\n<br />\n　此時，有一名身穿黑色披風，有著一把長而白的頭髮的男人走到佐面前，對佐說：「你好將軍大人，我係『斯溫』，Marco。」<br />\n<br />\n　「你好Marco，有咩想講？」佐說。<br />\n<br />\n　「我認為我哋應該兵分五路，一路搵物資以備戰，一路搵出路，其餘路就掩護呢兩路人馬。」<br />\n<br />\n　「唔....你嘅計劃幾有趣，再detail啲。」<br />\n<br />\n　「兩路人馬掩護搵物資嘅，一路人馬掩護搵出路嘅，以防遇上紅軍嗰陣戰鬥力會唔夠。」<br />\n<br />\n　「好計劃，咁陣間就按照你嘅計劃去做。」<br />\n<br />\n　「多謝將軍大人接納。」<br />\n<br />\n　「唔駛咁見外，叫我佐就得，你番去休息先啦，陣間大把嘢做。」<br />\n<br />\n　「係嘅。」<br />\n<br />\n　說罷，Marco便離開佐。<br />\n<br />\n待續"},{"pid":"bf2f8456ebb740f3653dc995532edbb4772fee89","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-07T07:47:15.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"c8b0a9458da3a2ce8fd6f92b886cbb2a10df671b","tid":2003849,"uid":51625,"like":0,"dislike":0,"score":0,"citedBy":0,"replyTime":"2020-05-07T08:46:40.000Z","msg":"<img src=\"/assets/faces/normal/kill.gif\" class=\"hkgmoji\" />"}]}