{"tid":384979,"cid":1,"subCid":0,"title":"（真人真事）這夜凌晨，我坐上了由旺角開往青衣的泥鯭的","createTime":"2017-09-02T19:06:24.000Z","updateTime":"2017-09-02T19:10:18.000Z","uid":59945,"like":0,"dislike":0,"uniUserReply":0,"replies":[{"pid":"cf0003d993bec5ba303dcbba67de6b9f077e1490","tid":384979,"uid":59945,"like":0,"dislike":0,"score":0,"citedBy":0,"replyTime":"2017-09-02T19:06:24.000Z","msg":"話說小妹晚晚收工都係要去山東街搭泥鯭的返屋企嘅，喺今晚，我遇到一件令我笑到想喊嘅事。<br />\n<br />\n事發經過：<br />\n照常上車，上左車之後發現前坐有個呀嬸，已經覺得有啲古怪。因為如果後座有位而有人單拖上車頭，泥鯭司機正常會叫人坐返後座，除非佢包車頭。神奇嘅係，個呀嬸好明顯係坐中間，仲有個位係留左俾人上車。<br />\n<br />\n憑我聰明嘅頭腦，柯南嘅細心，從個呀嬸嘅衣著，我估佢應該係泥鯭司機嘅老婆，跟埋車睇吓老公有冇乖乖地揸車。<br />\n好！之後齊人開車，個呀嬸幫泥鯭司機扣安全帶，我就知我冇估錯。<br />\n泥鯭開始駛離山東街，上緊三號幹線，咁我就閉目養神諗住抖抖。<br />\n<br />\n過左幾分鐘，我打開眼<img src=\"/assets/faces/normal/donno.gif\" class=\"hkgmoji\" /><br />\n我忍笑忍得好辛苦&hellip;&hellip;<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><br />\n<br />\n點解呢？<br />\n<br />\n因為我見到個呀嬸喺度中眼訓。<br />\n車，中眼訓姐，有咩咁好笑呀？<br />\n<br />\n好笑嘅係，佢中左落左邊個男仔度&hellip;&hellip;<br />\n我真係一邊覺得個男仔俾人精神上強姦緊好慘，一邊心諗個司機做乜野唔叫個老婆挨去自己度，但我覺得最慘都係我，我坐中間，望住個畫面真係笑到好辛苦，點解好辛苦，係因為唔可以笑出聲呀嘛！<br />\n<br />\n睇到呢度係咪覺得我好衰，淨係識笑人？<br />\n但故事仲未完㗎吓！<br />\n<br />\n我一路忍笑，一路心中盤算緊應該點幫個男仔好，時間飛逝，好快落左第一個客。咁我就順理成章咁坐正喺個男仔嘅後方位置。<br />\n雖然距離我同個男仔落車嘅地點只剩低一段路（我同佢同一個站落車），但我好勇敢地喺個呀<br />\n嬸再次準備中落個男仔膊頭度嘅時候伸手搭住個男仔嘅膊頭，然後呀嬸挨左返去個司機度，而個男仔都好驚嚇咁望左我幾眼，而我嘅任務亦已經完成。<br />\n<br />\n如果文中呢個男仔你睇到呢個post，請你原諒我嘅唐突，我嘅忍笑。不過以後你真係要好好保護自己個膊頭啦！<img src=\"/assets/faces/normal/sosad.gif\" class=\"hkgmoji\" /><br />\n<br />\n唔知有搭開泥鯭返青衣嘅你地，又有冇啲事係令你地好深刻嘅？"},{"pid":"0e11ec43944872ee3ccfa178b4bda116dcc2edde","tid":384979,"uid":77198,"like":0,"dislike":0,"score":0,"citedBy":0,"replyTime":"2017-09-02T19:10:18.000Z","msg":"收皮"}]}