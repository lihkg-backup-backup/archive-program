{"tid":841979,"cid":7,"subCid":0,"title":"田蕊妮生日trip 杜汶澤有嘢講","createTime":"2018-09-30T02:40:49.000Z","updateTime":"2018-09-30T02:43:32.000Z","uid":160977,"like":3,"dislike":1,"uniUserReply":2,"replies":[{"pid":"6628a243bbc807eb4a12760f064770dd93df1108","tid":841979,"uid":160977,"like":0,"dislike":0,"score":0,"citedBy":0,"replyTime":"2018-09-30T02:40:49.000Z","msg":"928生日嘅田蕊妮，昨晚仍然要為劇集《女人四十》開工，踏入十二點，幕後就送上蛋糕為阿田製造驚喜，阿田開心話雖然自己唔係四十，係四十一歲，但都好開心，很多謝大家的心意。<br />\n收工瞓一陣，阿田已經出發機場，原來老公杜汶澤安排了生日trip，阿田仲抵死咁問：「究竟你帶我去邊？」去邊唔緊要，最緊要老公嘅心意啫，不過杜汶澤就發揮他的幽默本色，在facebook有嘢講喎，講乜？佢話：「去旅行眼瞓過開工。」大家都回應佢，叫佢唔好曬命！<br />\n<br />\n<br />\n而好姊妹唐詩詠一早就同阿田過咗二人生日飯局，阿田話：「有人問點解你地兩個會咁好嘅？我地因拍劇相識，之後事無大小，佢都會同我分享，佢唔開心時候，我會擔心佢。佢開心時候，我會戥佢高興。佢會問我好多問題，有時我會懷疑自己額頭係咪寫咗詢問處呢三個字！哈哈！但係當佢有幾日無搵我，無問我嘢我又會好掛住佢！多謝你提前同我慶祝生日，這是我今年第一個蛋糕，希望我地大家健康幸福！I love u。」<br />\n<br />\n<a href=\"http://bit.ly/2QdO0cA\" data-sr-url=\"https://r.lihkg.com/link?u=http%3A%2F%2Fbit.ly%2F2QdO0cA&d=CMZvBETLpSXbKaXFH7%2BYuR4KspRE1ZdqvS7v6cf6aI4%3D&h=703fd694\" target=\"_blank\">http://bit.ly/2QdO0cA</a>"},{"pid":"b8f511830113a0d330b397716e971b7e541caeb2","tid":841979,"uid":33698,"like":1,"dislike":0,"score":1,"citedBy":0,"replyTime":"2018-09-30T02:43:32.000Z","msg":"唐姨老是常出現<img src=\"/assets/faces/dog/no.gif\" class=\"hkgmoji\" />"}]}