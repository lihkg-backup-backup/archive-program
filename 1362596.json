{"tid":1362596,"cid":18,"subCid":0,"title":"如果你無作最壞打算，又無預發生最壞既情況都要堅持落去，咁你唔好上街喇","createTime":"2019-07-25T02:14:10.000Z","updateTime":"2019-07-25T02:14:10.000Z","uid":173852,"like":4,"dislike":0,"uniUserReply":1,"replies":[{"pid":"0333d20fd2e06f6d06107728456a2208c1fc629d","tid":1362596,"uid":173852,"like":0,"dislike":0,"score":0,"citedBy":0,"replyTime":"2019-07-25T02:14:10.000Z","msg":"我一向唔中意睇沈旭輝既野，覺得佢講野總係留三分，唔老實<br />\n當然人在江湖，身不由己，好多時好多野都唔可以講得太白<br />\n但佢今次真心寫得好好：<br />\n<br />\n「好耐好耐，無講過自己野<br />\n我唔係鍾意講自己既人，早已厭倦抽水，覺得好L煩<br />\n其實好唔適合網絡時代<br />\n我係點既人，同你通過演算法標題黨認識既沈旭暉點唔同，其實亦唔重要<br />\n重要既係，人長大後，真係需要交代既，只有長大前既自己<br />\n我知道呢幾日係香港既critical juncture<br />\n好多朋友叫我做D野<br />\n我實在無能力改變，如果話有，你都唔信<br />\n更何況我本來信念，在這年代，早已不合時宜<br />\n但知其不可為而為之，曾經係我既信念，20年前<br />\n作為香港人，此刻有兩點可做：<strong><span style=\"color: red;\"><br />\n（1）盡力在週末可能出現悲劇前，用自己的身份、方法向林鄭施壓，令政府接受民間訴求，這是政府能挽救的最後機會<br />\n（2）承諾就算出現悲劇，即使政府已失效，也不會放棄香港，留下來繼續想辦法，以免社會陷入恐慌</span></strong><br />\n我的影響因子有限，而時日無多，為了最快傳遞上述訊息，我接受了一個人訪問<br />\n蘋果日報的個人訪問<br />\n人在江湖，有太多大家不明白的枷鎖，一時衝動做完，幾乎就後悔<br />\n但有時候，總要逆權一下<br />\n我已盡做<br />\n大家都請盡做，好嗎？」<br />\n<a href=\"https://www.facebook.com/shensimon/?epa=SEARCH_BOX\" data-sr-url=\"https://r.lihkg.com/link?u=https%3A%2F%2Fwww.facebook.com%2Fshensimon%2F%3Fepa%3DSEARCH_BOX&d=%2FPdnyacYoUlJSF57jd07D%2FrdRd5YSNtYq48oyOX%2FX2w%3D&h=51c73ef7\" data-auto-link target=\"_blank\">https://www.facebook.com/shensimon/?epa=SEARCH_BOX</a><br />\n<br />\n身邊好多朋友都因為近日既事搞到好焦慮，日日對住FB睇六個鐘，夜夜同父母嘈到三四點，一腔委屈，無處可訴<br />\n又有人壯懷激烈，日日捉住我大談乜野戰略，大講香港獨立、革命成功、清算共狗既光輝未來<br />\n對此我唔客氣咁講句：發神經<br />\n<br />\n事實係，形勢絕對唔樂觀<br />\n政府既做法好明顯，佢無興趣理反對佢既人，而只想將支持佢既人捉係手，並且有咁耐拖咁耐<br />\n而入元朗又好，去中環上環又好，爬山係必要既<br />\n但任何報複行為、稍稍過火，不單唔會有任何實質效果，亦會被無限放大<br />\n明確立場，做足和平姿態，爭取民氣，咁已經好夠好夠<br />\n<br />\n如果要搵一個現實既、可行既、一定要爭取到既目標，咁對而家既我地黎講，就係<strong><span style=\"color: red;\">立法會</span></strong><br />\n依個答案可能令好多人失望，但相比焦土派話同鄉民/警察/老解死過既理想主義，依個現實主義又唔係咁離譜<br />\n乜野民氣、乜野抗爭，最好都係圍住立法會議席黎build up先<br />\n唔好講乜爭普選、獨立、甚至查黑警，如果連進可攻退可守既高地都無，咁比人禁屌既情況唔會有任何改變<br />\n(依樣亦係議員同示威者既根本分歧，議員自己可能有理想，但現實上唔信上街就可以令政府讓步，而選擇可行既目標。示威者則相信比人恰唔可以唔反撃，或者眾志成城就可以建立新香港)<br />\n<br />\n<span style=\"color: red;\"><strong>係依個目標以外，其他野，包括查黑警依件睇落咁基本既事，都只能係bonus</strong></span><br />\n無錯，我地既政府就係咁垃圾、中國人就係要將我地所有抗爭往死裡抹黑、你老豆老母就係支持白衫佬<br />\n<strong>幻想建制會因為抗爭讓步、投降接受你一切要求係好弱智既事</strong><br />\n<br />\n係個人方面，既然已經建立左咁樣既認知，以及心態準備，至少你有以下既益處：<br />\n1.當你藍絲老豆老母拍手話白衣人打得好時，你會比較忍得，因為你而家知道，說服佢地只係超線bonus既目標。要做到既目標只係、一定係令佢地投唔到票。令佢地既廢話轉化唔到成為實質既支持<br />\n2.唔會因為各種五毛既煽動、砌生豬肉、新聞、分析影響心情，因為你手頭可以爭取/破壞既選票就只有你身邊人<br />\n3.你會有繼續上街，繼續抗爭既力量，亦可以繼續你既生活。唔洗比各種資訊逼到走投無路。<br />\n<br />\n但如果你覺得立會狗也不屌、All or nothing，抗爭乜都爭唔到就要失望、灰心、詛咒港豬，甚至要跳樓既話，咁只能話你對香港既愛唔夠深 <img src=\"/assets/faces/normal/sosad.gif\" class=\"hkgmoji\" /><br />\n與其係咁，咁不如唔好上街，唔好再理依件事，dup低頭賺錢移民<br />\n否則，件事只會害左你，你亦只會於事無補"}]}