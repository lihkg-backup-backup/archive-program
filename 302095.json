{"tid":302095,"cid":12,"subCid":0,"title":"[新手][純愛短故] 最愛還是您","createTime":"2017-06-29T06:36:36.000Z","updateTime":"2017-07-06T04:40:32.000Z","uid":125636,"like":5,"dislike":2,"uniUserReply":0,"replies":[{"pid":"306c535fbfdb4b7f4d7b26feda9acd0d9d95c4a1","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-29T06:36:36.000Z","msg":"序<br />\n<br />\n您曾經笑住問我<br />\n「你曾經有過咁多個女朋友，最愛嗰個係邊個呀? 唔准講大話！」<br />\n<br />\n「當然係你啦！」我直接回答，諗都冇諗過。<br />\n<br />\n「車！我係你面前，你實咁講㗎! 我先唔信你呀！」您當下就反駁我，但您紅粉粉嘅臉蛋一早已經出賣左您。<br />\n<br />\n講真吖，作為女仔，又點會唔想男朋友最愛嘅就係自己先得㗎？係咪!<br />\n<br />\n不過，您應該點都估唔到，即使我哋分開左咁耐，如果您再問我一次同樣嘅問題，我依然會係呢個答案，儘管我依家已經有另一個女朋友。"},{"pid":"7d243b5c437f762b4b4d1b558c1724bf5f35c944","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-29T08:05:32.000Z","msg":"1. 六年前的邂逅<br />\n<br />\n你好呀，我叫阿俊，啱啱讀完毅進，成功以全班第一嘅成績畢業，總算呃到獎學金可以用黎讀原校嘅文憑，慳返一筆，點解我用「慳」字？因為我本身就唔係有錢仔。<br />\n<br />\n讀毅進黎講，我覺得自己係一個叻仔黎㗎，仲做埋咩畢業生代表致辭，但如果以讀Band 1英文中學畢業生黎講，我都算廢。<br />\n<br />\n為左唔好浪費呃返黎嘅一筆獎學金，我選擇原校繼續升學，揀左是但一科嘅文憑課程&mdash;&mdash;心理學。心諗，反正讀咩都一樣㗎啦，讀完都用唔著，咪搵一科叫做有興趣嘅讀下囉，有興趣總好過悶住黎捱吖麻。<br />\n<br />\n好！返正題先。因為毅進嘅關係，凡係升讀嘅學生，都要係暑假先上英文輔導班，係呢一日，我係快餐店一收工就趕過去返學。<br />\n<br />\n因為我係趕過去，一入到課室入面，都已經冇咩位剩，得返最前同尾二嗰個位。俾係你都揀後面啦，仲洗諗嘅！而坐我後面嘅就有3個女仔。<br />\n<br />\n「你好呀！我叫阿俊，英文名Matt呀！」坐低無耐嘅我就即刻展示自己嘅搭訕嘅技巧。<br />\n<br />\n「嗯，阿欣，Yan。」最右邊嘅口罩女同學好冷傲咁回應我。<br />\n<br />\n「我叫Dim呀，我英文好差㗎，多多指教！隔離嗰個係Karen。」佢微笑住介紹自己同身邊另一位同學。而被介紹嗰個同學怪怪地就唔多講喇。<br />\n<br />\n係嗰一刻，我又點會諗到自己同佢哋扯上關係吖。"},{"pid":"91098488deaac6d19b6d193162c36a18bd2ba0bb","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-29T09:01:09.000Z","msg":"2. 英文堂<br />\n<br />\n老師一入黎課室，自我介紹都未有，就已經派卷。「突擊測驗！」老師奸笑「唔洗咁驚訝，唔計考試分嘅，純粹想睇下大家嘅程度㗎姐。」<br />\n<br />\n我環顧四周，每一個同學都面冇血色，唯獨口罩女同學表現得好冷靜。「Come on，英文無難度!」我心諗，話哂都band 1英文中學，普通嘅英文暑期班又點會難到我。<br />\n<br />\n不出所料，我係第一個交卷。緊隨我其後，果然係口罩女同學阿欣，睇黎佢都有返咁上下實力。由於上一堂英文堂要3個鐘，所以先做完就可以放小休，我就落左去樓下坐住等。而阿欣，就坐係另一邊聽住歌。<br />\n<br />\n完左小休，老師就派返卷俾我哋覆核答案。我當然係全班最高分，阿欣同我就相差10分左右，而阿Dim同Karen就俾我預期中差，真係唔合格。阿Dim就望住我呻一呻脷，用可愛嘅樣遮掩佢英文真係好差。<br />\n<br />\n「嘩，你地真係好勁呀！超高分，好羨慕呀」阿Dim眼甘甘望住我同阿欣。<br />\n<br />\n「你俾心機都可以㗎傻妹。」我輕力按住佢個頭。<br />\n<br />\n「係嘅！我會俾心機。你要教我呀！」阿Dim呢一下天真樣，我都不禁心動左一下。<br />\n<br />\n之後開始對卷，一路對卷，我同阿欣嘅分數都不分上下，而係最後一頁嘅tense就近乎全錯。「點會咁㗎，無理由錯咁多㗎喎？」我心直口快彈出呢句。<br />\n<br />\n「關你咩事姐!」阿欣兇惡的反一反白眼。我當堂嚇左一下，心諗阿欣都係兇惡型女生，都係少惹為妙。<br />\n<br />\n就係因為咁，我有好幾堂都剩係同阿Dim傾計，唔敢同阿欣講半句。而佢好多時就因為我積極答老師問題而繼續向我反白眼，到後來先知，佢覺得我係討好老師類，佢最憎呢類。"},{"pid":"227f43b416bed86ae8301d0efbebfb4ba62f7ba5","tid":302095,"uid":12178,"like":0,"dislike":0,"score":0,"citedBy":0,"replyTime":"2017-06-29T09:37:14.000Z","msg":"文文文<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/good.gif\" class=\"hkgmoji\" />"},{"pid":"b393bf6f3e4c9817811abf267584671f56dc26e5","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-29T14:35:34.000Z","msg":"<blockquote>文文文<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/good.gif\" class=\"hkgmoji\" /></blockquote><br />\n多謝支持<img src=\"/assets/faces/normal/agree.gif\" class=\"hkgmoji\" />"},{"pid":"7a363ffacbf20acf5f3fead12916ef1cd15a7644","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-29T15:31:15.000Z","msg":"3. 口罩背後<br />\n<br />\n時間話長唔長，話短唔短，整個暑期英文班差唔多都到尾聲。我一如既往咁趕收工趕返學校，準備上埋最後呢一堂。一入課室，我呆左一下，見到一個既陌生又似曾相識嘅人。<br />\n<br />\n不過單憑佢外表嘅衣著，佢畫嘅眼線，我好肯定佢就係阿欣。雖然係呢十堂暑期英文同佢交流唔多，但反正都最尾一堂，我始終引唔住搭訕嘅本性，走去阿欣面前。<br />\n<br />\n「咦，終於都病好喇？唔帶口罩嘅？終於見到你盧山真面目。」我帶住輕挑嘅口吻。認真睇，其實阿欣都幾靚吖，不過係冷傲左少少咁。<br />\n<br />\n「邊個話我病姐，我幾時有講過？」阿欣望向我企嘅另一方向講。<br />\n<br />\n「佢其實用口罩遮暗瘡咋，嘻嘻！」阿Dim係我耳邊細聲講。<br />\n<br />\n「上堂啦。」阿欣一副唔想理我哋嘅樣。反而我同阿Dim就對望而笑。<br />\n<br />\n突然，平時好靜又奇奇怪怪嘅Karen問我哋<br />\n「其實呢...你哋黎緊係讀咩班㗎...唔知你哋係咪同我一樣...讀心理學...呢？」<br />\n我心諗，我本身仲以為黎緊呢年全部都係同班添，唔係掛，既然有唔同班，咁都撞正有你份，如果對住阿Dim就話姐。<br />\n<br />\n係呢個時候，<br />\n「心理。」<br />\n「營養！」<br />\n唔洗講都知係邊個啦，咁冷靜嘅就係阿欣，而活潑d嗰個咪就係阿Dim。結果係我同阿欣，Karen就同一班心理學，阿Dim就自己一個讀營養。當下知道左大家唔同班之後，係有d心酸，仲直頭想轉班添，話哂阿Dim都係幾嬌小可愛受人喜愛嘅類型。<br />\n<br />\n唉，歡樂嘅時光係過得特別快，打打鬧鬧又過一堂。而離別在即，當然交換個電話方便聯絡啦。雖然同唔到班，有電話聯絡都好吖，我當下心係咁諗。"},{"pid":"7718e7604dd0482a22ff9aecf3266f9afa852140","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-29T17:04:04.000Z","msg":"4. 開學<br />\n<br />\n暑期英文班完左嘅幾日後就係開學禮，既然上年畢業禮我可以做畢業生代表致辭，開學禮當然都可以做MC啦。<br />\n<br />\n「喂！型爆喎你。」傳黎一個sms，係阿Dim。<br />\n「不要迷戀哥，哥只是個傳說。」我自己回覆都引唔住笑。<br />\n「有我迷戀你，你執到啦，嘻嘻！」阿Dim再回覆，我又一次心動。<br />\n<br />\n我未清楚自己會唔會中意呢個女仔，但不得不承認，佢有一種吸引人嘅魔力。係嗰一日，我哋不斷來來回回咁sms去到深夜，無所不談，結果...<br />\n<br />\n「遲到喇！遲到喇！幫我留個位。」我一起身就打俾阿欣。<br />\n「哼，我儘量。」阿欣則冷笑回應。<br />\n<br />\n我已經以九秒九時速跑去地鐵站，因為學校係港島區，所以我呢d住新界嘅窮學生更加冇可能搭的士，只能乖乖同人逼。上課時間係9點，我大約9點20分先到，我諗因為第一堂關係，所有位都近乎坐滿，只係得返最前。<br />\n<br />\n我sms阿欣「你又話幫我留！」<br />\n「本身有，但你慢左一步」阿欣回覆。<br />\n眼睇佢隔離有一個幾高大嘅男仔，係幾好樣嘅，不過我對個男仔嘅感覺一開始已經唔討好，或者因為佢坐左我個位。我望住阿欣，佢則擺出事不關己嘅姿態。而係呢堂，我就不斷俾老師抽問問題。<br />\n<br />\n上完一堂慘烈嘅中文抽問科同一堂沉悶嘅數學科，終於可以放返一個lunch，由於我哋嘅上堂時間差唔多，我哋可以同埋阿Dim一齊食lunch。<br />\n<br />\n「呵呵，有人遲到！」擺明揶揄我嘅阿Dim。<br />\n「因為你囉，咁夜都唔訓。」我抱怨。<br />\n「又唔見我有遲。」阿Dim挑皮咁講。<br />\n「食嘢啦，仲講。」阿欣再一次展現佢嘅反白眼技能，好明顯佢對我哋打情罵俏表示不耐煩。<br />\n「我哋仲有一堂要上，你呢？」我問阿Dim。<br />\n「唉，今日我要去到6點呀，嗚！」阿Dim一個我見猶憐嘅樣。我哋深表同情之後，就各自上返自己嘅堂。<br />\n<br />\n「喂，你估阿Dim會唔會中意我吖嗱？」我問坐係隔離嘅阿欣。<br />\n「或者啦。」阿欣心不在焉咁應我。<br />\n「你覺得我做d咩好？送佢返屋企？」我自己興致勃勃咁再問佢。<br />\n「是但啦，你中意啦。」阿欣繼續敷衍我。<br />\n但其實我已經諗好哂，一於同佢食晚餐，再送埋佢返屋企。"},{"pid":"0ef910e90f7ef072a3563e1f7f4e51ce6e0907cc","tid":302095,"uid":125636,"like":0,"dislike":0,"score":0,"citedBy":0,"replyTime":"2017-06-30T04:17:31.000Z","msg":"幫自己推下先<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /> 好似冇咩人睇"},{"pid":"c953a37834bb77d26e3e909fc5a42df3a19a4d15","tid":302095,"uid":33179,"like":0,"dislike":0,"score":0,"citedBy":0,"replyTime":"2017-06-30T21:47:28.000Z","msg":"文呢？<img src=\"/assets/faces/normal/angel.gif\" class=\"hkgmoji\" />"},{"pid":"cdbbd696904c4ef09590beae97d53ca63a6f2078","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-01T11:30:15.000Z","msg":"5. 兵仔<br />\n<br />\n大概開左學兩三個星期左右，我先真正實行我嘅計劃。<br />\n<br />\n「DimDim，今晚一齊食飯吖！」我好興奮又期待佢嘅回覆。<br />\n「好吖！但你要等我喎，我冇咁早走得。」佢好快就回覆左我。<br />\n<br />\n咁呢一日我就4點左右就放學，佢就要6點先放。既然要等兩個鐘，最好打發時間嘅地方，當然係學校嘅電腦室啦。就係咁啱，見到阿欣鬼鬼祟祟咁行入電腦室，坐係一角。"},{"pid":"18769d311c62593c9be94fceff912d4d917c9d0e","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-01T11:59:21.000Z","msg":"6. 兵仔(續)<br />\n<br />\n「喂，阿欣，仲唔走嘅你？」我疑惑咁問佢。<br />\n佢當堂嚇一嚇，緊張咁講「Sh....細聲d啦，嚇死人咩，我...我...等緊人之嘛。」<br />\n「等人咪等人囉...唔洗講到口窒窒喎。」我更加覺得奇怪，就周圍望下，一望就見到上次坐我個位嗰個男仔，好似叫阿天。<br />\n好奇心害死貓，我又唔識死咁問阿欣「你等阿天？中意人哋呀？」<br />\n「關你咩事！」阿欣瞬間怒目，不過面上泛紅，我諗自己都估啱左八成。<br />\n既然係咁，我都好識做咁行埋一二邊，繼續等阿Dim。<br />\n<br />\n「等我好耐呢？訓著未呀？」阿Dim又展開佢嘅招牌燦爛笑容。<br />\n「未呀，見唔到你，點訓得著。」我陰陰咀笑住講。<br />\n「口甜舌滑！成日呃女仔啦你。」阿Dim好怕醜咁講。<br />\n「邊有！」我笑笑口回答。<br />\n<br />\n之後我哋就出返去九龍區食飯，一邊講下返學趣事，一邊就講下阿欣嘅八卦事。<br />\n「我覺得阿欣好似中意阿天。」我同阿Dim講。<br />\n「係咩，身為佢好姊妹，我都唔知嘅！」佢好驚訝咁嘅反應。我就慢慢講返留意到嘅事話俾佢知。聽完之後，佢都有少少認同。<br />\n「我都覺佢呢排怪怪地，原來有目標。」阿Dim笑笑口咁講，但我心底卻有種講唔出嘅感覺。<br />\n「係呢，夜喇，順便送埋你返去吖。」我見係機會喇，飛雲。<br />\n「都唔順路，你新界喎。」佢有d疑惑。<br />\n「送中意嘅人，點都順路嘅。」我笑住講。但阿Dim突然面色一沉「嗯，好。」"},{"pid":"f95b40de3ea8243f4a8ad455fdcce72b0e92ebbf","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-01T12:00:19.000Z","msg":"手殘，本身5,6同一篇<img src=\"/assets/faces/normal/biggrin.gif\" class=\"hkgmoji\" /><img src=\"/assets/faces/normal/biggrin.gif\" class=\"hkgmoji\" />"},{"pid":"70d5d5e6cd6e688f38f5ddc6c4b9a45d3f0dbd2a","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-01T14:34:46.000Z","msg":"7. 分組<br />\n<br />\n自從送完佢返去屋企之後，我發覺阿Dim好似想同我保持距離，冇任何原因嘅徵兆，我都懷疑自己係咪做錯事或者講錯嘢，正煩惱緊點算好嘅時候，我遇上另一件事。<br />\n<br />\n「今日大家要分組，準備嚟緊分組專題。」老師今日一開始課堂就講。我就好榮幸，係班上都算係搶手貨，不論人緣同成績，一下子就俾人拉入組，唯獨阿欣性格同其他人格格不合，一直入唔到組。<br />\n<br />\n平均每組都係7個，咁啱得我嗰組同阿天嗰組得6個，姐係阿欣是但要我哋之間其中一組。我心諗，既然佢中意阿天，應該佢會揀阿天嗰組嘅。係呢個時候，阿欣向我打眼色。<br />\n<br />\n「阿欣，你入我呢組吖。」我回應佢發出嘅訊號。佢默默地行過嚟，心事重重。<br />\n「可以同我走一堂嘛？」阿欣坐我隔離，係筆記簿上寫出一句。我望一望佢，點一點頭。<br />\n<br />\n呢個課節完左，我同阿欣就行左去海旁(學校近海)。行左一陣無耐，就哭成淚人。<br />\n「你...你冇嘢吖嘛？」我平生最怕女仔係我面前喊，見佢喊得咁慘，本身都想攬下佢嘅，但係都係俾紙巾佢算。<br />\n<br />\n抹過眼液嘅佢開始講出成件事「我同阿天啱啱一齊左兩日，我以為好開心啦，話哂都高大靚仔。但一齊左就發現，佢好多女埋身，根本係一個花花公子，我好多嘢就唔了解佢，我覺得自己好蠢，就連...就連...今朝佢錫我額頭，我都覺得好噁心...」佢一講一直講，我一句說話都冇講，就係佢身邊，一直聽一直聽，心有d痛。"},{"pid":"f16c524e4cecd126de297299830af9690d071294","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-01T15:32:21.000Z","msg":"8. 攤牌<br />\n<br />\n可能係經過嗰一日之後，我同阿欣傾計話題開始多左，發現佢唔係當初咁冷傲，佢只係討厭我呢類愛出風頭嘅人，同時佢都發現我人前人後，其實都好唔一樣，就似帶住面具一樣。<br />\n<br />\n「點解你對住其他人就嬉皮笑臉，對住我就好似認真d咁嘅？」阿欣突然問我。<br />\n「唔知呀，或者因為你上次咁放心向我傾訴，所以我覺得對你呢個朋友應該可以認真d。」我好由衷咁講。<br />\n「多謝你呀。」可以話我第一次見到阿欣笑。<br />\n或者亦因為關係好左，我都將我同阿Dim之間嘅事都一一講俾佢聽。<br />\n「你再試過囉。」阿欣建議我應該同阿Dim傾下。就係嗰一日，我即刻約佢。<br />\n<br />\n就好似上次咁，我等佢放學，一齊食飯，再送佢返屋企，但氣氛好怪，唔似最初咁。去到樓下，阿Dim突然拉住我就講「陪我行一陣公園。」<br />\n<br />\n我哋就坐係兒童樂園嘅滑梯上面，阿Dim就即刻錫左我咀一下，佢個咀好軟，有好甜嘅唇膏味，但根本唔係重點，重點係佢之後講嘅嘢。「對唔住，我唔想咁。」佢錫完我就講。「你係一個好男仔，亦對我好好，但係我唔係一個好女仔，我哋唔會有好結果，你會後悔。我承認我自己係中意你，但我唔會忘記到我嘅ex，咁樣對你好唔公平，唔好等我，我唔值得。」佢拋低呢段說話，就直接返上屋企，我嘅sms佢都冇再回覆。<br />\n<br />\n而係嗰一日之後，我哋見到面就只會點點頭，亦都再冇然後。"},{"pid":"cdcd4c9d33d70bd0b0ee10b6e50387a9ef313821","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-01T15:45:53.000Z","msg":"9. 攤牌(續)<br />\n<br />\n阿欣知道呢件事之後，佢就話「其實我都係暑期班先識佢，只係坐隔離所以就熟d，對於佢嘅事，我咩都唔知，不過呢排佢身後就多左好多男仔。」<br />\n不過阿欣講咩，我都聽唔入耳，可能呢d就叫未戀先失啦，得我自己一個傷心。<br />\n後尾我都見到阿Dim身邊有幾個男仔，但係已經唔重要。<br />\n<br />\n至於阿欣就係上次同我傾訴之後，就好快刀斬亂麻，同阿天分手。但係事情發展又點會咁簡單，阿天好快就有新嘅女朋友，而且佢女朋友對於之前阿欣嘅事都略知一二，所以之後好多時都針對阿欣。<br />\n<br />\n而呢個，先係我同阿欣真正愛情故事嘅序幕。"},{"pid":"b490463ba507f84013109cfc903390c02156a20d","tid":302095,"uid":33179,"like":0,"dislike":0,"score":0,"citedBy":0,"replyTime":"2017-07-02T17:06:55.000Z","msg":"加速<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"acce34c2143aff627ad15f176cc414fe912646d3","tid":302095,"uid":106672,"like":0,"dislike":0,"score":0,"citedBy":0,"replyTime":"2017-07-03T05:25:42.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"e0d81b72090458f82ad608a70f2dce4032acb281","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-03T06:07:56.000Z","msg":"好感動<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />今晚出"},{"pid":"264c9ae9ea03f5700c05f5587e8fd7e9d4449b66","tid":302095,"uid":123928,"like":0,"dislike":0,"score":0,"citedBy":0,"replyTime":"2017-07-03T18:06:18.000Z","msg":"文文文文 我想睇足一日<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"65817ce5961d8bb11210c21dc9a4c6ff90bd24f9","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-03T18:24:37.000Z","msg":"10. 護花<br />\n<br />\n「咦，咁快就換左個新碼頭喇？」同班嘅女同學嘲諷阿欣。阿欣低頭不語。<br />\n但我實在忍唔住「係呀，碼頭呢d嘢真係唔係個個都泊到㗎，好似你咁嘅爛鬼艇仔，有岸都好快d 上喇，沉左就唔好啦，係咪！」結果，當然係換嚟對方嘅幾隻中指同白眼啦，但同時亦好彩氹到阿欣一笑。<br />\n「唔好意思呀麻煩到你。」阿欣好抱歉咁講。心諗，關你咩事姐，係班人無聊姐。我微笑回應「小事啦。」<br />\n<br />\n自從我同阿Dim再冇下文，阿欣同阿天分開左，我哋的而且確行埋左好多，或者我哋住得比較近，或者我哋早過同其他人相識，甚至乎或者有d同病相憐。慢慢咁每日傾計同訊息亦都愈嚟愈多，就連返學都約埋一齊。<br />\n<br />\n一向慣左三人行食飯嘅我哋，突然變左兩個人，開頭係有d尷尬嘅，但之後亦都習慣左。我哋兩個其實都幾奇怪，唔中意坐係餐廳入面，偏偏中意買外賣坐係海旁吹風。可能其一唔想見到嗰一班「阿天黨」，二黎真係好舒服。"},{"pid":"3d31acffa2ae2295ad589bf8209c994dbe5071a0","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-04T00:42:58.000Z","msg":"11. 護花(續)<br />\n<br />\n「阿欣，你覺得點呀？」我隨口問道。<br />\n「係呢度食飯幾好吖，有『風』味。」阿欣笑住講。<br />\n「唔係呢樣呀，我係講緊返學呀，心情好返d未呀？」我更正佢。<br />\n「哦哦哦，你講呢樣，都冇咩點吖，開頭都會唔開心嘅，不過個口生係人哋度，佢哋講咩我都管唔到，況且仲有你陪住我，都仲可以啦。」佢表現得輕輕鬆鬆，好似都睇透左件事咁。<br />\n「放心啦，我會陪住你嘅，我覺得你值得更好。」我接住講。<br />\n阿欣紅著面「嗯，多謝你。」<br />\n<br />\n阿欣同阿天嘅事唔知點解其實全班都知，不知不覺班上就分成三批人，一批係「阿天黨」，一批就觀眾自由人，剩低嗰批就係我同阿欣加一班宅男。你哋唔好睇小佢哋係宅男，佢哋都好講義氣㗎，除左我成日陪住阿欣之外，佢哋間唔中都講下笑令阿欣可以笑下，阿欣俾人言語欺凌都總會行出嚟做勢，雖然唔係好打得，但就好齊心，所以第一個學期大家總算過得平平安安。"},{"pid":"2aec2aca2ac938a58ec7770a851cf0ca422a1f7d","tid":302095,"uid":125636,"like":0,"dislike":0,"score":0,"citedBy":0,"replyTime":"2017-07-04T07:26:01.000Z","msg":"12. 中學聚會<br />\n<br />\n「阿欣，我行得喇，你走得未？」我執好袋望住阿欣。<br />\n「今日我唔同你一齊走喇。我約左中學同學聚會，去BBQ。」阿欣好挑皮咁講。<br />\n「我都想去BBQ呀，預埋我啦。」咁啱我屋企又冇飯食。<br />\n「我同中學去聚會關你咩事姐？」阿欣冇我咁好氣又反一反白眼。<br />\n「好啦好啦，欣欣豬。」我加多兩錢肉緊撒嬌。<br />\n「哎呀，你好噁心呀，唉，好喇好喇，我問下佢哋啦，佢哋ok就俾你去啦。」阿欣屈服，轉頭就打電話。<br />\n講完一輪，我就聽到「你哋竟然ok嘅，佢傻㗎」阿欣對住電話講。<br />\n「Yes！」我向展開勝利手勢。阿欣就表示無眼睇嘅無奈樣。<br />\n<br />\n大概夜晚6點左右，我哋就到左約定嘅燒烤場，亦都見到佢嘅中學同學，一女三男嘅組合。經過一輪傾計介紹，大約知道佢哋係阿欣中學時期最好嘅朋友，特別係Anna。<br />\n<br />\n「你哋真係唔係一齊左？」Anna問。<br />\n「唔係～」我同阿欣異口同聲講。<br />\n「哈哈，仲話唔係？」其中一個叫阿傑嘅笑住講。<br />\n「阿欣，陪我出去拎嘢食吖？阿俊你唔介意㗎可？」Anna問我。<br />\n「我自便得㗎喇。」我回應。<br />\n「幫我整蜜糖吖，多蜜糖！」阿欣對我抱低呢句之後，睇怕都係少女話時間。"},{"pid":"0a4cb3e71f1a1c2c73c88f5179dc792952e945fd","tid":302095,"uid":88065,"like":0,"dislike":0,"score":0,"citedBy":0,"replyTime":"2017-07-05T23:38:59.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"b489e3e0a7d933a18a6dbda470cc789182f0b741","tid":302095,"uid":106672,"like":0,"dislike":0,"score":0,"citedBy":0,"replyTime":"2017-07-06T04:40:32.000Z","msg":"<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"}]}