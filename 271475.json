{"tid":271475,"cid":14,"subCid":0,"title":"[會計］KPMG太刻薄】話知OT到清晨！朝早0845開工 遲到罰100蚊","createTime":"2017-06-05T06:14:51.000Z","updateTime":"2017-06-05T06:30:22.000Z","uid":40770,"like":2,"dislike":0,"uniUserReply":0,"replies":[{"pid":"198f264063574a85fe535d0814a168303178c332","tid":271475,"uid":40770,"like":1,"dislike":0,"score":1,"citedBy":0,"replyTime":"2017-06-05T06:14:51.000Z","msg":"香港做會計師，一向出名係「高辛」，夜晚OT到清晨4、5點嘅大有人在。不過對唔少Partner（合伙人）來講，話知你班細之前一晚OT到幾點，總之，你就係準時返工。<br />\n<br />\n消息人士向本報透露，四大會計師行（Big4）之一畢馬威（KPMG），旗下金融服務審計部某Sub-group，四月開始實施每朝8時45分，要打電話或者Send email俾秘書「打卡」，同秘書報到，證明自己返到公司或者Client個Office。當然，你可以未到Office先Send email，但因為公司System睇到同事Online做嘢未，你呃到一次都呃唔到第二次。<br />\n<br />\n「打卡」都未算，Partner仲喺大會上公佈，如果遲到嘅，就一律罰款100蚊，啲錢畀邊個？Partner聲稱會捐左啲錢，但從來冇人知總共罰左幾多錢，同啲錢去咗邊。係呀，你遲到罰100蚊，但當然，你OT，係唔會獎你100蚊。<br />\n<br />\n即係咁，根據《僱傭條例》，若果僱員遲到，僱主只可依照僱員實際缺勤時間，再按比例扣減工資，若胡亂扣薪乃屬違法行為，一經定罪，最高可被罰款10萬元及監禁1年。<br />\n<br />\n事實上，畢馬威因為太刻薄，所以一直俾業內叫做「PKMG」。上年6月底，畢馬威表面勸退員工，實際裁員，涉及人數超過40人，其中今次叫人「準時返工」嘅金融服務部門係重災區。當時，有被勸退員工向本報表示，被合夥人召見，即被指「你表現唔好，你諗吓自己之後點」，變相要求自動自覺交辭職信。<br />\n<br />\nPKMG FS 好似執淨 FS1 同2<br />\n每 team 得幾十人<br />\n究竟係 team 1 定2 的 mid join 勇士爆料？"},{"pid":"7789342c779fab0c8c5a406d001aaff1e264c53f","tid":271475,"uid":40770,"like":1,"dislike":0,"score":1,"citedBy":0,"replyTime":"2017-06-05T06:20:17.000Z","msg":"<img src=\"http://static.apple.appledaily.com.hk/images/e-paper/20170605/large/1496638857_6517.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.appledaily.com.hk%2Fimages%2Fe-paper%2F20170605%2Flarge%2F1496638857_6517.jpg&h=e8059bd3&s={SIZE}\" /><br />\n<br />\n<br />\n香港四大會計師行（Big4）刻薄名滿天下，加班OT通宵當係老馮，如果第二朝仲要準時返工，即係叫你唔使返屋企直踩。<br />\n<br />\n查實同樣係Big 4嘅德勤（DTT），都曾經出過一份「太刻薄」Memo。2012年1月，有Partner（合伙人）喺Office門口貼通告，強調「公司上班時間係8點半，唔係9點、9點半、10點或10點半」，搞到一班同事扯火。<br />\n<br />\n於是有其中一個勇武嘅同事就忍唔住，貼一張「謙卑僕人的回信」，孝敬返呢位Partner，「我哋嘅收工時間係下午5點半，唔係零晨12點、朝早3點或6點<br />\n<br />\n<img src=\"http://3.bp.blogspot.com/-3WMDkVnDE5w/TwyL6TnewLI/AAAAAAAACUo/jmpNLFs-zRY/s1600/403058_10150479182793063_512458062_9020510_1849477906_n.jpg\" data-thumbnail-src=\"https://i.lih.kg/thumbnail?u=http%3A%2F%2F3.bp.blogspot.com%2F-3WMDkVnDE5w%2FTwyL6TnewLI%2FAAAAAAAACUo%2FjmpNLFs-zRY%2Fs1600%2F403058_10150479182793063_512458062_9020510_1849477906_n.jpg&h=27d0063c&s={SIZE}\" />"},{"pid":"f3b8da5e7c0bc6204c7c627274a861656a06478d","tid":271475,"uid":40770,"like":0,"dislike":0,"score":0,"citedBy":0,"replyTime":"2017-06-05T06:30:22.000Z","msg":"【OT綿綿無絕期】核數師「放閃」：逃出Big 4 做返個人<br />\n<br />\n四大會計師行，一向以「收工在太陽升起時」而聞名天下，入得去做，通頂OT係命運。當然，你老老實實地喺Big 4肯捱肯博，或者終有一日，你會成為合伙人。不過，咁Wok（解：勁多嘢做）嘅生活，捱到幾年，人生嘅青春就放晒喺睇石油、去煤礦、睇化工廠&hellip;，你甘心咩？<br />\n<br />\n世事無絕對嘅，曾經喺「四大」做核數師嘅李秋雁（Isis），曾經日以繼夜，夜以繼日咁返工，4點鐘返去沖個涼，8點再返來再做過，講緊嘅時間全部都係上午，「又未至於話想死既，但就會覺得，不如唔好返去住，瞓多一陣啦。」咁咪冇生活？「嗰陣生活真係起身就返工，所謂既生活咪同同事偷雞，夜晚唔去食飯，改去睇場戲。」至於周末，更老馮要有一日返工。<br />\n<br />\nWok過幾個秋與冬後，有一晚凌晨2點，佢喺Office做緊嘢，忙裡偷閒上Facebook時，竟然俾佢見到一張相，一張核數師朋友同魔鬼魚影嘅相，「點解呢個人busy season，可以咁嘆，又成日都出海玩，仲可以同魔鬼魚一齊游水呢？原來佢喺開曼群島。」就係因為呢張相，佢決定要重奪生活，轉工飛去當地做核數師。<br />\n<br />\n嗰邊好細，可能我7點幾起身，8點鐘返到公司，因為揸車夾埋泊車都係8分鐘，用咗我地平時坐車返公司嘅時間做嘢。你計番，7點我就可以放工，我講係Busy season。」轉工之後，唔單止有得收工，仲可以出去食飯、潛水、出海、同魔鬼魚影相&hellip;仲有係&hellip;洗衫<br />\n<br />\n有生活係好事，但工作階梯唔會行慢咗咩？「其實一世人流流長，我唔駛三、四年入面，就要做到合伙人，十年入面我又要點樣點樣。咁我仲有成廿幾三十年去做既時候，我又唔覺得有啲野係咁趕，我情願將呢件事，攤開佢，攝返晒啲禮拜六日畀自己同埋屋企人。」<br />\n<br />\n一個後生女，當然會諗拍拖，「其實喺Big 4都未必有咁多時間，處理自己感情上嘅事。轉出去，有自己私人時間，就可以去識唔同朋友，成個生活圈子都會擴闊，識嘅人，就唔再只係會計師啦。」"}]}