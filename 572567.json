{"tid":572567,"cid":11,"subCid":0,"title":"楊丞琳 陳柏宇十年首次現場合唱〈理智與感情〉","createTime":"2018-02-25T16:20:43.000Z","updateTime":"2018-02-25T16:46:48.000Z","uid":40525,"like":3,"dislike":1,"uniUserReply":2,"replies":[{"pid":"7039cd1c38e3c6feff2435f1475f458285062ef5","tid":572567,"uid":40525,"like":0,"dislike":0,"score":0,"citedBy":0,"replyTime":"2018-02-25T16:20:43.000Z","msg":"台灣女歌手楊丞琳（Rainie）一連兩場的《青春住了誰 Youth Lies Within》演唱會今晚喺紅館展開，Rainie事隔6年再次來港開演唱會，唔少粉絲大呻等到就快變長頸鹿。不過今晚完Show之後唔少香港粉絲都表示非常滿足，事關Rainie今晚講咗好多地道廣東話，仲幾乎唱晒所有青春偶像劇主題曲，而且仲邀請到陳柏宇（Jason）做嘉賓同台合唱〈理智與感情〉！<br />\n<br />\n心水清嘅粉絲都知道合唱歌〈理智與感情〉係成10年前嘅作品，但係咁多年嚟佢哋兩位從未試過現場合唱呢首歌。所以在場觀眾今晚見到Jason出場，掌聲同尖叫聲都冇停過。而Jason係騷後都上傳咗二人合照去社交網，仲留言話：「等咗十年，終於有機會同楊丞琳合唱〈理智與感情〉喇！」睇嚟陳柏宇對於呢個十年相約都同各位一樣非常興奮呢！<br />\n<br />\nRainie今晚亦唱咗唔少廣東歌，當中包括〈矛盾一生〉、〈高山低谷〉等，至於代表作〈年輪說〉、〈曖昧〉、〈想幸福的人〉就當然唔少得啦。另外，Rainie喺開場仲好調皮同大家攪氣氛，問現場觀眾覺唔覺得佢皮膚好好，跟手話見到個皮膚靚過佢嘅阿嬌（鍾欣潼），仲行埋去錫佢一啖添。<br />\n<br />\n<a href=\"http://bit.ly/2ovQozu\" data-sr-url=\"https://r.lihkg.com/link?u=http%3A%2F%2Fbit.ly%2F2ovQozu&d=0aXBO8R3NAgxOxur3ej%2FIsmDuOf2Rd%2FwnGcLKIjXoko%3D&h=a9b18587\" target=\"_blank\">http://bit.ly/2ovQozu</a>"},{"pid":"6a7789207dcc0624674a08a768a37da02d8f86a3","tid":572567,"uid":4210,"like":2,"dislike":0,"score":2,"citedBy":0,"replyTime":"2018-02-25T16:46:48.000Z","msg":"成日覺得佢係隱性les"}]}