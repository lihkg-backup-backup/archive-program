{"tid":698398,"cid":12,"subCid":0,"title":"[求救] 呢一年發左同一個夢廿幾次","createTime":"2018-06-11T15:49:16.000Z","updateTime":"2018-06-12T13:41:29.000Z","uid":101082,"like":5,"dislike":3,"uniUserReply":5,"replies":[{"pid":"8e628823df5d189c513a62e3f4696900aee758ba","tid":698398,"uid":101082,"like":0,"dislike":0,"score":0,"citedBy":0,"replyTime":"2018-06-11T15:49:16.000Z","msg":"第一章<br />\n<br />\n眼前點解會一片漆黑既? 我去左邊啊?<br />\n<br />\n我嘗試郁下手腳，但係發覺好似郁唔到，我諗我既手腳應該被綁住左。<br />\n<br />\n我明明岩岩做完project，之後諗住食個譚仔就返屋企訓架，點解而家比人綁住左既&hellip;<br />\n<br />\n突然我聽到有人開門。我諗道門應該生鏽得好嚴重，因為當果個人推開道門既時候，道門發出好大既 &ldquo;伊... 伊... 伊...&rdquo;聲音。<br />\n<br />\n唔通我比人綁架左? 唔係啊，我屋企又無傳統連登仔咁有錢，我又無得罪人，做咩要綁我?<br />\n<br />\n「呼...呼...呼...」果個人既呼吸聲好沈重，聽得出係一個女人聲黎。<br />\n<br />\n「你...你係邊位啊? 我而家係邊到啊。」我一路不停咁講。<br />\n<br />\n但係，始終都無人應我，只係聽得出果啲呼吸聲愈黎愈快同愈黎愈近。<br />\n<br />\n「小姐啊，我做錯左咩野，搞到你要綁起我啊? 我平時都無咩做壞事，最多都係偷坐關愛座。」佢既呼吸聲搞到我開始驚到語無倫次。<br />\n<br />\n突然間聽到佢既腳步聲停左落黎，聽佢既呼吸聲，我估佢應該同我只距離一到兩個身位到。<br />\n<br />\n「呼...呼...呼...」佢突然將個口伸去我耳邊。<br />\n<br />\n「對唔住...我都唔想咁做...Thomas」<br />\n<br />\n「原來...係你。估唔到你會咁對我...」<br />\n<br />\n突然胸口感到一烈劇痛，而我亦感受到開始失去意識...<br />\n<br />\n「只能說我輸了，也許是你怕了」電話響起。<br />\n<br />\n「哇，屌」我大聲叫左下出黎。<br />\n<br />\n原來岩岩係發緊夢，諗返起呢個夢都已經係呢一年黎夢到第廿幾次，每次夢既內容同對話都係一模一樣... 果種感覺真係好真實，完全唔似發緊夢...<br />\n<br />\n「喂，阿晴，做咩啊?」懶洋洋既聲音，仲帶有一點睡意。<br />\n<br />\n「BB啊，你仲係學校做緊project啊? 洗唔洗買啲野比你食啊?」<br />\n<br />\n係喎，岩岩做做下project太倦，所以唔小心係學校既自修室訓著左。<br />\n<br />\n「唔洗啦，我執埋啲手尾就走架啦，聽朝仲要一早做presentation。」<br />\n<br />\n「咁好啦，咁你自己小心啦，我訓先啦，早抖啦」<br />\n<br />\n「好啦，早抖」<br />\n<br />\n電話收左線後，我先發覺胸口有少少痛。每次發完呢個夢，我都感覺到胸口有少少痛，好似真係比人拎刀插左下咁，但通常痛一陣就無事。<br />\n<br />\n「唉，屌，唔理啦。返屋企訓返個靚教，聽日精精神神去present。」<br />\n<br />\n點解我會一個人留係學校留到咁夜? 有讀過大學既人都會明白，free rider無處不在。好彩咪比你一組得一個free rider，極好彩既咪成組得你一個唔係free rider囉。我永遠都係屬於極好彩果批，屌你啦 free rider。<br />\n<br />\n當一個人慢慢行返屋企既時候，夜閑人靜，又會亂諗野。<br />\n<br />\n究竟呢個係咪真係夢黎? 點解個感覺咁真實...<br />\n<br />\n如果唔係夢，咁究竟係發生咩事啊...<br />\n<br />\n一切既故事都源於呢個夢..."},{"pid":"255a2a572fd94eaa2e0c2d3d2c3a0d60f08cd05d","tid":698398,"uid":101082,"like":1,"dislike":0,"score":1,"citedBy":0,"replyTime":"2018-06-11T15:49:49.000Z","msg":"第二章<br />\n<br />\n其實，我諗好多人都會同我一樣有段時間會不停發同一個夢。<br />\n<br />\n但係，呢個夢唯一唔同之處既就係，我由頭到尾只係望到一片漆黑同只係聽到聲。<br />\n<br />\n我諗多數人既夢都係有影像，而唔會有夢係得一片黑色。呢個亦都真係好奇怪。<br />\n<br />\n「唉，唔諗啦，準備下啲資料返去學校present好過。」<br />\n<br />\n臨出門口前，等我打開個whatsapp group睇下班free rider 會唔會遲到先。<br />\n<br />\n「喂，大家，陣間係咪1點鍾係圖書館去總結下啲資料先啊?」<br />\n<br />\n「Mick輸入中...」<br />\n<br />\n咁快就覆，總算你個free rider 有良心啦。<br />\n<br />\n「我諗我會遲少少，我仲未放工。」<br />\n...<br />\n...<br />\n<br />\n屌你條仆街，份野我做哂，你乜都唔知，你唔係諗住出到去爆肚啊。<br />\n<br />\n「咁其他人得唔得啊?」雖然嬲嬲地，但唔通真係走去鬧人咩。<br />\n<br />\n「我唔得啊，岩岩先起身，最快都要上堂個時間先返到去」<br />\n<br />\n你個mk妹，肯定又要化到個妝鬼死咁濃先返學校啦。<br />\n<br />\n我都已經懶得睇最後一個free rider 講咩，就咁熄左個whatsapp。<br />\n<br />\n唉，返學校打定講稿比佢地照住讀就算。<br />\n<br />\n上堂時，我都係黑面對住我班組員，直接比份講稿佢地，唔想同佢地有任何交流，完左就各散東西。<br />\n<br />\n正當我仲係到處理緊個powerpoint，第一組已經要出去present。<br />\n<br />\n「大家好啊，我地係group 1，我地今日既題目係潛意識。」<br />\n<br />\n「其實大家知唔知潛意識係咩黎呢。根據佛洛伊德，其實我地平時發夢，入面夢到既野係某程度上反映你潛意識諗既野。」<br />\n<br />\n我聽到呢到就突然醒一醒，因為呢一年黎我對個「夢」字係比較敏感。咁之後我就聽下佢地講咩啦。<br />\n<br />\n「有冇聽過一個冰山理論? 其實我地而家人類清醒既時候，呢個係表意識。簡單講，你平時諗野又好，感受又好，呢啲都屬於係表意識入面。」<br />\n<br />\n「而呢種表意識只係佔你腦內既意識一小部份，而淨低果一大隱藏部份就係潛意識，一啲你本身正常情況下唔會意識到既野，可能係最內在既感受，思想或者記憶... 」<br />\n<br />\n聽到呢到我都開始無聽佢繼續講。<br />\n<br />\n我係到諗，如果係真既話，咁咪姐係我果個夢其實係反映我內心世界既一啲野啦。<br />\n<br />\n但係究竟係咩呢，好地地又會夢到自己死。<br />\n<br />\n我決定陣間落堂去搵下潛意識既資料先。<br />\n<br />\n一落堂，我都已經無心情理岩岩果班組員點樣做小丑獻醜，就一支箭標左落去電腦室搵下夢同潛意識既資料先。"},{"pid":"8ec5ea93cbdcf21d25f265459d267e4f550a641d","tid":698398,"uid":101082,"like":1,"dislike":0,"score":1,"citedBy":0,"replyTime":"2018-06-11T15:50:14.000Z","msg":"第三章<br />\n<br />\n打開個google之後，理所當然直接輸入潛意識同夢呢啲字眼啦。<br />\n<br />\n不過都係得啲好理論性既資料，好似幫助唔大。<br />\n<br />\n「唉，咁多個網都唔知睇邊個好。」<br />\n<br />\n「Rapid Eye Movement Sleep? 快速眼動睡眠? 咩黎架，睇下先。」<br />\n<br />\n「噢，原來大部分夢都係係呢個階段發生，不過好似係無關痛癢既資料。」<br />\n<br />\n睇下睇下都已經成五點啦，唔記得左陣間約左阿晴，一陣遲到又比人鬧。<br />\n<br />\n「喂，bb，你係邊啊?」<br />\n<br />\n「就到，你等多我三分鍾先。」<br />\n<br />\n基本上平時既我係好少遲到，不過係今次搵資料搵到入哂神。<br />\n<br />\n「對唔住啊，岩岩學校有野做。」<br />\n<br />\n「唔緊要啦，我地搵間鋪頭食下野抖下先啦。」<br />\n<br />\n「好啦，咁你想食咩啊?」<br />\n<br />\n「你想食咩我就想食咩架啦。」<br />\n<br />\n其實，阿晴都算一個幾體貼既女朋友黎，好識照顧人，個樣又幾有氣質，唯獨係有時脾氣大左少少。<br />\n<br />\n咁之後求其搵左間譚仔坐低食啦。<br />\n<br />\n「點啊，呢排學校好忙啊?」<br />\n<br />\n「嗯啊」<br />\n<br />\n「叫啲野食先啦，你都餓架啦。」<br />\n「 好啦，咁我要個過橋米線。」<br />\n<br />\n其實阿晴同我讀唔同大學，所以基本上佢都唔會知我係學校忙緊咩。<br />\n<br />\n之後都係佢有佢講，我有我發呆。因為我都仲係諗緊我個夢既事，所以無咩留意阿晴講咩。<br />\n<br />\n「喂，你有冇聽我講野架?」<br />\n<br />\n「有... 你話咩...阿寶最近散左啊麻。」<br />\n<br />\n「做咩咁心不在焉啊? 有心事啊? 」<br />\n<br />\n「無啊。有啲攰姐。」<br />\n<br />\n「咁你陣間返去訓下啦。係啊，話說岩岩行過書店，見到有本書幾得意，買左比你。」<br />\n<br />\n「咩黎架?」<br />\n<br />\n「本書好似都關心理學事，幾得意架，睇你應該會有興趣。」<br />\n<br />\n我一手拎起本書。<br />\n<br />\n「前世今生來生緣?」<br />\n<br />\n「好似係講話一個心理學家利用催眠去勾起病人既前世記憶。」<br />\n<br />\n我拎左本書望左兩眼。本書好似係同潛意識都有啲關係喎，又會咁橋都有，今晚返去認真研究下本書先。<br />\n<br />\n希望可以係入面搵到我想要既答案啦..."},{"pid":"baf7c42acdfbfb32b982e12e8daf2a43319e883f","tid":698398,"uid":101082,"like":1,"dislike":0,"score":1,"citedBy":0,"replyTime":"2018-06-11T15:50:35.000Z","msg":"第四章<br />\n<br />\n送完阿晴返屋企都已經成十點幾，返到去都已經攰到攤左係張床到訓左。<br />\n<br />\n「阿仔，起身啦。沖埋個涼先訓啦。」<br />\n<br />\n「得...得啦，而家去沖啦」<br />\n<br />\n十萬個唔情願起身，因為呢排趕住份project deadline，真係無咩點訓過。<br />\n<br />\n沖完涼之後就坐左係張書枱前面，望住枱上面果本阿晴送比我既書 &mdash; 「前世今生來生緣」<br />\n<br />\n「究竟我應唔應該睇呢...」<br />\n<br />\n雖然呢個夢真係困擾我好耐，但係每次我想嘗試搵出個真相既時候，我內心就有種唔知邊到黎既恐懼感，好似警剔我唔好多事。<br />\n<br />\n「唉，屌! 唔理得咁多架啦，唔通由個夢一路困擾我落去咩。」<br />\n<br />\n「布萊恩魏斯博士? 哦，前耶魯大學既醫學院心理學家。之前都好似寫過唔少關於前世今生既學術性既書。」<br />\n<br />\n睇完作者簡介之後，我就嘗試開始睇下本書究竟係講咩。<br />\n<br />\n本書大概都係講關於有一啲病人患上先天既心理病，一直都搵唔到方法解決。到最後搵到呢個心理學家，之後就利用催眠方法嘗試搵出解決方法。<br />\n<br />\n大部份個案都發現係因為前世既影響導致今世患上先天既心理病，到最後利用催眠去開解病人前世既心結，之後終於解決到佢地既心理病。<br />\n<br />\n有一個個案係咁既，有一個男人患上燥狂症，經常會打自己屋企人。到最後屋企人帶佢見左好多心理學家，都一樣醫唔返好個男人。<br />\n<br />\n一次機緣巧合下，就搵到布萊恩魏斯博士。之後布萊恩就利用佢獨有既催眠方法嘗試了解下病人既前世經驗。<br />\n<br />\n佢發現左果個男人前世經常被屋企人打，到最後比屋企人打到死左。布萊恩覺得因為呢件事令到佢性格脾氣爆燥，經常打屋企人。<br />\n<br />\n最後布萊恩嘗試利用催眠開解前世既佢，終於解決左佢多年以黎既燥狂症。<br />\n<br />\n書入面亦指出，有時夢境有可能會反映出自己既前世所經歷過既野。<br />\n<br />\n「唔通...... 果個夢係...我前世所發生既事?」<br />\n<br />\n「無理由既，作為一個心理學學生，無可能會相信前世今生呢套咁唔科學既野...」<br />\n<br />\n但係望住眼前呢本書，入面咁多既個案，又令我唔多唔少懷疑真係有前世今生既存在..."},{"pid":"eb78bc8a4881c67accb247cef5752677de145765","tid":698398,"uid":111181,"like":0,"dislike":0,"score":0,"citedBy":0,"replyTime":"2018-06-11T16:51:23.000Z","msg":"睇完"},{"pid":"70efbbce9b20221f293dd45f2c50b68277f6ca66","tid":698398,"uid":101082,"like":1,"dislike":0,"score":1,"citedBy":0,"replyTime":"2018-06-12T04:03:29.000Z","msg":"第五章<br />\n<br />\n「原來已經成凌晨四點幾，聽日仲要返八點半堂，都係早啲訓。」<br />\n<br />\n雖然我仲想繼續上網搵多啲關於前世今生既事，但係我始終呢排都無咩好好休息過，身體唔容許我繼續捱夜。<br />\n<br />\n轉眼間已經落左堂，電話亦同時響起。<br />\n<br />\n「BB，我而家係你學校門口啊，一唔一齊食晏啊?」 <br />\n<br />\n「哦，好啊。」<br />\n<br />\n其實本身諗住一落堂就狗衝去圖書館上網搵前世今生既資料，不過而家無辦法啦。<br />\n<br />\n「你知唔知阿寶琴晚喊左好耐啊?」<br />\n<br />\n「喊? 佢發生左咩事」 我仲係好心不在焉咁拎住部手機上網搵資料。<br />\n<br />\n「咩啊，琴日咪同你講左佢分左手囉。」<br />\n<br />\n「有咩? 好似係喎。」<br />\n<br />\n每個男人都唔應該犯既大忌，我竟然犯左。<br />\n<br />\n就係「竟然唔記得左女朋友講過咩野!」<br />\n<br />\n所以我既下場亦只有一個<br />\n<br />\n「你呢排究竟做咩野啊，成個人都古古怪怪。」<br />\n<br />\n「呢...排趕報告，所以無咩點休息姐...」<br />\n<br />\n有拍過拖既男仔都好明顯知道呢個原因係唔會滿足到一個多愁善感既女朋友。<br />\n<br />\n「其實...你係咪唔愛我啦? 點解要求其搵個原因敷衍我啊...」"},{"pid":"9db94395d14058baee569541ccf72c29e882fcd4","tid":698398,"uid":101082,"like":1,"dislike":0,"score":1,"citedBy":0,"replyTime":"2018-06-12T04:03:45.000Z","msg":"媽的，你又黎呢招。唔通你想我同你講，我好似發夢夢到我前世，而家諗緊方法解決啊。<br />\n<br />\n我講真話既時候，我驚你即刻帶我去睇精神科醫生啊。<br />\n<br />\n作為一位聰明既男朋友只有一樣野可以做，就係...<br />\n<br />\n「傻啦，其實係因為呢排啲測驗好低分，所以有少少唔開心姐。」<br />\n<br />\n無錯，我可以做既就係繼續亂吹個原因。<br />\n<br />\n「係咪架?」<br />\n<br />\n「緊係啦，我從來都唔講大話，你知架。」<br />\n<br />\n「好啦，咁你食完野快啲返去抖下啦。我要去返兼職先啦，遲啲見啦。」<br />\n<br />\n「加油，掰掰啦」<br />\n<br />\n終於可以認真繼續搵多啲前世今生既資料......"},{"pid":"80c4d1b5a69b62ecd93e261cbd5efef630071354","tid":698398,"uid":101082,"like":0,"dislike":0,"score":0,"citedBy":0,"replyTime":"2018-06-12T04:05:22.000Z","msg":"第六章<br />\n<br />\n因為以前我係讀佛教學校，所以知道佛教成日都好著重前世今生輪迴呢套理論。如果想知多啲前世今生既資料，直覺話比我聽要返舊校搵佛學科老師問下。<br />\n<br />\n「喂，先生。呢到私人地方黎架喎，唔可以亂入架。」帶住少少鄉音既看更。<br />\n<br />\n「唔係啊，我係諗住返黎探老師架。」<br />\n<br />\n「老師? 邊個老師啊?」<br />\n<br />\n「教佛學果位陳老師呢。」<br />\n<br />\n「佢好似無係到教啦喎。」<br />\n<br />\n唔撚係啊麻，佢無再係到教，咁我應該去邊到先搵到佢。<br />\n<br />\n「喂， Thomas，做咩返左黎舊校既。」<br />\n<br />\n把聲有少少熟口面，當我抬起頭既時候，原來係之前班主任Miss Wong。<br />\n<br />\n「Miss Wong，好耐無見啦喎。」<br />\n<br />\nMiss Wong比左個眼色看更，示意係識得我既。<br />\n<br />\n「返黎探老師啊?」<br />\n<br />\n「係啊，你知唔知陳老師去左邊啊?」<br />\n<br />\n「你話教佛學果個?」<br />\n<br />\n「係啊，看更話佢無係到教啦喎。」<br />\n<br />\n「人事變動既野周不時都有架啦，你搵佢有事啊?」<br />\n<br />\n係呢個時候，我又無理由成個痴線佬咁，話想問佢關於前世既事架麻。<br />\n<br />\n咁唯有繼續我老吹既本性。<br />\n<br />\n「無啊，今日執房既時候，搵返之前陳老師借比我應付會考既佛學經文，所以打算還返比佢姐。」<br />\n<br />\n「一係你比我啦，我同陳老師仲有聯絡，我幫你還返比佢啦。」<br />\n<br />\n大獲，我邊到有咩佛學經文係身到，唯有繼續老吹。<br />\n<br />\n「唔係啊，我想親身比返佢同埋想請佢食飯，多謝佢之前會考咁用心教我。」<br />\n<br />\n「咁啊，一係咁啦。你留低個電話比我，如果陳老師唔介意出黎既話，我叫佢直接搵你啦。」<br />\n<br />\nMiss Wong幾時都係咁體貼既。<br />\n<br />\n當我留完個電話之後，就好快搵籍口乘機走人。雖然好仆街，但係呢刻我真係無咩心情同Miss Wong係到聚舊。<br />\n<br />\n當晚我就好神經質咁坐係部電話面前，希望係陳老師打比我或者whatsapp我。<br />\n<br />\n「叮。」一下whatsapp提示。<br />\n<br />\n我即刻9秒9拎起部電話睇。<br />\n<br />\n「Sam: 仆街仔，幾時出黎踢波啊?」<br />\n<br />\n頂，原來唔係陳老師既whatsapp。<br />\n<br />\n跟住當晚whatsapp都有一路響，但可惜無一個係陳老師send比我既。<br />\n<br />\n等等下都已經成十二點幾，之後唔小心訓左係張書枱到。<br />\n<br />\n「叮。」<br />\n<br />\n「叮。」<br />\n<br />\n「叮。」"},{"pid":"1de4fd3aa55698ef3fc1ade7f7ed92519f58ee7f","tid":698398,"uid":185071,"like":0,"dislike":0,"score":0,"citedBy":0,"replyTime":"2018-06-12T04:13:25.000Z","msg":"留名"},{"pid":"977b52d931379bf805a888cc0631f07c02bcb91e","tid":698398,"uid":155137,"like":0,"dislike":0,"score":0,"citedBy":0,"replyTime":"2018-06-12T04:43:40.000Z","msg":"LM"},{"pid":"8df8b76b3b531f88539f1c0cff9c88688098ea9f","tid":698398,"uid":54927,"like":0,"dislike":0,"score":0,"citedBy":0,"replyTime":"2018-06-12T11:56:27.000Z","msg":"on9<img src=\"/assets/faces/normal/clown.gif\" class=\"hkgmoji\" />"},{"pid":"d5993ea0af05cbc7bc154665f9e75174e8e3ed79","tid":698398,"uid":101082,"like":0,"dislike":0,"score":0,"citedBy":0,"replyTime":"2018-06-12T13:41:17.000Z","msg":"第七章<br />\n<br />\n「屌，邊個咁夜仲係咁send whatsapp啊。」一臉不情願咁起身望下部電話。<br />\n<br />\n「陳老師: 你好啊，我係陳老師。你係Thomas?」<br />\n<br />\n「陳老師: Miss Wong 好似話你有野還比我喎。」<br />\n<br />\n「陳老師: 但我好似應該無借咩佛經比你架。」<br />\n<br />\n原來係陳老師啊，呢次真係皇天不負有心人啊。<br />\n<br />\n跟住我就係whatsapp入面同陳老師講哂關於我個夢既野同埋想搵佢既目的，之後仲約左佢第日見面。<br />\n<br />\n呢個夢既野我一路以黎無同任何人講過，包括啊晴。因為我覺得佢地根本唔會信我。<br />\n<br />\n但陳老師本身都係相信呢啲野，所以我好放心同佢講哂所有野。<br />\n<br />\n第二日我就約左陳老師一路飲茶一路傾下我既事。<br />\n<br />\n「陳老師，你覺得我個夢會唔會有可能同前世有關係呢?」<br />\n<br />\n「我諗你之前上佛學堂既時候都聽過咩野叫做「業」架啦?」<br />\n<br />\n其實我畢左業後已經好慷概咁將所有佛學知識還哂比學校，我已經咩都唔記得哂。<br />\n<br />\n「其...實呢...我就...」<br />\n<br />\n「你就咩都唔記得哂麻，係咪?」<br />\n<br />\n我死死氣點一點頭<br />\n<br />\n「前世因，今世果。「業力」係組成因果關係既元素。簡單講，你而家所經歷既野係你之前種下既因而導成。」陳老師續道說"},{"pid":"8eab566ffa766a9aa69422b0d689906cd14d713a","tid":698398,"uid":101082,"like":0,"dislike":0,"score":0,"citedBy":0,"replyTime":"2018-06-12T13:41:29.000Z","msg":"陳老師講到我一頭霧水，都唔知佢講咩。<br />\n<br />\n「陳老師，其實我都唔係太明你講緊咩因果。咁照你睇，我個夢會唔會有機會係前世所導致架?」<br />\n<br />\n「有時前世既記憶，係有機會保留至今世。古往今來呢類既例子多不勝數。所以唔排除呢個可能性。你夢到既野有機會係你前世既記憶。」<br />\n<br />\n「你可唔可以講下少少例子黎聽下?」<br />\n<br />\n跟住陳老師就開始講關於前世今生既例子，有一個個案係比較難解釋到。<br />\n<br />\n話說，係印尼有個五歲既小朋友經常同屋企人講，佢記得佢前世既野。屋企人一開頭都無咩留意個仔講既野，但係果位小朋友講到似層層咁，佢地就開始相信果位小朋友記得前世既野。<br />\n<br />\n果位小朋友一路聲稱佢既前世係一位菲律賓女仔，係有一晚比人姦殺左之後再扔左落河。因為條河同佢本身住既村距離好遠，所以到而家都仲未搵到條屍。<br />\n<br />\n如是者，果位小朋友既家長決定根據果位小朋友所講既資料而去到果條偏避既村莊，再問下當地人係咪有位叫Pinto既女仔失左蹤左。<br />\n<br />\n的而且確果到係有位叫Pinto既女仔失左蹤，到最後係條河搵返佢條屍既骨。呢件事上，連條村既人本身都唔知，點解一位係印尼既五歲小朋友會知道得咁詳細?<br />\n<br />\n呢一切既事都無可能用科學解釋到，聽左咁多個案之後，令我更加相信有前世今生既事。"}]}