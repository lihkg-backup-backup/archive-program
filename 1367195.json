{"tid":1367195,"cid":17,"subCid":0,"title":"元朗交通替代路線建議","createTime":"2019-07-26T07:39:57.000Z","updateTime":"2019-07-26T17:07:50.000Z","uid":290689,"like":6,"dislike":1,"uniUserReply":2,"replies":[{"pid":"aa7ad0837a8d28c2a0d31da10fb7f44da37b7147","tid":1367195,"uid":290689,"like":0,"dislike":0,"score":0,"citedBy":0,"replyTime":"2019-07-26T07:39:57.000Z","msg":"第一次出po, 睇到眼矇唔好插咁大力...<br />\n<br />\n<strong>[前言]</strong><br />\n今時今日連警察通例都全民通識既年代，一個手機乜都知啦，點解仲要知其他嘢？<br />\n我知，你入嚟元朗玩我梗係唔使教你啦<br />\n不過如果有好多好多好多好多好多人入嚟玩就唔係咁計啦嘛<br />\n我話你知，元朗四通八達，唔係咁易困得死人既<br />\n但都有啲tricks 令你走得暢順啲<br />\n至少你返到屋企先啦，係咪？<br />\n<br />\n元朗其實有一個地方有嚴重交通風險<br />\n就係凹頭迴旋處<br />\n呢個地方成日塞，平時返工放工固然塞塞地<br />\n假日可以無事無幹塞半個鐘係常見的！<br />\n呢個地方一塞，來往上水同九龍都會塞死晒<br />\n<br />\n另外，輕鐵亦係一個好蠢既系統。如果元朗至塘坊村站任何位置一塞，其實係無調頭位的<br />\n元朗調頭位只有兩個：元朗總站，同埋洪天路（即洪水橋站與天水圍支線之間）<br />\n所以元朗輕鐵一塞，連天水圍既輕鐵都入唔到元朗<br />\n<br />\n而第三，輕鐵對好多人嚟講係迷宮，而天水圍係真真正正一個迷宮。<br />\n<br />\n所以你必須、必須、必須清楚知道元朗出入九龍同新界東既其他方法！<br />\n<br />\n<strong>[正題]</strong><br />\n我用「離開元朗」嚟講啦，入元朗既方法其實差唔多<br />\n<br />\n離開元朗嚟講，主要有四個目的地<br />\n天水圍、上水、錦上路同屯門<br />\n<br />\n元朗出天水圍最正路係西鐵、輕鐵同埋輕鐵接駁巴士 K65<br />\n輕鐵就係往天榮方向既761<br />\n不過你問我，其實行都ＯＫ既<br />\n元朗行去天水圍有兩個方法<br />\n一係朗屏邨既旁邊，有條叫鳳池村既屋群，唔使入村，行去天慈邨其實不遠，半小時內<br />\n嫌危險既，可以沿輕鐵路行去屏山站，右轉屏廈路<br />\n一直沿大路行十幾分鐘就會見到坑尾村輕鐵站<br />\n沿單車徑行多十分鐘就到天水圍西鐵站<br />\n兩個方法都唔使入村<br />\n去到天水圍西鐵站，除咗可以搭西鐵之外，搭巴士都得。<br />\n巴士站你要知最接近西鐵站的出市區巴士站，即係天耀邨耀逸樓站<br />\n留意往九龍方向既巴士站，同西鐵站係隔住馬路的<br />\n（即係如果你等巴士時個西鐵站喺你頭頂就係入天水圍方向）<br />\n如果你想經天水圍出上水，耀逸樓站既 276A 係你既最好朋友<br />\n另有一另類選擇，樂湖居有邨巴出上水，不過班次有限不太建議<br />\n如果去東鐵沿線，記住唔好搭269D 出沙田，架車經元朗架（除非你肯定佢改咗路）<br />\n<br />\n上水方向主要有兩個方法入，一是最正常的高速公路，同鄉間小路<br />\n高速公路嚟講都有幾架巴士<br />\n最正路坐 276, 但巴士連平時都會迫迫哋。276P 可以說是替代路線<br />\n唔好唔記得而家仲有深圳灣的B2巴士, 同埋去落馬洲既B1<br />\n不過呢幾架巴士都要經凹頭迴旋處<br />\n唔正路既方法有幾個<br />\n一係超慢鄉間巴士，例如好出名既 76K, 77K<br />\n或者專線小巴，不過小巴載客量始終有限<br />\n仲有一個勁唔正路既方法，就係經錦繡花園。<br />\n元朗廣場後面、大牌檔面向信義小學嗰條路去到錦繡花園，係元朗同上水既中間點<br />\n架車係講到明有八達通就搭得<br />\n而錦繡花園亦係有巴士出上水的<br />\n另外仲有一個外間人好少知既方法，就經大欖隧道，例如277X同978 (不過都係經凹頭迴旋處)<br />\n你可以搭任何三號幹線出九龍既車，大欖隧道轉佢哋，其實都幾快出到粉嶺同上水<br />\n<br />\n屯門方向去元朗，西鐵同輕鐵當然得<br />\n有紅色小巴，但信唔信得過就要自己衡量了<br />\n而屯門出市區又有兩種方法：青山公路同屯門公路<br />\n而家經屯門公路出到市區既車，絕大部份都經屯門公路轉車站，所以去到轉車站先慢慢諗點返屋企都未遲<br />\n不過如果你被迫要行，而你選擇屯門方向既話<br />\n你第一個目標應該係洪水橋站，遠就梗係遠啦，但係沿大馬路同青山公路行都好易行的<br />\n記住，一過咗水邊圍站再向西南行基本上係荒漠嚟，有好幾公里係近乎無店舖的<br />\n<br />\n最後再講錦上路<br />\n錦上路嚟講都係西鐵同巴士啦，三號幹線咁多巴士揀。<br />\n替代路線有全港出晒名既53<br />\n你搭佢不如諗下其他方法比較好，我驚你搖到無命<br />\n一是 64K, 同樣係搖到大埔墟會暴斃，佢唔經凹頭迴旋處但會好接近，可能都會受到波及<br />\n但佢有站可以停到近錦上路站同埋大欖隧道轉車站<br />\n不過大欖隧道大部份巴士都係入元朗，所以如果凹頭迴旋處出事，都不建議去隧道口，因為無巴士出<br />\n<br />\n<strong>[總結]</strong><br />\n如果凹頭迴旋處出事<br />\n<br />\n新界東:<br />\n首選入天水圍轉 276A 上水轉東鐵 (記住就算去沙田和大埔都要咁搭!)<br />\n次選西鐵坐到紅磡轉東鐵<br />\n三選洪水橋轉270X<br />\n四選64K大欖轉277X/978<br />\n<br />\n九龍:<br />\n首選西鐵<br />\n次選入天水圍天耀邨耀逸樓轉巴士<br />\n三選洪水橋轉68A<br />\n四選新城市廣場/華都花園經屯門公路"},{"pid":"d674bee9c3378f1b7be36d521cef8cc0eb8ee02f","tid":1367195,"uid":212441,"like":0,"dislike":0,"score":0,"citedBy":0,"replyTime":"2019-07-26T17:07:50.000Z","msg":"多謝巴打"}]}