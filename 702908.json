{"tid":702908,"cid":5,"subCid":0,"title":"單車路權阻電車 「咁搞嘢佢唔驚咩」","createTime":"2018-06-15T09:54:36.000Z","updateTime":"2018-06-15T09:54:36.000Z","uid":25558,"like":0,"dislike":0,"uniUserReply":1,"replies":[{"pid":"4bf1acb0c915723e897ddd5e4d608016a54294a8","tid":702908,"uid":25558,"like":0,"dislike":0,"score":0,"citedBy":0,"replyTime":"2018-06-15T09:54:36.000Z","msg":"<a href=\"https://hk.news.appledaily.com/local/daily/article/20180615/20421618\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20180615%2F20421618&d=YnwWlSBWHhr3D8QJ6eb0lPM6KyiA14vjm6WlJCMZo68%3D&h=0f7c069b\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20180615%2F20421618&h=67f1d768\" data-auto-link target=\"_blank\">https://hk.news.appledaily.com/local/daily/article/20180615/20421618</a><br />\n<br />\n2018年06月15日 <br />\n<br />\n單車路權阻電車<br />\n「咁搞嘢佢唔驚咩」<br />\n<br />\n<br />\n<br />\n「喺馬路上，冠軍唔係第一，安全先係」，「牛下女車神」李慧詩告誡我哋踩單車同揸車一樣，要遵守交通法例。不過近日就有網民拍到有「單車友」疑似妄顧電車乘客安全，喺電車軌上、一架行駛緊嘅電車前「頭搖由尾擺」、左穿右插咁樣，非常之得戚。拍片人就不禁問，「尼度踩得架咩？」、「佢唔驚架？」、「係咪犯法架？」<br />\n<br />\n片段喺fb專頁「馬路的事討論區」流傳，影片見到有兩個單車友，喺金鐘道的電車軌上踩單車，影片可見佢哋不單止冇戴頭盔，而且背後就係一部行駛緊嘅電車，其中一個單車友更加左穿右插，一度喺路軌上逆線行駛。拍片人都好詫異兩個單車友嘅行徑，「咁搞嘢嘅，唔驚架咩呵？」、「你睇吓佢好似好開心咁」。網民就一面倒聲討，話兩個單車友動作危險、靠害電車乘客咁話。<br />\n<br />\n香港電車回覆《蘋果》話喺事後有收到車長報告話有人喺電車軌踩單車，又話公司有指導車長如果遇到突發情況，要保持冷靜。有需要可以停車聯絡控制室咁話，更加呼籲大家要遵守交通規則。<br />\n<br />\n《蘋果》亦都問咗警察公共關係科，有關人士喺電車軌踩單車會唔會違反交通規例。警方話已經將查詢轉介去交通總部，截稿前《蘋果》未收到相關回覆。  <br />\n<br />\n<br />\n上一則<br />\n上一則<br />\n爆相爆片： 乘客開大收音機　九巴車長罷駛<br />\n<br />\n下一則<br />\n今日焦點●即聽"}]}