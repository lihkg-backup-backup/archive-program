{"tid":1162345,"cid":5,"subCid":0,"title":"中國央視播片抗美「援天朝」 習帝已準備同侵侵打冷戰？","createTime":"2019-05-19T21:59:09.000Z","updateTime":"2019-05-19T23:22:07.000Z","uid":125193,"like":0,"dislike":2,"uniUserReply":2,"replies":[{"pid":"446821eae16d317dc9e620491c7aa251b2dccd94","tid":1162345,"uid":125193,"like":0,"dislike":0,"score":0,"citedBy":0,"replyTime":"2019-05-19T21:59:09.000Z","msg":"中美貿易戰升級，中共亦開始將戰線延伸至意識形態層面，全力開動宣傳機器進行愚民工程，激勵人民抗美意志。除咗之前有傳習帝為咗對付美國，親自下旨要黨內高幹閱讀中共「戰神」老毛嘅著作外，肩負向全國人民進行洗腦任務嘅央視，呢幾日更加抽起原來節目，改播多部「抗美援朝」嘅陳年舊電影。在西方人眼中，中共似乎已準備好啟動冷戰模式。但實情係咪咁呢？中共真係有能力同美國展開一場新冷戰？<br />\n<br />\n正如坊間啲口痕友話齋，時空倒錯，「抗美援朝」最新嘅講法可能已經變咗做「抗美援天朝」。央視突然改播多部抗美援朝嘅「史前」電影，唔係「抽水」咁簡單，而係故意為之。按佢哋嘅講法，咪係用文藝作品，呼應當下嘅時代！即係話依家要抗美，收到未？！你可能會質疑，喺大陸真係仲有人睇？純粹政治宣傳，表下態嘛？如果你用「依家仲邊有人睇大台」的心態嚟睇呢個問題，咁就錯晒。實情係，喺內地確實有一大群大媽大叔好鍾意睇，翻播再翻播都會繼續睇。<br />\n<br />\n依家中美貿易談判傾唔埋欄，習帝要打持久戰、消耗戰，隨時有可能拖到明年11月美國總統大選，目的係要令侵侵敗選下台。呢招被形容為「殺敵一千自損八百」嘅攻勢，當然係要用人民嚟做墊底啦！喺強國，資訊被封鎖，啲平民百姓鬼知外面發生緊啲咩事，咪信晒你官媒講嘅嘢囉。依家「美帝」嘅邪惡形象又再出現，強國人生活又真係因為中美貿易談判破局變差，自然覺得「美帝」橫行霸道、強人所難，想遏制強國經濟崛起，嗰啲咩百年屈辱、家國情仇、「帝國主義亡我之心不死」又湧上心頭。就係咁，中共咪成功將佢哋政策嘅失敗責任，全部轉嫁畀美國囉。<br />\n<br />\n睇嚟央視仲會繼續播嗰啲「抗美援朝」嘅老舊作品，播完咪又翻播抗日劇囉，中共將8年抗戰變咗做14年抗戰，播抗日劇，呼應當下「抗美」，正好提醒強國人要磨練意志。有網民就提議重拍呢啲「經典」作品，都傻嘅，搞得唔好，又多幾部「手撕鬼子」、「褲襠藏手榴彈 」嘅奇幻神劇，咪更加得啖笑。<br />\n<br />\n中共呢種將與美國嘅經濟貿易糾紛用民族主義嚟包裝嘅手法，在西方人眼中，根本就係法西斯專制政權所為，依家習帝仲要黨政高層重讀老毛作品，似係想準備啟動冷戰模式，同美國人埋牙。西方社會見你成個戰鬥格，點會唔進一步加深中國威脅嘅想法吖，咪處處設防囉。你話人哋仲用緊冷戰思維嚟對待你，根本係自招。<br />\n<br />\n不過咁，好多評論都覺得，中共根本係好想快快同美國搞掂個刁，亦無意更無能力打一場延續多年嘅新冷戰。但形格勢禁，只怕到時唔輪到你話唔打。依家你仲可以話，攞啲老八股嚟愚民，再過一代兩代，強國嘅年輕人對馬列毛呢啲主義教條同長征嘅故事仲會有興趣？就好似中美關係觀察家利明璋（Bill Bishop）早前喺twitter嘅文章所講，習帝「時空倒錯」，借助馬克思主義及毛澤東思想抗衡美國、重塑強國夢，卻令改革路線停滯，根本就喺度弱化緊成個國家。唔好忘記，毛澤東死後，留下了一個經濟凋敝、動盪混亂嘅社會，禍患直到今天都感受得到。<br />\n<br />\n花生評論員"},{"pid":"f7a76c16cd8a264964bd4faf41b88fccf7b2b451","tid":1162345,"uid":125193,"like":0,"dislike":2,"score":-2,"citedBy":0,"replyTime":"2019-05-19T21:59:17.000Z","msg":"【花生蘋台】央視播片抗美「援天朝」 習帝已準備同侵侵打冷戰？<br />\n <a href=\"http://s.nextmedia.com/realtime/a.php?i=20190520&amp;s=10793096&amp;a=59617057\" data-sr-url=\"https://r.lihkg.com/link?u=http%3A%2F%2Fs.nextmedia.com%2Frealtime%2Fa.php%3Fi%3D20190520%26s%3D10793096%26a%3D59617057&d=3iEKCEnQ8TgOeM43nfYZ1%2FCGrV5sAEOTHy2vWGvapoA%3D&h=5afbb14f\" data-ef-url=\"https://embed.lih.kg/frame?u=http%3A%2F%2Fs.nextmedia.com%2Frealtime%2Fa.php%3Fi%3D20190520%26s%3D10793096%26a%3D59617057&h=708fae41\" data-auto-link target=\"_blank\">http://s.nextmedia.com/realtime/a.php?i=20190520&amp;s=10793096&amp;a=59617057</a>"},{"pid":"4ce98d96ae19824e681434efff7aa9f190d737e9","tid":1162345,"uid":24140,"like":3,"dislike":0,"score":3,"citedBy":0,"replyTime":"2019-05-19T23:22:07.000Z","msg":"話時話Trump出tweet叫cnn播珍珠港<img src=\"/assets/faces/normal/sosad.gif\" class=\"hkgmoji\" />"}]}