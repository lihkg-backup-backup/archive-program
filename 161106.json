{"tid":161106,"cid":31,"subCid":0,"title":"我給KFC的信","createTime":"2017-03-18T09:53:38.000Z","updateTime":"2017-03-18T11:07:13.000Z","uid":27273,"like":1,"dislike":0,"uniUserReply":0,"replies":[{"pid":"19ef831127433d060d277bbb50a5cca32c398c02","tid":161106,"uid":27273,"like":0,"dislike":0,"score":0,"citedBy":0,"replyTime":"2017-03-18T09:53:38.000Z","msg":"我係一個90後，KFC由我好細個就已經陪伴住我成長，記得大約3/4歲嘅時候，父母帶我到尖沙咀金馬倫道一間KFC分店食野，就係呢間KFC令我由討厭食蘑菇飯轉變成依家只會食蘑菇飯，咁多年嚟金馬倫道嘅呢間KFC依然屹立不倒繼續留守係尖沙咀呢個遊客林立嘅地方。各式各樣唔同口味嘅餐廳係咁多年嚟陸陸續續開設係周圍，但依然無損KFC對南亞/外國遊客的吸引力。就算輪侯點餐需時半個鐘亦大有支持者！我&hellip;亦係其中一位，相信唔單止係我，有好多巴絲打都會經歷過呢個情況，相信呢個亦係眾多KFC嘅通病，就係點餐輪侯時間實在耐到離哂譜！<br />\n<br />\n就我個人而言，我覺得KFC係唔差，又有飯食，下午茶有燒雞、葡撻、飲品、細飯，都只不過係講緊$24！係呢個香港要食到咁樣價錢嘅快餐，真係一隻手都數得哂。相信有好多人其實好想幫襯你。但奈何我真係無辦法係我只有一個鐘頭嘅Lunch Time入面仲要抽半個鐘去排隊，仲未計落order叫野食、等佢執齊個餐俾我；而當我再搵埋位，我好大機會只有五分鐘嘅時間去將呢個餐倒落口。<br />\n<br />\n咪住先，五分鐘？點會呀？係呀，你無睇錯我無打錯，係五分鐘呀！點解？你係無可能相信依家仲有大部分KFC分店點餐、執餐都係由同一個員工自己一腳踢做哂，眼望住金馬倫道KFC Cashier入面平均年齡都超過50歲嘅時候，我唔知道應該嬲定開心，嬲嘅係點解唔可以安排得好啲？擺多幾個人幫輕下呢？開心嘅係，其中一個阿姨由我細個做到依家仍然健在，無放棄過係呢度工作。<br />\n<br />\n當然我知道我亦去過一啲新開嘅KFC分店，佢哋嘅營運方式已經大有改善，已經轉變到好似麥記咁點完餐就等叫號碼，但係位處於旅遊熱點嘅分店卻依舊，究竟係資源錯配定咩原因？麥記就係一個好好嘅例子話俾我哋知過度急進只會令食物質素日趨下降，流程弄巧反拙。我哋唔係要求你哋做到好似老麥咁快或者超越佢哋，我只係希望以後唔洗再花半個鐘去排隊輪侯點餐，就係咁多&hellip;我相信員工見到面前咁多客人排緊隊等緊點餐，自己都唔好受，壓力只會愈來愈大，唔通要等到爆你哋班管理層先識走出嚟？定還是你哋係無打算改變？<br />\n<br />\n我相信會有人講，等唔到你咪唔好食囉，可以食其他架，係，無錯。但我真係唔想一件自己鐘意嘅野睇住佢好似愈做愈衰！雖然我知道呢篇野基本上係無機會俾香港KFC管理層睇到，但係萬一有呢個機會，我希望你哋可以抽時間認真睇睇。<br />\n<br />\n我相信除咗我之外，一定有其他人同我有相同想法，站在商業角度，我相信KFC你哋都唔希望香港快餐業就好似俾麥記壟斷哂咁，早午晚三餐，一打開電視機就係連續三個漢堡包嘅廣告，廣告又同現實差天共地，你哋雖共是快餐，但點解係香港就好似麥記玩哂咁？最起碼，我唔想。<br />\n<br />\n利申，我並唔係打手，我只係一個鐘意食KFC但唔再想再排半個鐘買個快餐嘅窮L一名！"},{"pid":"8ebc7effab0369ac3f554ed8e4a54690a6b3c5db","tid":161106,"uid":53798,"like":0,"dislike":0,"score":0,"citedBy":0,"replyTime":"2017-03-18T10:42:38.000Z","msg":"同你有類似諗法<br />\n<br />\n有時1條友自己都去食KFC<br />\n<br />\n但一諗到要排咁耐就放棄<br />\n<br />\n可能我call 外賣送返屋企食既時間差唔多"},{"pid":"83dfeaf3b531d815d5b358ebaf0064d8f6d57d31","tid":161106,"uid":27273,"like":0,"dislike":0,"score":0,"citedBy":0,"replyTime":"2017-03-18T10:44:31.000Z","msg":"<blockquote>同你有類似諗法<br />\n<br />\n有時1條友自己都去食KFC<br />\n<br />\n但一諗到要排咁耐就放棄<br />\n<br />\n可能我call 外賣送返屋企食既時間差唔多</blockquote><br />\n<br />\n好似我呢啲，有時毒自一人，食好麥真係已經熱氣到係有陣火湧上心頭，想食下KFC $21大桶雞飯。但係都排隊排到去西九龍🤦🏻&zwj;♂️🤦🏻&zwj;♂️"},{"pid":"a68b009e7b0545b420475f1ae8024c3dd86e43a4","tid":161106,"uid":3870,"like":0,"dislike":0,"score":0,"citedBy":0,"replyTime":"2017-03-18T10:47:01.000Z","msg":"柴灣表示一等都要等2,3個字<br />\n老麥會快啲"},{"pid":"d4221fbba314e5e9f285a0c8b830678e4d715ed9","tid":161106,"uid":27273,"like":0,"dislike":0,"score":0,"citedBy":0,"replyTime":"2017-03-18T10:56:00.000Z","msg":"<blockquote>柴灣表示一等都要等2,3個字<br />\n老麥會快啲</blockquote><br />\n兩三個字已經成為閒閒哋，真悲哀！"},{"pid":"b9abe91203e92144a4eb8155378d37cf98e7ce75","tid":161106,"uid":83648,"like":0,"dislike":0,"score":0,"citedBy":0,"replyTime":"2017-03-18T10:56:06.000Z","msg":"我記得細個係唔使等咁耐<br />\n<br />\n以我記憶<br />\n應該係某次金融風暴之後cut resources <br />\n人員少左<br />\n但做野一樣多<br />\n<br />\n同油公司一樣<br />\n國際油價跌時<br />\n等一星期佢都可能未跌<br />\n國際油價升時<br />\n佢踏正12點即刻同你加<br />\n<br />\nKFC cut完budget發現你班奴隸咪又係咁做<br />\n班香港人咪又一樣照食"},{"pid":"94f17a5cb383efbe3f8bca5d15c464ab88eb5b2d","tid":161106,"uid":28190,"like":0,"dislike":0,"score":0,"citedBy":0,"replyTime":"2017-03-18T10:58:46.000Z","msg":"KFC 飯依家煲到淋晒，無以前咁好<img src=\"/assets/faces/normal/frown.gif\" class=\"hkgmoji\" />"},{"pid":"064222f721f7bd1207f20b090b2a611e13c752a5","tid":161106,"uid":27273,"like":0,"dislike":0,"score":0,"citedBy":0,"replyTime":"2017-03-18T11:04:59.000Z","msg":"<blockquote>我記得細個係唔使等咁耐<br />\n<br />\n以我記憶<br />\n應該係某次金融風暴之後cut resources <br />\n人員少左<br />\n但做野一樣多<br />\n<br />\n同油公司一樣<br />\n國際油價跌時<br />\n等一星期佢都可能未跌<br />\n國際油價升時<br />\n佢踏正12點即刻同你加<br />\n<br />\nKFC cut完budget發現你班奴隸咪又係咁做<br />\n班香港人咪又一樣照食</blockquote><br />\n<br />\n有啲新鋪的確進步不少，將點餐同執餐分開兩班人做，好似麥記咁，都係先order等叫號碼，整體效率真係快咗，但唔夠普及，有嘅，只有新鋪，大部分舊鋪都依家以舊制度。"},{"pid":"a8b9fd8672ba7ee66596fee5cad352540591eb01","tid":161106,"uid":27273,"like":0,"dislike":0,"score":0,"citedBy":0,"replyTime":"2017-03-18T11:07:13.000Z","msg":"<blockquote>KFC 飯依家煲到淋晒，無以前咁好<img src=\"/assets/faces/normal/frown.gif\" class=\"hkgmoji\" /></blockquote><br />\n<br />\n食物質素已經係其次啦，野都未買到嚟食，唔好講食落口係點了🤦🏻&zwj;♂️"}]}