{"tid":1352067,"cid":1,"subCid":0,"title":"我想為youtuber創作畫家幾句話","createTime":"2019-07-22T17:20:35.000Z","updateTime":"2019-07-22T17:20:35.000Z","uid":204230,"like":0,"dislike":0,"uniUserReply":1,"replies":[{"pid":"1b3bf0ad72df82c7a4745c53460360cf6cef9f88","tid":1352067,"uid":204230,"like":0,"dislike":0,"score":0,"citedBy":0,"replyTime":"2019-07-22T17:20:35.000Z","msg":"大家好，平時比較少發政治言論，之前有遊行，但無做過前線，我無資格去批評人，但想發表少少自己意見，呢場仗，已經持續左個幾月，中間，大家感到氣憤，心灰意冷，絕望。中間，呢到曾經係消息最流通既地方，帶領住前線，和理非，非前線既人走過每條路，大家除了愛香港，亦愛連登。<br />\n<br />\n現在，連登每日有數百萬信息流通，有謠言，假信息，無人知道究竟打緊信息既人究竟背後係邊個，我覺得重要既係點樣先可以團結，其實無人鍾意俾人屌自己on9,包括我自己在內，唔好下下都屌自己人，我同你同team都唔想下下俾人鬧，特別係肯為自己發聲既人，唔好一秒前撐人，下一秒就屌，佢未必係做得岩，但俾人屌完下次仲會唔會為大家發聲，特別係youtuber創作人畫師，當大家背後有份穩定既工既背後，佢地去用上左佢地既人生本錢去為大家發聲，佢地可能因為今日撐你地，聽日就俾人封殺，唔似大家起到打完句說話可以拍拍籮柚走人，請大家珍惜佢地，仲有大家如果發佈消息，大家真係用圖用相去證明，有相都好，大家真係要好好判斷究竟信息真假，唔好下下鬥快留言，製造驚恐搞到內部分化。<br />\n<br />\n記住，我地為咩而戰，大家仲記唔記得雨傘運動如何失敗，當大家團結完，之後時間消磨，謠言滿天飛，內閧，篤灰，到最後無人為此發聲，上次已經經歷一次，大家係未想重覆犯錯。<br />\n<br />\n最後，想用大家都知既三隻小豬故事作結，大家都知道佢地面對強大既敵人，一個確實手無寸鐵既人確實對付唔到，但幾個團結就可以，你可以笑9我小朋友故事，但呢d真係事實，希望大家記得一個運動如何成功，如何延續，希望大家體諒同一陣線既巴打絲打，求下你地"}]}