{"tid":588509,"cid":12,"subCid":0,"title":"【中古魔幻/戰爭/少甜】血刃之書","createTime":"2018-03-11T09:05:17.000Z","updateTime":"2018-03-19T06:25:54.000Z","uid":171077,"like":7,"dislike":0,"uniUserReply":7,"replies":[{"pid":"28302414e9cfcd4a9745199528bc9666e74db4e3","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-11T09:05:17.000Z","msg":"<img src=\"https://img.eservice-hk.net/upload/2018/03/11/165921_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F03%2F11%2F165921_d0b3244693f743a542dc6a84b8f5ae22.jpg&h=78371957&s={SIZE}\" /><br />\n阿弗列群島全貌<br />\n<br />\n<img src=\"https://img.eservice-hk.net/upload/2018/03/11/165958_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F03%2F11%2F165958_d0b3244693f743a542dc6a84b8f5ae22.jpg&h=6c1687f2&s={SIZE}\" /><br />\n西阿弗列群島<br />\n&bull;: 城市、保壘<br />\n❇: 諸侯首府<br />\n<br />\n故事揭幕於聖布斯坦大主教臨終前既末日啟示，瓦里祭師將要遊遍整個阿弗列王國，警醒所有人要為末日做好準備。另一方面，阿弗列王國表面統一。實則群雄割據、諸候擁兵自重。「洛德」人入侵將打破阿弗列王國最後既和平，戰火人禍重臨大地，而潛伏多時既邪惡力量亦蠢蠢欲動...<br />\n<br />\n<br />\n-----------------------------------------------------------------<br />\n如果大家喜歡可以留下正評，亦歡迎一齊討論劇情。總而然之，歡迎各位留言，多謝各位支持<img src=\"/assets/faces/big/biggrin.gif\" class=\"hkgmoji\" />"},{"pid":"a974b30db7bb9dad6c89726a1c85916262f3518c","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-11T09:10:24.000Z","msg":"<strong><span style=\"font-size: large;\">序章</span></strong><br />\n<br />\n「慈父、聖母、不泯的亞拉倫①，我們在此向你祈禱。願逝者 - 安德列神父可以安息，回歸眾神的懷...」一聲巨響打斷左瓦里祭師嚴肅既眾禱。一名身穿灰色長袍既師侍向着瓦里祭師速去，雖然師侍頸上帶着像徵太陽、光明之神 - 弗羅安既八角吊飾。但係依然無法安撫佢驚恐既神情，一張瘦張既馬面令巴斯克師侍個樣更加似隻鬼。「師...師祭...」巴斯克滿面流汗、神色慌張，令佢本身唔討好既馬面更加扭曲 「大主教②病情突然惡化，請師祭快啲跟我泥」佢吞一吞口水，用最後僅餘既理性吐出每一隻字。瓦里祭師聽完之後，就用佢獨有既沉厚聲線向一眾神父大喊: 「各位唔洗驚訝任何野既，請各位繼續為安德列神父頌禱。我好快就會番泥繼續主持逝者之禮。」瓦里祭師沉厚既聲線的確安撫到在場既所有人，彷彿一切都依然系掌控之下。<br />\n<br />\n巴斯克師侍手拎着塗滿松節油既火把，系黑暗而又潮濕既狹道間領路。暗紅既磚牆系紅紅火光映照下反而顯得格外陰森，沿着彎曲既石級一步一步行。行到頂層巴斯克推開一道厚重既木門 「大主教就系裏面喇，佢話只係要見你一個」説完巴斯克就慢慢掩埋大門，灰色既尾影慢慢系眼前消失。房裏面瀰漫着伯洛斯塔出產最名貴既檀香，但係玫瑰荔枝香味夾雜着腐爛臭味，實在令人作嘔。拉開層層布帳，布帳係用細小既幼絲織成。但就算布絲織得再密，都無辦法隔得着惡臭傳出。「你終於黎喇，細路」老人用氣若游絲既語氣講出簡單幾句說話。「你又病左呀!老野，你係大主教黎架。睇着自己啦」瓦里既用詞雖然充滿戲弄，但可以由佢既語調聽得出佢對面前呢位老人充滿敬畏同愛護。大主教滿面膿瘡，潰爛既膿汁隨着面型輪廓滴落雪白既床單上面。面目雖然因為潰瘍而變得令人不寒而悚，但依然令人感覺到和譪可親。「你依然重好似細路咁，又唔識大體、又任性...」呢刻大主教用瘦弱得成條柴枝既手，緊握着瓦里。「但你係一個乖既細路，本質唔壞係可造之材。」說着說着瓦里既淚水不自覺由眼眶落下，雙手握得更緊。「喂...細路幫我落去換盤水，我想洗一洗面。」大主教咳着咁話。「好啦，你等等」瓦里擦乾淚水，拎起浮着濃液既水盤緩緩離開。<br />\n<br />\n換好水既瓦里又一次踏上彎曲既石級。但唔知點解，總覺得一步比一步沉重。不安既情緒就好似一條毒蛇一樣，撕咬着瓦里既內心。推開果對沉色厚實既木門，只見到大主教企系拱型既粗糙大窗前。隻窗十分巨大，由窗底到窗頂足足比一個成年人更高，唯一可以令人安心唔會跌落街既係果扇巨大既落地玻璃。大主教望着窗外雷電交加、烏雲密佈，大片既烏雲彷彿就好似巨大既惡魔，向着聖布斯坦教堂進逼一樣「細路，你要細心聽着我以下所講既每一句說話」大主教望着窗外既景像，猶如垂死既人望着世界末日一樣。「血魔③將會再次來臨，阿弗列王國將要面對來自海上既毀滅者。」老人雖然老態龍鍾，但話語中帶着智慧。「你係咪老到傻左啊!血魔已經有5千年無出現，阿弗列王國附近所有海域一向都風平浪靜。你快啲番上床休息啦，小心凍啊」瓦里一副怒火吼道，「細路好好記着頭先我講既野，你要系一切重未來臨之前通知國王、同另外11個教區④。我已經無時間喇，我既使命就由你去完成」大主教望向瓦里，眼神中透露出無盡寄望。整個氣氛都顯得局促不安「細路，再見喇」大主教用最後慈祥既聲音向瓦里說出心底話，突然轉身就跳出窗外。落地玻璃破碎聲同雷火聲互相混合，猶如瓦里依家所受到既沖擊。水盤由手中重重地跌系暗黃磚地，衝向只剩底一地碎片既石窗前。大主教系一片汪洋之中消失得無影無踪，末日景像亦慢慢變番寧靜平和既夜晚。<br />\n<br />\n一個大祭師坐系石窗面前，無助地喊。就好似一個細路一樣，呢刻佢無諗過任何同阿弗列王國啟示既野。呢刻佢只係想念緊一個人，佢唔單止係一個大主教、嚴厲而慈祥既導師，更似係一個親人、父親，佢係羅略主教。第二百三十任聖布斯坦大主教。但一切已經不覆存在，瓦里企番系身。感覺到山雨欲來既不安...<br />\n<br />\n<br />\n①不泯的亞拉倫: 指手持巨劍 - 永恆之火，站在往生橋前的守護神。在阿弗列傳統中，亞拉倫是逝者的守衛者、為義犧牲的殉難者化身。<br />\n<br />\n②大主教: 聖墓教會中權力最高的12位決策人之一。12位大主教各自擁有一件聖物。相傳5千年前在血魔之禍中，阿弗列近乎亡國之際。12位柱神各自賜予聖物給12位勇士，並且領導全阿弗列百萬大軍反擊，最終擊潰並封印血魔。12聖物代代相傳，直至今天。<br />\n<br />\n③血魔: 外形巨大，有接近兩個成年人的身高。血紅色的眼瞳、倒鉤狀的尖長獠牙使人望而生畏。力大無窮，傳聞要殺死一隻血魔需要3-4位體格壯健的騎士。5千年前因不明原因而出現在阿弗列王國，全國近三分一人口被屠殺，直至12勇士率領二百萬大軍將其擊敗。然而現在大多人認為血魔只是老奶媽嚇小孩的技倆，甚至是一群遷徙的好戰部落。<br />\n<br />\n④12教區: 指遍佈阿弗列全境內的12間聖墓教區，相傳12勇士在戰後各自走遍全國。傳揚眾神事蹟，後來各建神廟來安放聖物。漸漸衍生成12教區，聖物由各大主教代代相傳。"},{"pid":"ab0cde338991b24363988257284759e0919bb1f0","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-11T14:17:22.000Z","msg":"第一章<br />\nPOV角色 : 洛德<br />\n<br />\n狂亂既浪水拍打着木質船身，暴風雨令汪洋大海翻起層層巨浪。一條長船①系巨浪中掙扎求存，彷彿置身於強風既燭光搖曳不定。<br />\n<br />\n「我地一定係得罪左諸神，依家要懲罸我地」一名壯漢充滿絕望大吼，浪花拍打着佢塊面。系空曠而寒冷既大海之中，每一滴海水都有如刀片一樣撕割任何血肉之軀。<br />\n<br />\n「收嗲啦!霍姆，撐好你隻船」洛德②一腳踏系船頭、一手拉着長帆。船頭係由檀木雕刻而成既納維爾龍③，深陷既雙眼帶着濃濃殺意、尖長既獠牙令人望而生畏、而頭既兩側長有鹿角。<br />\n<br />\n「我都話呢次出航唔吉利，根本就冇咩西方大陸。世界盡頭只有無盡既海怪!」霍姆邊撐船邊向天大叫，<br />\n<br />\n「我唔想咁快死，我重係青頭仔黎架炸」坐系船尾既彼拉森瘋狂大叫。<br />\n<br />\n「我話無事就無事!怯咩Q」洛德走向霍姆身邊，雖然海浪將木船撞得東歪西倒。但洛德依然可以系搖擺不定既長船中來去自如，彷彿佢係一個可以征服大海既王者。佢坐系霍姆身邊，雖然果度系行走通道，所以無任何可以用黎比身體依靠既野。但佢依然選擇坐系度<br />\n<br />\n「唔想死既就同我繼續用力撐!」洛德手握掌桿用力推拉，宛如同大海比試力氣。<br />\n<br />\n「一、二...一、二」全船20多人一齊發出號令，共同與海神進行垂死搏鬥。<br />\n<br />\n長船穿過暴風地帶，瘋狂既海浪再一次回復平靜，靜得令人心寒。彼拉森擦一擦灑到眼上既海水，忽然興奮大叫、就好似見到絕色美女一樣<br />\n<br />\n「係...係陸地啊!!!」全船人一見到陸地就發曬狂咁叫<br />\n 「發達喇!發達喇!哈哈哈」弗拉基條肥仔興奮到系咁跳，隻船都比佢un到搖搖下。<br />\n<br />\n「好喇!各位，邊個想要錢啊!」洛德邊笑邊向全船人大喊，<br />\n「我!我!我!」眾人歡呼大笑。「邊個想要女人啊!」洛德更大聲地向全船人大喊，<br />\n「我碌巨柱已經頂唔順喇!」霍姆淫賤地笑。<br />\n<br />\n「但唔好意思，你地想要既野我全部都比唔到你地」洛德搖頭嘆息，突然一片沉默、全船鴉雀無聲。洛德突然企系身，一下子跳上船頭。手拎短斧一下斬落船欄<br />\n<br />\n「但係，佢地有!」洛德對着眾人大笑「我地搶!」狂熱既氣氛充斥全船。來自深海既惡龍一步一步走近呢條可憐既小村莊...<br />\n<br />\n①長船: 指洛德人用於商貿及運輸既海上工具。船身長16米，寬2.3米。最多可乘載25人。船頭雕有納維爾龍，像徵海上王者，以求心安。<br />\n<br />\n②洛德: 洛德&bull;維斯布羅克，第一位發現阿弗列的朱維雅人。為求生存，他率領大量朱維雅人西遷。因其知名度，所以大多數阿弗列人多稱其民族為洛德人。<br />\n<br />\n③納維爾龍: 根據洛德人遠古神話，在大海之中充滿着各聲怪物。而當中納維爾龍是體積最大、性格最為兇猛的巨獸。洛德人認為其是海神之子，所以會在船上雕滿相關圖騰。為求出海遠航平安。"},{"pid":"3864561cc5272cf537f5481b19565d1eec4ba7b7","tid":588509,"uid":118314,"like":0,"dislike":0,"score":0,"citedBy":1,"replyTime":"2018-03-11T14:57:34.000Z","msg":"D字未免太迫 <img src=\"/assets/faces/lomoji/26.png\" class=\"hkgmoji\" />"},{"pid":"798048e0c43399e392c7dd74d070677d281e5c94","tid":588509,"uid":171077,"like":0,"dislike":0,"score":0,"quote":{"pid":"3864561cc5272cf537f5481b19565d1eec4ba7b7","tid":588509,"uid":118314,"like":0,"dislike":0,"score":0,"citedBy":1,"replyTime":"2018-03-11T14:57:34.000Z","msg":"D字未免太迫 <img src=\"/assets/faces/lomoji/26.png\" class=\"hkgmoji\" />"},"citedBy":1,"replyTime":"2018-03-11T15:05:57.000Z","msg":"好啊<img src=\"/assets/faces/lomoji/05.png\" class=\"hkgmoji\" /> <br />\n多謝你既意見，下一篇我會留意下"},{"pid":"8768aa80c19dbdb94d3e49f0f95ec6824a868a43","tid":588509,"uid":165896,"like":0,"dislike":0,"score":0,"citedBy":0,"replyTime":"2018-03-12T04:51:44.000Z","msg":"Lm<img src=\"/assets/faces/normal/smile.gif\" class=\"hkgmoji\" />"},{"pid":"4ac01c920e5891d80a99cf1ba1a9a8bca3a0e4cd","tid":588509,"uid":59819,"like":0,"dislike":0,"score":0,"quote":{"pid":"798048e0c43399e392c7dd74d070677d281e5c94","tid":588509,"uid":171077,"like":0,"dislike":0,"score":0,"quote":{"pid":"3864561cc5272cf537f5481b19565d1eec4ba7b7","tid":588509,"uid":118314,"like":0,"dislike":0,"score":0,"citedBy":1,"replyTime":"2018-03-11T14:57:34.000Z","msg":"D字未免太迫 <img src=\"/assets/faces/lomoji/26.png\" class=\"hkgmoji\" />"},"citedBy":1,"replyTime":"2018-03-11T15:05:57.000Z","msg":"好啊<img src=\"/assets/faces/lomoji/05.png\" class=\"hkgmoji\" /> <br />\n多謝你既意見，下一篇我會留意下"},"citedBy":1,"replyTime":"2018-03-12T06:17:23.000Z","msg":"序章d字真係太迫同密，第一章叫好少少，繼續努力<img src=\"/assets/faces/normal/agree.gif\" class=\"hkgmoji\" />"},{"pid":"85c5c3913ced9133c2b396d9e7c14a93e8c89f5f","tid":588509,"uid":59819,"like":0,"dislike":0,"score":0,"quote":{"pid":"4ac01c920e5891d80a99cf1ba1a9a8bca3a0e4cd","tid":588509,"uid":59819,"like":0,"dislike":0,"score":0,"quote":{"pid":"798048e0c43399e392c7dd74d070677d281e5c94","tid":588509,"uid":171077,"like":0,"dislike":0,"score":0,"quote":{"pid":"3864561cc5272cf537f5481b19565d1eec4ba7b7","tid":588509,"uid":118314,"like":0,"dislike":0,"score":0,"citedBy":1,"replyTime":"2018-03-11T14:57:34.000Z","msg":"D字未免太迫 <img src=\"/assets/faces/lomoji/26.png\" class=\"hkgmoji\" />"},"citedBy":1,"replyTime":"2018-03-11T15:05:57.000Z","msg":"好啊<img src=\"/assets/faces/lomoji/05.png\" class=\"hkgmoji\" /> <br />\n多謝你既意見，下一篇我會留意下"},"citedBy":1,"replyTime":"2018-03-12T06:17:23.000Z","msg":"序章d字真係太迫同密，第一章叫好少少，繼續努力<img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2018-03-12T06:18:24.000Z","msg":"注腳可以同文分開會好d"},{"pid":"fd9f2f1757ecef520ab230f3488dfb9d53574379","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-12T06:45:36.000Z","msg":"<span style=\"font-size: x-large;\"><strong>第二章<br />\nPOV角色：拉法葉男爵</strong></span><br />\n<br />\n亞爾諾蘭①陽光明媚，柔和光線透進粉紅布簾。<br />\n<br />\n雪白肌膚發出碰撞聲響，一把甜美嬌喘既女聲帶着甜蜜呻吟<br />\n「嗯...啊啊...就就快要...」<br />\n<br />\n身後健碩高壯既男士無視陣陣哀求，隨着沖撞聲越演越烈。<br />\n<br />\n女聲哀叫越顯大聲，<br />\n「啊...哈哈，好勁啊」女生無力攤軟系床上。<br />\n<br />\n男士一眼都無望過女生，佢扣好衣鏤、着起皮革、拎起配刀。<br />\n<br />\n「你下次都會黎搵我架可？」女生側卧系床上，全身一覽無遺，把弄着自己啡紅色既頭髮。<br />\n<br />\n「下次？下次先算」男士轉身望着妓女露出微笑，金色長髮隨風飄揚、碧藍色的眼珠使人難以忘懷。<br />\n<br />\n男士輕輕吻一下妓女額頭，當作臨別前既禮物。<br />\n<br />\n「拉法葉男爵，距離比武大會②只剩一個鐘炸」企系門外既侍童一邊幫拉法葉整理行裝一邊囉嗦。<br />\n<br />\n「怪就怪我太持久」拉法葉嘴角自信地揚起。<br />\n<br />\n「主人啊，一間如果趕唔切去比武大會。比人取消資格一定會遭人笑柄，由其是柯茲伯里家族!」侍童眉頭深鎖，彷彿一陣係自己比賽一樣。<br />\n<br />\n拉法葉拍一拍侍童肩膊「我地直接去啦」金髮伴隨着暖和光線，侍童感受到散發自拉法葉身上既自信。<br />\n<br />\n「但你連盔甲都無着...主人啊!我驚你唔死都一身傷。」侍童搖頭嘆氣。<br />\n<br />\n拉法葉一掌打落侍童屎忽，然後得意地話「皮革唔係革咩？有料既裸體都可以吊打對手」跟着佢就仰天大笑，其實係傻笑先啱。<br />\n<br />\n佢一拉韁繩、一下子踏上馬鐙，動作輕盈流暢。<br />\n<br />\n女子探頭而出，「等我番黎再整多次濕吻」拉法葉情深款款地對着果位女子高聲大喊。<br />\n<br />\n「好，我地出發喇」拉法葉輕輕一夾馬肚，隻馬就一支箭飛奔起黎。<br />\n<br />\n兩人騎着駿馬奔馳往肯特堡參加比武大會。<br />\n<br />\n<br />\n<br />\n<br />\n<br />\n<br />\n<br />\n-----------------------------------------------------------------<br />\n①亞爾諾蘭：全阿弗列王國最大城市，人口約2300萬人。亦是王國的首都，是阿弗列的文化及政治中心。<br />\n<br />\n②比武大會：阿弗列王國傳統比賽項目，大分為騎術、步術，往後可細分為：騎矛比武、騎射、馬上劍擊；步術：刺槍、大小二劍及短刃搏擊。"},{"pid":"bfe38d8d75bc45881b5786ec86a96a7e57c0c834","tid":588509,"uid":7583,"like":0,"dislike":0,"score":0,"citedBy":0,"replyTime":"2018-03-13T01:39:15.000Z","msg":"支持<img src=\"/assets/faces/normal/agree.gif\" class=\"hkgmoji\" />"},{"pid":"8dadbd723626976e4e228fce9cb6c36b297c6b2a","tid":588509,"uid":33959,"like":0,"dislike":0,"score":0,"citedBy":0,"replyTime":"2018-03-13T03:55:27.000Z","msg":"lm<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"f840d79dd208dcab0949a7a1ec87915096320b08","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-13T15:05:42.000Z","msg":"<span style=\"font-size: x-large;\"><strong>第三章：<br />\nPOV角色：梅林&bull;温斯特</strong></span><br />\n<br />\n 在卡琳大橋①上各大領主旗幟隨風飄揚，依次序分別系艾林家、盧瑟家、沃蘭家、莫黑森家及温斯特家。<br />\n<br />\n騎士鎧甲系熾熱陽光映照下格外耀眼，一身穿着亮銀色盔甲既騎士系大橋上徐徐前進。<br />\n<br />\n大橋上雖然遊人不絕，對各大家族都敬畏萬分。但一見到温斯特家族②啲人就冷眼旁觀，甚至竊竊私語、恥笑温斯特家族。<br />\n<br />\n我緊握着拳頭，恨不得立即落馬割開呢班人既舌頭<br />\n「梅林，唔洗咁嬲既。口系人地到，我地理唔到咁多架。」温斯特領主 - 布利&bull;温斯特輕鬆地説。<br />\n<br />\n「父親，如果人地唔尊重我地。而我地依然忍氣吞聲，佢地只會更睇唔起我地家族。」我抿着嘴忍着怒火地望向父親，只見父親連回答我既勇氣都無。<br />\n<br />\n入到場後，父親緩緩下馬，佢體型肥胖、面型紅潤，幼長既八字鬚將布利顯得十分有親和力。<br />\n<br />\n雖然係領主，但為人親切、笑容和譪可親，一副慈祥伯伯樣。<br />\n<br />\n我緊隨着佢黎到席位，我地既席位比任何大家族都低一級，但我地家族明明係五大家族之一。<br />\n<br />\n「喂!你地睇下垃圾都學人黎出席比武大會喎」沃蘭家既騎士 - 羅德當眾恥笑。<br />\n<br />\n盧瑟家一個封臣附和「係架，咁一定要有好同差先有比較既」。<br />\n<br />\n甚至連艾林領主都唔留情面<br />\n「做咩坐咁低，不如上黎一齊坐啦。不過無位，不如你自己拎張櫈喎。」<br />\n<br />\n我父親臉色通紅，唔敢發出任何聲音。我面色一沉「抱歉，父親我再去打理一下行裝先」然後轉身就離開。<br />\n<br />\n我靜靜地走到馬廊，輕輕撫摸羅德既愛馬。<br />\n<br />\n指尖仔細感受佢既膚質、肌肉線條。的確係一匹好馬，只可惜非我所用，就絕不可留於世上。<br />\n<br />\n我將啱啱托人買黎既瀉藥放入佢盆水之中，我一邊愛撫隻馬一邊睇着佢飲曬成盆瀉藥。「可惜...可惜」我語帶感嘆地喃喃道。<br />\n<br />\n終於到左騎士矛術比武，對陣既分別係來自柯頓家同沃蘭家。雙方騎士既侍童各自為主人披上鎧甲，沃蘭家既羅德騎士手持暗紅間條紋既長槍，騎系馬上宛如巨人再世。<br />\n<br />\n銅鑼聲一響，兩邊騎士一勒韁繩就騎馬奔騰於賽場上。<br />\n<br />\n沃蘭家既刺槍比起對手長出三分之二，柯頓家騎士必敗無疑。<br />\n<br />\n就系勝利近在咫尺之際，沃蘭家既愛馬忽然仰天嘶鳴、有力既雙腿隨即下跪。柯頓騎士一槍刺入羅德喉嚨，血花飄散滿天、鮮紅血液由羅德喉嚨淺落地上，正好與暗紅刺槍形正鮮明對比。<br />\n<br />\n我見到柯頓騎士勝利過後騎着匹雜種馬系羅德屍體來回幾次，顯然對呢次勝利感到錯愕。或姐佢感謝緊命運女神眷顧佢，如果比佢知道其實呢一切只不過係一包瀉藥既傑作會有咩感受？<br />\n<br />\n不過我更享受沃蘭領主震驚既表情，我要佢知道呢個就係唔尊重温斯特家族既後果，而呢一切只不過係開始。<br />\n<br />\n<br />\n<br />\n<br />\n<br />\n<br />\n-----------------------------------------------------------------<br />\n①卡琳大橋：位一進入肯特堡的路徑，長860米、寬41.8米。於戰時可用作集結大軍、運輸糧草來往皇城。<br />\n<br />\n②温斯特家族：領地位於阿弗列王國南方，主城是瓦霍德蘭得。温斯特家族一直以來都是五大家族之首，可是自瓦斯&bull;温斯特開始便走向弱勢。由其布利&bull;温斯特時期，更成為五大家族的笑柄、連屬下封臣都公言恥笑温斯特家族。"},{"pid":"293c7890c0a7e74cd8b402fb387318262d7712af","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-14T03:04:23.000Z","msg":"<span style=\"font-size: x-large;\"><strong>第四章:<br />\nPOV角色：威廉&bull;曼斯公爵</strong></span><br />\n<br />\n晨曦悄悄走進狹海城①，威廉依然停留系温暖被窩裏。<br />\n<br />\n威廉有着濃厚狹島人②既特徵：棗紅色既頭髮、啞白色既肌膚、瘦長既面形上有着濃密既棗紅眉毛。<br />\n<br />\n厚重橡木門外突然傳黎沉鬱敲鑿聲，重重地撕破寧靜既氣氛。<br />\n<br />\n「威廉公爵，弗格森爵士③有急事求見」門外守衛見無人回應又再敲幾下門。<br />\n<br />\n「嗯...？咩事啊？」嬌柔女聲細細地系威廉耳邊響起。<br />\n<br />\n「無事既，薇雅」威廉温柔咁輕輕錫左佢額頭一下，然後轉身着上淺藍色羊毛衣。<br />\n<br />\n「公爵大人...」弗格森一見到我率先開口<br />\n<br />\n「搵我有咩事？」威廉語調平穩，慢慢步出房間。<br />\n<br />\n「據肯尼伯爵回報，佢既領地 - 維特港附近接連有三條村莊遭到屠戮，錢財盡失、婦女比人蹂躪...④」弗格森強忍怒火，以至佢塊面五官扭曲。<br />\n<br />\n「據幸存者講，班海盜兇殘成性、見人就殺，連老弱婦嬬都唔放過。佢地用短斧粗暴地斬下人頭，然後擺系地上面踢」威廉聽聞後緊鄒眉頭。<br />\n<br />\n弗格森顯然無留意威廉凝重既神色，繼續晃動着佢既羊咩鬚「佢地搭既船好似一條惡龍，彷彿黎自深海一樣令人不寒而悚。」<br />\n<br />\n威廉苦苦思索一番，然後堅定咁回答弗格森「好，弗格森你準備30人馬。我地立即出發視察情況」<br />\n<br />\n「知道，公爵大人我立即準備」弗格森轉身急步走落木級樓梯。<br />\n<br />\n當我擰轉面先發現原來薇雅一直企系房門側邊。<br />\n<br />\n佢係我妻子只有18歲，比我細兩年。<br />\n佢身上既絲質暗紅衣服令佢本身白晳既肌膚更顯高雅、亮金色既長髮系日光下閃閃發亮，水汪汪既大眼睛顯得格外明亮清澈，門外守衛個個都目不轉睛。<br />\n<br />\n我走番入房「我幫你拎左件皮革出泥喇」佢微笑地望着我。<br />\n<br />\n每一次佢微笑我都會不自覺跟着笑，只有佢可以融化到我既內心。<br />\n<br />\n「我幫你着上佢呀」薇雅温柔咁幫我着上皮革，然後用雙手白滑修長既五指幫我扣摟。<br />\n<br />\n佢突然雙手攬着我，嬌小身軀緊緊貼近，以至我可以系寒冷既天氣下依然可以感受到佢暖和既體温<br />\n「你要小心啲啊，唔好又一身傷痕咁番黎」佢扁着嘴抬頭用水汪汪既雙眼望向我。<br />\n<br />\n「我會架喇」我温柔而堅定地回答薇雅。<br />\n<br />\n「公爵大人，弗格森爵士已經準備好馬匹。可以即刻出發」守衛微彎身軀、半鞠躬道。<br />\n<br />\n「我地遲啲見啦」講完就錫左佢一啖，薇雅同樣用粉嫩既櫻桃小嘴回應我。<br />\n<br />\n威廉一翻身就踏上馬鐙，佢緩緩轉頭望向企系堡壘石窗旁既薇雅。<br />\n<br />\n然後一夾馬肚，30多人連同弗格森爵士一齊隨同威廉躍出城門。<br />\n<br />\n薇雅的手輕輕顫抖，一股不安感無法平息、不斷向心中漫延...<br />\n<br />\n<br />\n<br />\n<br />\n-----------------------------------------------------------------<br />\n①狹海城：是狹島的主要城主，曼斯家族的主城。面積約82公頃，人口為8萬5千人左右。狹海城是最接近阿弗列本島的城市，因此城外碼頭停泊着大量本國、遠渡重洋而來的貿易商船。狹海城兵力大約6000人，而這些兵力全隸屬於曼斯家族。<br />\n<br />\n②狹島人：根據傳説狹島人是來自東北方的海上民族 (一説是朱維雅人的分支)，約四千年前遷徙至狹島。狹島人特徵：有着棗紅色頭髮、啞白甚至帶有雀班的皮膚，瘦長的面形。如果你符合以上三點，或許你是狹島人的後裔。<br />\n<br />\n③弗格森爵士：是狹海城的侍衛隊長，也是威廉最信任的親信之一。39歲，體型略胖，但身手敏捷。留有濃密的羊咩鬚，可惜頭髮卻稀薄得只剩幾條頭毛。擅長使人長劍，是絕少數懂得傳統狹島人劍術的侍衛長。<br />\n<br />\n④詳情參見第一章"},{"pid":"d54072376c60711ebd2ab9fb1974bbd6136e900a","tid":588509,"uid":153664,"like":0,"dislike":0,"score":0,"citedBy":0,"replyTime":"2018-03-15T05:31:41.000Z","msg":"正<img src=\"/assets/faces/normal/agree.gif\" class=\"hkgmoji\" />  <br />\n留明"},{"pid":"220fc8f743206f92d7709248c6cd1efb78afd610","tid":588509,"uid":171077,"like":0,"dislike":0,"score":0,"citedBy":0,"replyTime":"2018-03-19T06:25:54.000Z","msg":"<span style=\"font-size: x-large;\"><strong>第五章 ： 埋伏<br />\nPOV角色：洛德</strong></span><br />\n<br />\n黑夜伴隨波濤洶湧嘅巨浪，續漸靠近著維特港郊區東北方嘅鮭魚村。時值春天，鮭魚村遍地迷霧。 <br />\n<br />\n一艘長船穿過海上嘅迷霧，猙獰嘅雙眼彷彿已經發現新嘅獵物。<br />\n<br />\n洛德連同40名左右嘅朱維雅戰士躍身跳去淺灘上面，頓時水花四濺。今次係佢哋第二次西航。<br />\n<br />\n 四十幾人向住小村莊邁進，眼下四周只有一片迷霧。「 我有啲唔好嘅預感」彼拉森用手抹一抹臉上嘅汗珠。<br />\n<br />\n「你咪咁淆底啦! 你係咪男人嚟㗎？」 霍姆語帶挑釁地說。 彼拉森冇多講任何嘢，繼續跟着大隊前進。<br />\n<br />\n佢地摸着迷霧到達漁村入口，今次帶隊嘅係凱拉酋長，佢身高六呎、臉型狹長並留有一頭鮮艷紅髮，身披布革亦無法掩蓋健碩身型<br />\n「洛德你帶20人系村落西面搜索，而其餘18人跟我去東面。剩底兩個番落去守住條船。」<br />\n<br />\n洛德同另外20人打算搜掠一番，但西面村落空無一人。原本應該充滿喧鬧嘅村莊，呢刻卻格外寧靜得駭人。<br />\n<br />\n突然嘅呼嘯撕破靜默，只見一支箭射中一位朱維雅戰士。箭矢射穿頭骨，腦漿同鮮血混和。乳白淡紅嘅液體從臉上流至下巴，從下巴滴落地面。<br />\n<br />\n「盾牆！盾牆！」洛德向着剩餘19人大喊，佢地迅即用平排、並舉起圓盾，以抵擋弓矢無情嘅攻擊。<br />\n<br />\n「呯&hellip;呯...呯」弓矢開始密集地射向洛德佢地，好在圓盾所用嘅木質堅韌，可以擋得着。<br />\n<br />\n「我地要即刻撤番去漁村入口，同凱拉佢地會合」洛德邊用圓盾抵擋箭矢，邊發施號令。一眾人立即由平排防守變為梯形陣，用於系撤退時防止左右兩邊空位受襲。<br />\n<br />\n系撤退過程中，再有幾位戰士犧牲。當洛德一班人撤至漁村入口時只剩低大概12、3人左右，此時凱拉嘅部隊同樣撤退。<br />\n<br />\n兩人會合，並且迅即組合成一支大概24人梯形防禦陣勢，24塊圓盾合并成三層盾牆，可以保護由頭頂至下腰嘅範圍。箭矢飛撞聲漸漸微弱，敵軍弓箭手暫停左攻擊。<br />\n<br />\n取而代之嘅係一排排步兵，總共有三排。第一排係手持圓盾同長劍嘅劍兵、第二排係雙手持矛嘅長矛兵，而第三排則係短弓兵。<br />\n<br />\n敵軍分別由西、中、東三面進逼，每邊都係以三排進攻。「仆佢街...」霍姆暗自罵道，眼看就要比人全殲。<br />\n<br />\n「你地走啦，我地亞達人會頂着！」凱拉向着洛德等人説道，洛德用力拍一下凱拉嘅膊頭，然後帶領其餘人撤退。<br />\n<br />\n「今晚我地系地獄再見啦！」凱拉說完便帶領着其餘14名亞達族人衝向敵軍，進行最後嘅反衝鋒。亞達人身材高大、肌肉發達，系朱維雅裏面係一支出名以力量同義氣著稱嘅族群。<br />\n<br />\n面對着十多名亞達人嘅衝擊，位於中間嘅三排部隊即刻被撞倒。<br />\n<br />\n「殺佢老母！」凱拉高舉巨斧大喊，隨即所有亞達族戰士高聲大吼，進入瘋狂殺戮狀態。敵人雖然身披鱗甲但依然無法抵着刀斧砍開自己嘅身軀。<br />\n<br />\n凱拉雙手一揮，一名敵人頭顱骨連同鐵盔被徹底砍碎。一名亞達族戰士手持長錘，一下子打爆敵人木盾，破爛木刺漫天飛舞。<br />\n<br />\n東面敵軍見狀，一踴而上攻擊凱拉後方。凱拉佢地被敵人團團包圍。<br />\n<br />\n另一方面，西面敵軍亦連續追擊洛德一行人。<br />\n「班契弟真係想逼死我地！」彼拉森高舉圓盾以保護自己細小嘅頭顱。<br />\n<br />\n兩名守船嘅朱維雅人見狀立即用力將船推出淺灘，「我地要掩護佢地推隻船」洛德說完之後就做手勢示意反擊。<br />\n<br />\n「盾牆！」眾人再一次用圓盾抵擋敵軍衝擊。<br />\n<br />\n「等佢地進入攻擊範圍，我地即刻兩邊分開。進行反包圍，突擊後方弓兵」洛德向眾人説完後，便聚精會神準備同敵人交戰。<br />\n<br />\n敵人有如一團狂蜂，盲目衝向洛德等人。一步...兩步&hellip;敵人步伐越走越快、雙方距離越來越近，而洛德等人依然不為所動。<br />\n<br />\n敵人拎着小盾開始撞向洛德「所有人分開！」洛德向着眾人大吼，轉眼間平排嘅部隊一分為二。<br />\n<br />\n敵軍重未黎得切反應，全部都衝向前方。第三排弓兵未黎得及反應，身上就已經比人斬左一刀。<br />\n「殺啊！」洛德瘋狂大吼，敵軍弓兵一遍混亂、胡亂向空位逃去。而第二排矛兵比逃亡嘅弓兵撞倒，成個陣型瞬間都撒開曬。<br />\n<br />\n雙方陷入一場激烈撕殺之中，弗拉基一手舉起兩個敵兵，重重摔系地上。經過一系列血腥斬殺後，追擊洛德班人嘅敵軍已經潰逃。<br />\n<br />\n「佢地已經推開左艘船，所有人上船。」洛德用圓盾擋着箭矢，掩護其他人上船。<br />\n<br />\n系漁村入口右則嘅一處小山丘上，一位留着棗紅頭髮、臉型瘦長嘅人騎着匹高大駿馬。一面淺藍色嘅旗幟系小山上飄揚。<br />\n<br />\n「你係邊個！？」洛德語帶好奇地高聲問到。對方遲疑左一陣，然後高聲回答「威廉&bull;曼斯公爵」。<br />\n<br />\n洛德聽後笑左一笑，然後漸漸遠離人羣嘅視野。「我地一定會再番去」洛德心中暗想。"}]}