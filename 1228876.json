{"tid":1228876,"cid":30,"subCid":0,"title":"（發完夢後）覺得自己有情緒問題嘅入一入嚟","createTime":"2019-06-15T18:38:41.000Z","updateTime":"2019-06-15T18:38:41.000Z","uid":136618,"like":2,"dislike":0,"uniUserReply":1,"replies":[{"pid":"05bacde75760d0b7500ea45aca95496cdf5e5346","tid":1228876,"uid":136618,"like":0,"dislike":0,"score":0,"citedBy":0,"replyTime":"2019-06-15T18:38:41.000Z","msg":"大家好，因為無ACCOUNT所以唯有搵朋友代POST。<br />\n<br />\n首先同大家講一聲對唔住，我自己只有喺６９嘅時侯行過出嚟，而６１２無發過夢。<br />\n主要原因係６９當日行得太耐，我一個肥仔行耐咗個人就散咗，加埋有啲中暑，最後選擇早走。<br />\n原本已經做好咗好多準備，除咗太空卡之外口罩帽長袖衫褲乜撚都帶齊哂諗住上戰場，只不過自己衰ＯＮ９而焗住要走，否則當晚我有機會喺立法會、龍和、告士打...等等嘅地方出現。<br />\n本身係做好埋比人拉嘅心理準備，畢竟賤命一條，同時我相信香港人係有得贏，哪怕我有可能一時鋃鐺入獄都好。<br />\n奈何最後真係做唔到，只能夠喺心中對當晚嘅眾多義士表達自己嘅尊敬。<br />\n<br />\n由６１１夜晚金鐘蓋世太保開始，我就已經周圍睇緊LIVE，而呢一個時侯見到鄺仔、ＡＹ等等泛民議員出手相助嘅時侯，其實心入面喺有一股波瀾，因為我FEEL到，就算佢地以前個朵幾臭都好，呢一刻大家都係為咗香港人出力，試諗吓，如果無佢地制止啲狗，金鐘一帶就真係戒嚴咁撚樣。（呢個時侯真係好想講唔理之前大家對佢地幾有意見，覺得佢地係建制Ｂ隊都好，只要喺呢一個非常時期無阻止我地甚至仲要自己出埋一分力就唔好屌住啦，呢一刻大家真係同路人嚟架。）<br />\n順便想講，唔係想散播失敗主義，但６１２之前嘅我都仲係好擔心，「會唔會其實得個講字？」、「會唔會無人出嚟架...」，甚至開始諗「屌如果今日過撚咗點撚算...」<br />\n「未來」呢一樣真係好撚得人驚，因為面對未知，大家都無CLUE應該做啲咩，可以做啲咩。<br />\n但係，當我見到出嚟嘅香港人不減反增，我喺電腦前係忍唔住喊咗，因為我嘅疑問比各位解答咗，「原來係有咁撚多人願意為香港挺身而出」。<br />\n呢一刻，雖然遲咗好多日，但係我真係好想講，「多謝各位肯企出嚟」。<br />\n<br />\n６１２果日其實真係好撚恐怖，我隔住個螢幕睇都係。<br />\n話警察係狗唔係因為啲咩，係因為覺得佢地係一班畜牲，屌你老母佢地無性架。<br />\n睇每一張有人受傷嘅圖，睇每一條有人受傷嘅片，睇每一條揭露香港警察係點撚樣用「適當武力」嚟應對一班「暴徒」嘅片時侯，個心都係好撚痛。屌你老母，爆頭、吐血、冧低仲要比幾隻狗圍打...<br />\n自己坐喺螢幕後面睇都覺得自己睇到有ＰＴＳＤ咁滯，何況係咁多位有發過夢嘅義士？<br />\n重新講多一次，我真係好多謝各位肯企出嚟。<br />\n<br />\n到撚咗今日，真係覺得自己同之前個POST講嘅一樣，因為呢件事可能會患上抑鬱&mdash;&mdash;雖然其實我一早就有。<br />\n正因為我咁耐以嚟都知道抑鬱起上嚟係幾咁恐怖，所以我想同各位心理開始有不平衡嘅大家講：唔該，求吓你地，真係唔好再追住新聞嚟睇。<br />\n<br />\n其實我都唔撚知自己點解可以頂撚到今日。<br />\n由十年前開始我已經覺得自己有抑鬱（甚至可能係躁鬱，因為細個曾經因為小事嬲撚咗之後打到同學入廠），由五六年前開始惡化，不時會諗「不如跳樓一了百了」。<br />\n我唔撚驚死，但係唔知點解自己係仲有一絲希望。啲人成日話「因為未到最絕望」可能係真，畢竟我家境都未到太差，只係同老豆老母關係差啲。<br />\n但直到一個月前，我真係忍唔住，同屋企人坦白咗自己想睇心理醫生。<br />\n我唔會逼大家睇醫生，但真係想講，你身邊就算唔係個個都理解你都好，但你一樣可以搵到一個志同道合嘅人。<br />\n去同佢地傾吓啦。如果真係無嘅，其實你仲有咁多位連登仔架喎，搵一個人傾訴係可以好有用。"}]}