{"tid":1390447,"cid":5,"subCid":0,"title":"「八月五日和理非關鍵一戰」運動要成功，和理非必需要進化！","createTime":"2019-07-31T06:50:38.000Z","updateTime":"2019-07-31T06:50:38.000Z","uid":85622,"like":0,"dislike":0,"uniUserReply":1,"replies":[{"pid":"2652964171d6c6d5d08bd902003af30d4f501323","tid":1390447,"uid":85622,"like":0,"dislike":0,"score":0,"citedBy":0,"replyTime":"2019-07-31T06:50:38.000Z","msg":"首先想呈清一點，呢個post唔係要求和理非進化成為勇武，而係要和理非將自己行動升級。同時，亦希望透過呢個post，比勇武多一個視角去了解整個運動嘅走勢。<br />\n<br />\n<strong><ins><span style=\"color: orange;\"><span style=\"font-size: large;\"><em>運動嘅推力</em></span></span></ins></strong><br />\n回顧返六七月嘅運動歷程，和理非同勇武可謂互相配合，各自係呢場運動中扮演不同重要嘅角色，令到每次行動嘅成果最大化。<br />\n<br />\n一百萬人和理非咁去上街，政府視港人如無物，即刻宣布繼續二讀。<br />\n六月十二日，佔領立法會一帶，算係勇武嘅第一擊，警方立即武力鎮壓，政府亦以暴動定性。<br />\n激發起二百萬人湧上街，林鄭仍大言不慚，玩弄語言藝術，暫緩修例。<br />\n社會大眾顯然唔收貨，六二十一決定包圍警總，為勇武嘅第二擊。政府被羞辱，卻選擇繼續龜縮，逃避一手造成嘅媧局。<br />\nG20前夕，和理非發起眾籌，創造奇蹟，短時間內係全球多份主要國際著名報章刊登公開信，令香港登上國際時事舞台。多國元首均提及香港反送中運動，卻無法令特區政府回應市民訴求。<br />\n至七月一日，衝擊立法會事件發生。<br />\n然後就係一連串嘅光復行動，其間示威者與警方衝突愈激烈。確實令對方醜態盡露，只可惜面皮卻愈練愈厚。勇武不得不再將反抗力度推高。<br />\n與此同時，宏觀整個七月，和理非嘅行動依然維持於慣常嘅遊行集會示威，各屆發聲亦未能製造太大迴響，令運動升温。<br />\n<br />\n睇返成個過程，其實唔難發現每次行動嘅升級，都係因為政府嘅處理手法不當所組成。而呢啲嘅升級，係相方都可以理解，以及支持。同時間亦會設法令自己嘅行動升級，施加更大的壓力落政府身上。<br />\n<br />\n但係七月開始，兩者間對比之下，勇武嘅行動會係運動中顯得不太協調，社會亦開始出現不滿嘅聲音。但面對無賴嘅政權，決策一次比一次更荒謬，勇武手足愈趨激進嘅行動其實可以理解。但問題嘅原因其實在於和理非並未能跟上運動嘅節奏，同一時間將行動升級。係呢個情況底下，政府開始無視勇武一切嘅行動，並繼續定性示威者為暴徒，不斷打壓。假如和理非仍不聲援，只會有更多唔甘心嘅勇武手足走出黎，去進一步捍衛香港，令到佢地與其他抗爭者嘅理念有所脫軌。而和理非就只好眼白白見住更多嘅年輕人鍛送自己嘅前途同未來。<br />\n<br />\n所以黎緊八月五日，全城大罷工，各理非一定要企出來，因為將會決定性咁影響今次嘅運動發展！<br />\n<br />\n<strong><ins><span style=\"color: orange;\"><span style=\"font-size: large;\"><em>對勇武手足之諫言</em></span></span></ins></strong><br />\n<br />\n喺和理非未進化之前，切勿再將行動升級。<br />\n<br />\n要令上左年紀嘅和理非了解、接受、及擁護勇武嘅行動，就必須要用時間，同埋理由去說服佢地。坦白講，勇武衝擊立法會同埋劍指中聯辦嘅行動入面，都有機會令和理非失去忍耐同支持。教條主義，和理非之所以係和理非就係因為心裡始終有佢自己嘅底線，呢D標準係要慢慢咁解除落黎。<br />\n<br />\n衝擊立法會事件入面見到，有大部分和理非一開始都未能夠同意勇武嘅做法，除左大量嘅文宣外，相信一定係立場姐姐展露人性最光輝一面、感動蒼生嘅訪問片段，令到好多和理非對勇武嘅印象改觀。<br />\n<br />\n而突擊中聯辦，就正正係政府嚴重錯誤嘅部署，搞左個元朗黑夜出黎，直接搶走所有鎂光燈，淡化左勇武嘅行動。<br />\n<br />\n就七月幾次嘅行動去睇，和理非並未有太支持勇武嘅行動，大多只係本著兄弟爬山，各自努力嘅心態去令運動前進。但係呢個情況下，勇武嘅行動，要轉化成為比政府嘅壓力，就會顯得比較果難。<br />\n<br />\n更重要嘅係，民陣搞嘅幾次活動，最後都變左做勇武行動。呢D傳統泛民組織，難免會有所顧忌活動被騎刧，擔心得失一部分和理非嘅支持者，而去猶豫應否吹大雞嘅呢個決定。<br />\n<br />\n所以希望各手足，呢段時間要有耐性，因為要成功，再要有突破，就要須睇下一眾和理非究竟可唔可以承接今次運動嘅進程，繼續讓民眾動力滾下去。<br />\n<br />\n<strong><em><span style=\"color: orange;\"><ins><span style=\"font-size: large;\">和理非之進化</span></ins></span></em></strong><br />\n罷工確實能夠令政府施加丁點的壓力，但要召集一定數量嘅香港人參加今次嘅罷工活動便有一定難度，所以罷工一定要有目的。究竟點樣可以令罷工變得更有意義，令到更多人參與呢，我諗呢個好值得大家去討論一下。"}]}