{"tid":2415125,"cid":18,"subCid":0,"title":"可唔可以推俾各校的stat tutor 作為教材去做反面教材討論","createTime":"2021-02-20T04:11:22.000Z","updateTime":"2021-02-20T04:11:22.000Z","uid":298653,"like":0,"dislike":0,"uniUserReply":1,"replies":[{"pid":"c3b4d11c6cd4509ff705489fc5243a09ace9d9d4","tid":2415125,"uid":298653,"like":0,"dislike":0,"score":0,"citedBy":0,"replyTime":"2021-02-20T04:11:22.000Z","msg":"<span class=\"large\">可唔可以推俾各校的stat tutor 作為教材去做反面教材討論?<br />\n可唔可以叫各校的stat lecturer comment 吓?</span><br />\n<br />\n立場新聞全文: <a href=\"https://www.facebook.com/permalink.php?story_fbid=269922547839777&amp;id=100044661003469 \" data-sr-url=\"https://r.lihkg.com/link?u=https%3A%2F%2Fwww.facebook.com%2Fpermalink.php%3Fstory_fbid%3D269922547839777%26id%3D100044661003469%20&d=8a%2F9oMJQTUqWgqWpHd%2BbkqkErG%2BwP2VMcW32eObqVUU%3D&h=3f9c920c\" target=\"_blank\">https://www.facebook.com/permalink.php?story_fbid=269922547839777&amp;id=100044661003469 </a><br />\n~~~~~~~~~~~~~~~~~~~~~~~~~~~~~~~~~~~<br />\n【 科興數據粗製濫造，誤差闊過西隧。 】<br />\n早前我都批評過，香港政府同專家組，遠遠比不上巴西政府，疫苗數據透明度極低，拒絕主動向公眾交代更多詳細資料，永遠都係講啲唔講啲。<br />\n我當然要為大家，睇一睇佢地偷偷地低調放上網嘅報告。一睇就知點解。（報告全文Link放於文末。）<br />\n一句總結科興疫苗嘅試驗結果：研究粗製濫造，數據誤差極大，所謂「合格」純屬僥倖。<br />\n&mdash;<br />\n因為證據不足，智利政府限制長者唔可以接種科興疫苗。香港政府就反其道而行，決定長者優先接種，用專家委員劉教授嘅講法，「未到統計學上有意義」，「係一種感覺」。<br />\n我就唔講感覺嘅，數據係咩呢？<br />\n支持科興疫苗或者政府官員會話：研究顯示有效率51%。但只要大家睇下份報告嘅全文，會搵到一句：四百幾名長者試驗結果，<strong><span class=\"red\">95%可信區間：負166%至91%。（負數嘅有效率，係指打完疫苗中嘅機率更高</span></strong>，而關於咩係可信區間，可睇我早前文章，此處不重複：<a href=\"https://bit.ly/3qDDgHj\" data-sr-url=\"https://r.lihkg.com/link?u=https%3A%2F%2Fbit.ly%2F3qDDgHj&d=8a%2F9oMJQTUqWgqWpHd%2BbkqkErG%2BwP2VMcW32eObqVUU%3D&h=f681026a\" data-auto-link target=\"_blank\">https://bit.ly/3qDDgHj</a>）<br />\n黎搞笑㗎喎，有冇再差啲嘅數據？咁嘅研究結果，已經唔係「未到統計學上有意義」咁簡單，係直程做左等於無做。亦都係點解，智利當局禁止科興用係長者身上，因為跟本唔知打左有冇用。<br />\n打完啦，長者「安心出行」馬照跑舞照跳啦，又唔會有機會接種第二隻真係安全有效嘅疫苗，結果先發現原來無用，我真係恭喜你。仲有人想推話打左疫苗就可以有健康碼，可以有特權做咩，未打就唔做得，反智。<br />\n&mdash;<br />\n早前大家都知，科興疫苗有效率係50%。政府專家早兩日記者會竟然話有62%，又咩一回事？<br />\n50%，係兩劑隔14日接種嘅數據。（誤差區間：36-62%）<br />\n62%，係兩劑隔28日接種嘅數據，試驗人數僅有約1500人，少得可憐。<br />\n誤差區間：14-84%，又係闊過西隧，斷估。<br />\n而當隔28日接種嘅成效，但數據做得咁差嘅時候，香港政府專家組決定按科興建議，比巿民隔28日接種，以得到14-84%不等嘅有效率。簡單講，即係白老鼠。<br />\n&mdash;<br />\n成份報告，所有數據，明眼人一睇就知係粗製濫造，為左趕工唔落後於歐美疫苗，草草了事。根本就未有足夠多嘅試驗對象，去獲得一個更精準、更少誤差嘅數據，就是但求其公佈。做左八千人，發現得50%，先臨急臨忙試下轉做隔28日打，搵得嗰1500人做28日試驗，趕到個一啲都唔準嘅62%數字出黎，就袋住先，即刻趕住交數，唔再詳細啲做好佢了。擺明為左追趕歐美大廠，係都犧牲質素，只講速度，好肉酸。<br />\n個誤差值大到咁，即使得出一個50.6%嘅平均值，都唔可信。只要個研究過程中，有少少機率上嘅誤差，唔好彩多一個半個人染病，可能個數字已經變左49%，就連世衛嘅最低要求都達唔到。<br />\n科興疫苗，跟本就係僥倖「合格」，事實上有幾有效，冇人知。<br />\n<br />\n...........................<br />\n全文請到立場新聞: <a href=\"https://www.facebook.com/permalink.php?story_fbid=269922547839777&amp;id=100044661003469\" data-sr-url=\"https://r.lihkg.com/link?u=https%3A%2F%2Fwww.facebook.com%2Fpermalink.php%3Fstory_fbid%3D269922547839777%26id%3D100044661003469&d=8a%2F9oMJQTUqWgqWpHd%2BbkqkErG%2BwP2VMcW32eObqVUU%3D&h=b84ec742\" data-auto-link target=\"_blank\">https://www.facebook.com/permalink.php?story_fbid=269922547839777&amp;id=100044661003469</a>"}]}