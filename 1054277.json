{"tid":1054277,"cid":6,"subCid":0,"title":"熱刺又輸波　前4席位凍過水！","createTime":"2019-03-09T17:10:05.000Z","updateTime":"2019-03-09T17:10:05.000Z","uid":86030,"like":1,"dislike":0,"uniUserReply":1,"replies":[{"pid":"b1b70154c1de8c0d9f2e2cdeb97721800ecbfecb","tid":1054277,"uid":86030,"like":0,"dislike":0,"score":0,"citedBy":0,"replyTime":"2019-03-09T17:10:05.000Z","msg":"啱啱喺歐聯殺入8強嘅熱刺，返到英超繼續沉淪！熱刺周日(9號)喺英超作客志切護級嘅修咸頓，領先1球之下竟然反輸1比2，近4場聯賽第3度落敗兼只得1分，依家只係領先踢少1場嘅曼聯同阿仙奴3分及4分，比第6位嘅車路士踢多2場但只領先5分，以熱刺目前嘅狀態，前4位置真係凍過水！<br />\n<br />\n熱刺今場有領隊普捷天奴停賽，但中場主將迪利阿里傷愈復出，上半場表現完全冇問題，基斯甸艾歷臣喺22分鐘妙射罰球中楣已經響起警號，4分鐘後哈利卡尼同迪利阿里美妙配合後，接應後者妙傳近門射入，令人覺得熱刺可以輕鬆袋晒3分。<br />\n<br />\n不過，下半場形勢完全逆轉，修咸頓搶番唔少攻勢，76分鐘先憑恩華利尼近門射入追成1比1，到81分鐘「聖人」禁區頂博得罰球，近況大勇嘅中場禾特普斯罰球直射入網，修咸頓反勝後全軍退守，成功保住護級寶貴3分。"}]}