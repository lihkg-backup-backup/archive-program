{"tid":1243369,"cid":33,"subCid":0,"title":"給仍有疑惑，甚至仍支持政府的朋友的一段話","createTime":"2019-06-19T12:11:31.000Z","updateTime":"2019-06-19T12:11:31.000Z","uid":204883,"like":1,"dislike":0,"uniUserReply":1,"replies":[{"pid":"87cd838b7dc53a8fd2b290768143ddf01c58d886","tid":1243369,"uid":204883,"like":0,"dislike":0,"score":0,"citedBy":0,"replyTime":"2019-06-19T12:11:31.000Z","msg":"以下可能有少少長，但都希望各位可以睇完<br />\n經過近兩星期的時間，我好高興見到有好多好多有心的朋友，出來支持。但同時見到仍有好多人仍然支持呢個政府，呢一班所謂的「警察」，我覺得好痛心。佢地見到有咁多的學生，示威者被暴打，被「警察」開槍擊中，仍可以講「警察」只係為左平定局面，使用「合理」的武力、「警察」都有受傷啦、「警察」都好慘嫁等言論。我感到非常失望，有幾多的學生、市民係和平合法的示威區入面被「警察」用多種高殺傷力的武器鎮壓。可能你會話示威者都有擲磚啦。示威者總共擲過幾多塊磚，幾多支鐵棒，我真係一對手都數得完。班「警察」仲要係全副裝備，有盾牌有頭盔，就算中左都只係受到少少的皮外傷。咁樣就要用一百多粒的催淚彈甚至開槍？你地見唔見到班示威者傷成點？有人吐血，有人差許失明，甚至有人需要入深切治療部。人數遠遠超過政府所講的「五位暴徒」。試問呢一種真係合理的武力？「警察」真係好慘？唔好意思，我完全唔覺得。<br />\n想講平時我即使對政府有所怨言，我都唔會上街遊行示威，相信609、616的部分市民都一樣。可能怕辛苦，可能要工作。但呢一次，呢一件事，真係激起市民滿肚的怒火，先有如今的局面。甚至有人因此付出自己的性命。而換來的只有一堆的廢話，對遊行的市民的訴求無一有回應，試問咁樣的政府仲值得我地支持？<br />\n你可能覺得我地係盲目反對政府，反對逃犯條例。我唔講自由唔講理想，你地知唔知條例一過會有幾多的商人會徹離香港，到時香港經濟大危機，你可能工都會無得返，呢個就係你所想見？你話唔想香港變逃犯天堂，你數到有幾多個逃犯係曾經逃至香港？有的都只係政治犯。如果你怕有陳同佳等的重犯逃至香港，政府大可以用日落條款，一次性引導等多種方法，政府對此隻字不提有咩原因，你可唔可以話比我知。<br />\n現時呢一個政府，搞出咁大件事，有民怨、有人命、有危機。仍然可以死撐要求市民比機會，如果咁都仲可以比機會咁相信香港政府的問責制係毫無作用，淪為外國的笑柄，咁愛國愛港的你地真係可以接受？<br />\n我好希望睇到呢到的你地可以面對現實，認清現屆政府的真面目，我唔係話要求你地支持我地去衝擊，但最低限度唔好再支持現屆如此無恥的政府，唔好再比藉口佢地係到做真正禍港賣港的事。<br />\n咁多位621不徹不散！"}]}