{"tid":1287178,"cid":7,"subCid":0,"title":"〈娛樂乜乜乜〉你寧願做譚詠麟定係周柏豪？","createTime":"2019-07-05T06:00:12.000Z","updateTime":"2019-07-05T06:02:23.000Z","uid":49391,"like":0,"dislike":0,"uniUserReply":1,"replies":[{"pid":"5fd07e871a8a69861e7a7dec679547219b65966f","tid":1287178,"uid":49391,"like":0,"dislike":0,"score":0,"citedBy":0,"replyTime":"2019-07-05T06:00:12.000Z","msg":"<img src=\"https://images-news.now.com/newsimage/NewsImage/2019-07-05-10-46-30w6BaKnx2.jpg\" data-thumbnail-src=\"https://i.lih.kg/thumbnail?u=https%3A%2F%2Fimages-news.now.com%2Fnewsimage%2FNewsImage%2F2019-07-05-10-46-30w6BaKnx2.jpg&h=a55d2a92&s={SIZE}\" /><br />\n【<a href=\"http://Now.com\" data-sr-url=\"https://r.lihkg.com/link?u=http%3A%2F%2FNow.com&d=dy0aigSTvaZIWgiFf%2BaM%2BKQBVxexyTzYM5wEVuQb9nQ%3D&h=77a1715e\" data-auto-link target=\"_blank\">Now.com</a>娛樂】活喺呢個時勢嘅香港，做歌手真係唔容易。歌手係靠把口搵飯食，但就往往由把口出事，開口就瀨嘢，咁好難做喎。<br />\n<br />\n瀨嘢都分好多種，一係好似譚詠麟咁，胸有成竹，睇準差佬呢啲高尚職業被人踩到變地底泥，佢呢啲老叔父，曾經嘅香港第一男歌手，點可以唔出嚟幫差佬講幾句好話，點醒啲無大無細嘅𡃁仔？<br />\n<br />\n佢錯喇，而家佢都好後悔，後悔到要人安慰，幾乎可以形容為千年道行一朝喪。佢衰乜？衰戇居，離地，完全錯判形勢。唔係講緊邊一方強定弱嘅形勢，而係take side要背負幾多後果嘅形勢。<br />\n<br />\n中立嘅，都未必有好下場。周柏豪就表演畀大家睇，咩叫真正嘅無辜。佢一直以來，應該話咁多年來，都係擺出個避戰嘅態度，非必要都唔主動講自己意見，佢係聰明人，知道多一事不如少一事。咁無壞㗎，咪等人哋解讀囉，反正佢唔開口，你都好難搵位入佢。<br />\n<br />\n但佢開咗口，不過只係講啲好中立嘅嘢，叫人登記做選民之嘛！就被啲盲毛叫佢唔好上大陸搵食，仲幫佢改咗個名，叫「港獨豪」。<br />\n<br />\n登記做選民同叫人唔好周圍掉垃圾、唔好醉駕、同埋得閒去捐血無乜分別，都係想人做個好公民。民主派要票，建制都要票㗎！唔通政府畀錢落廣告叫人登記做選民，係政府資助港獨咩？呢啲係咩邏輯？<br />\n<br />\n唔講道理仲要勁激烈，上綱上線就梗㗎啦，仲要一嚟就話佢港獨，無得一步步嚟，完全二分法非黑即白。所以柏豪同校長唔同，佢無錯判形勢，佢衰乜？係衰做乜都錯！畀著你，係咪都會瀨嘢㗎喇，你寧願自己衰戇居，定係衰無辜？<br />\n<br />\n文：魯連"},{"pid":"1818815b2616108fe6f01a7957776b5566087598","tid":1287178,"uid":49391,"like":0,"dislike":0,"score":0,"citedBy":0,"replyTime":"2019-07-05T06:02:23.000Z","msg":"但譚詠麟都有呼籲人登記做選民,點解就唔話佢港獨?<img src=\"/assets/faces/fs/smile.gif\" class=\"hkgmoji\" /><br />\n<a href=\"https://lihkg.com/thread/1282283/page/1\" target=\"_blank\">https://lihkg.com/thread/1282283/page/1</a>"}]}