{"tid":179305,"cid":6,"subCid":0,"title":"[成蟲上身]美國記者問小豬: 有無信心捧世界杯?","createTime":"2017-03-30T07:05:22.000Z","updateTime":"2017-03-30T07:12:01.000Z","uid":19654,"like":0,"dislike":0,"uniUserReply":0,"replies":[{"pid":"1a729c0c6933f9e562be2013d76889eeb2ed1b24","tid":179305,"uid":19654,"like":0,"dislike":0,"score":0,"citedBy":0,"replyTime":"2017-03-30T07:05:22.000Z","msg":"影星成龍曾經喺2010年表示，覺得巴塞隆拿或者AC米蘭會贏得南非世界盃，震驚13億人，咁啱德國中場舒韋恩史迪加啱啱由曼聯轉投美職聯芝加哥火燄，日前出席記者會時，竟然有位記者「成龍」上身咁問：「隨着你加盟球隊，芝加哥係咪可以有合理期望，向世界盃邁進？」話晒「小豬」都踢過大半季曼聯，心諗自己啲英文冇理由差到咁，同球會代表密斟一輪，係咪講緊世界冠軍球會盃呀？<br />\n<br />\n不過，呢位記者決定重組句子再問過：「小豬你嚟到呢度，覺唔覺得芝加哥嘅世盃目標係一個實際可行嘅期望？」世盃，真係世盃！球會經理終於忍唔住出聲，解釋番球會係冇份踢世盃嘅，仲擅自將條Q改造美公盃&hellip;&hellip;其實Cup（盃）同Club（球會）嘅讀音確實有啲似，會唔會個記者係想問，小豬可唔可以幫火燄變成世界級球會呢？至於火燄twitter就繼續抽水，喺一張小豬訓練相度附以#RoadToRussia嘅hashtag，講笑話小豬真係可以領軍衝擊俄羅斯世盃！<br />\n<br />\n<img src=\"/assets/faces/lomoji/10.png\" class=\"hkgmoji\" /> <img src=\"/assets/faces/lomoji/10.png\" class=\"hkgmoji\" /> <img src=\"/assets/faces/lomoji/10.png\" class=\"hkgmoji\" />"},{"pid":"9ef1e9ee1881a95b3700492802e8b5c80cea3a13","tid":179305,"uid":29784,"like":0,"dislike":0,"score":0,"citedBy":0,"replyTime":"2017-03-30T07:12:01.000Z","msg":"美國不嬲本土聯賽冠軍=世界冠軍<br />\nnba , nfl 都係咁"}]}