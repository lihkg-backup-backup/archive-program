{"tid":338279,"cid":5,"subCid":0,"title":"得番七百日嘅自由（四） 諷刺手法係有力武器","createTime":"2017-07-28T05:06:21.000Z","updateTime":"2017-08-04T19:18:51.000Z","uid":92301,"like":4,"dislike":0,"uniUserReply":0,"replies":[{"pid":"ee5097106ec3952ac39344f0c7dea62c2d96f64d","tid":338279,"uid":92301,"like":0,"dislike":0,"score":0,"citedBy":0,"replyTime":"2017-07-28T05:06:21.000Z","msg":"以諷刺手法評論政治，由來已久。張堅庭早年嘅電影，黃子華嘅金句，《100毛》嘅改圖，甚至係網上網下嘅政治漫畫，都係政治諷刺嘅一部份。諷刺文章，有時候批評政府，有時候討論民情，係凝聚民意，建立共識嘅一部份。<br />\n<br />\n早年英國國會辯論並非公開，傳媒無權直接報導國會言論。於是傳媒就派記者旁聽會議，然後將言論改頭換臉，變成父子之間或者夫婦之間嘅爭論刊出。到政治人物開始用傳媒放風，傳媒又唔想直接刊登政壇耳語，亦係將政壇耳語化成故事刊登，加上約定俗成嘅人物設定，讀者可以自行將人物同事情連結，慢慢就演變成英美政治文化。香港嘅政治漫畫，甚至互聯網所造就嘅抽手文化，都係來自依一個傳統。<br />\n<br />\n當然，我明白政治現實異常殘酷。有志「為香港做野」嘅同道，政治敏感度都會比較高，好可能係感覺到果種政治壓迫嘅窒息感，先會義憤填胸，繼而有動機去做野。所以對我哋而言，最好每篇文章都邏輯無瑕，可以奉為經典。假如流露感情，則要將敵人鬧到狗血淋頭，最好以粗口加詛咒令敵人死後入地獄。所以其他人就算立論接近，一旦文筆輕鬆，都會被解讀為輕挑。<br />\n<br />\n但係港豬之所以係港豬，有時候唔係唔肯醒，而係佢地真係政治敏感度比較低，感受唔到我哋經歷緊嘅壓迫感。<span style=\"color: red;\">對於港豬，譁諷手法反而更為入耳。同佢地講《零八憲章》被和諧，佢地未必明白事情嘅嚴重性，但係小熊維尼變成敏感詞，佢地就明白政權有幾瘋狂。<br />\n<br />\n善於統戰者，更深明議論文並非凝聚民意之法。觸發文化大革命嘅導火線，係一套京劇，而非一篇議論文，就係最好例子。所以係未來幾百日，貢獻最大嘅，未必係論述層面再鑽牛⻆尖。反而將論述連接入地（建制派一直做緊），化為小朋友都明白嘅例子，長遠更為有用。Reddit近年就將依個心態，簡稱做ELI5 ：Explain Like I am 5。而諷刺、笑話、各式抽水方法，都可以好有效。</span><br />\n<br />\n<a href=\"http://polymerhk.com/articles/2017/07/19/39157/\" data-sr-url=\"https://r.lihkg.com/link?u=http%3A%2F%2Fpolymerhk.com%2Farticles%2F2017%2F07%2F19%2F39157%2F&d=IXY7YwodEPksHdSaf6ZxPR4KspRE1ZdqvS7v6cf6aI4%3D&h=57577e76\" target=\"_blank\">http://polymerhk.com/articles/2017/07/19/39157/</a>"},{"pid":"4588762de600cc2043e6503afae9ff2e63567315","tid":338279,"uid":92301,"like":0,"dislike":0,"score":0,"citedBy":0,"replyTime":"2017-08-04T19:18:51.000Z","msg":"<img src=\"/assets/faces/normal/smile.gif\" class=\"hkgmoji\" />"}]}