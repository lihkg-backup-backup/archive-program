{"tid":739926,"cid":6,"subCid":0,"title":"[皇馬基因］莫迪歷捲貪腐案　克國球迷恨之入骨","createTime":"2018-07-12T12:43:33.000Z","updateTime":"2018-07-12T13:49:52.000Z","uid":20634,"like":7,"dislike":1,"uniUserReply":3,"replies":[{"pid":"4ad44b66ebe7a8a9e51334eb999ae1e6f6595519","tid":739926,"uid":20634,"like":0,"dislike":0,"score":0,"citedBy":0,"replyTime":"2018-07-12T12:43:33.000Z","msg":"克羅地亞歷史性殺入世界盃決賽，「魔笛」莫迪歷受到全球球迷追捧，不過令人意外嘅係，克羅地亞國內有相當大部份嘅球迷，完全唔Like呢位球星，更視莫迪歷為國家罪人！點解？因為莫迪歷捲入咗克羅地亞球壇史上最大型嘅貪腐案，更被指控庭上「做假證供」包庇貪官，隨時面臨5年監禁！ <br />\n<br />\n莫迪歷喺國內嘅負面形象，最大原因係佢同「貪腐魔頭」馬米關係密切。做過薩格勒布戴拿模副主席同克羅地亞足總副會長嘅馬米，喺當地球壇可以話係隻手遮天。2015年，馬米被控貪污、逃稅及侵佔罪，莫迪歷等多位國腳都被傳召上庭，全國球迷都希望可以將馬米繩之於法，勢估唔到莫迪歷竟然作出令球迷O咀嘅證供。 <br />\n<br />\n疑似包庇馬米嘅莫迪歷，喺法庭上大玩失憶，對於自己喺薩格勒布戴拿模嘅人工、轉會分帳、國家隊首演時間等問題，通通都以「唔記得」作回應。最關鍵係，莫迪歷庭上突然改口供，指佢同馬米就轉會熱刺嘅合約，並非供詞所講嘅「事後簽署」(即係並非違法)，明顯要放生馬米。 <br />\n<br />\n不過，馬米今年3月仍被判罪名成立，要監禁6年半，只係馬米已經走佬去到波斯尼亞，無意返克羅地亞服刑。可憐莫迪歷就成為眾矢之的，佢家鄉四處都有攻擊佢嘅塗鴉，細個走難嘅舊居亦被掛上抗議橫額，決賽周前更加被檢察官控告畀假證供，一旦罪成會面臨5年監禁。莫迪歷如果可以帶領克羅地亞捧盃，或者可以扭轉民心，用冠軍為自己贖罪。"},{"pid":"d5170302072e040769c1492f542891c15ff7be20","tid":739926,"uid":162406,"like":1,"dislike":5,"score":-4,"citedBy":1,"replyTime":"2018-07-12T13:31:05.000Z","msg":"其實好難做㗎，可能佢係摩迪啲恩人、貴人、對佢有恩，我覺得正常都唔會冒呢個險俾假口供。<br />\n不過企喺國民嘅立場又唔會咁諗<img src=\"/assets/faces/normal/frown.gif\" class=\"hkgmoji\" />"},{"pid":"7a8276cd149128f7773e671c52a837dad28ccdb5","tid":739926,"uid":77788,"like":1,"dislike":0,"score":1,"citedBy":0,"replyTime":"2018-07-12T13:32:36.000Z","msg":"此回覆已被刪除"},{"pid":"42efe9a33fbec24224940ac5086e7eaa8a3763e9","tid":739926,"uid":20634,"like":0,"dislike":0,"score":0,"citedBy":0,"replyTime":"2018-07-12T13:49:52.000Z","msg":"<img src=\"/assets/faces/normal/smile.gif\" class=\"hkgmoji\" />"}]}