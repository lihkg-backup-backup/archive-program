{"tid":386437,"cid":6,"subCid":0,"title":"如果維他之寶琴晚有得選會唔會贏","createTime":"2017-09-04T00:57:50.000Z","updateTime":"2017-09-04T03:12:26.000Z","uid":8883,"like":0,"dislike":0,"uniUserReply":0,"replies":[{"pid":"4f9dfde145525a066913af76115f9260474ed829","tid":386437,"uid":8883,"like":0,"dislike":0,"score":0,"citedBy":0,"replyTime":"2017-09-04T00:57:50.000Z","msg":"屌你老味亞視，今晚唔屌柒你個廢台真係對唔住自己！枉我由《我和彊屍有個約會》一直撐你撐到而家，累我係酒樓畀人笑到面黃！<br />\n話說今晚公司收早，去咗樓下間酒樓食晚飯，命水好派到張靚台，坐正係電視側邊，見到播緊亞姐選舉。數下手指，自己因為返工賺錢糊口，已經兩三年冇睇亞姐選舉，今晚機緣巧合，仲要播緊泳裝環節，條條女有前有後，咁就梗係坐定定一路食一路睇啦。<br />\n<br />\n如是者睇咗泳裝加淘汰環節，我見坐係旁邊幾位叔伯父都睇到笑笑口，好亢奮咁，就同佢地講：「呀~~今屆亞姐啲質素幾得喎！正撚過港姐好多！」點知班叔伯借鳩咗聾耳陳對耳咁，完全冇理我。Fine~ 搭訕冇人理，有幾失威，我年中遇唔少，家常便飯啦，繼續睇囉！<br />\n<br />\n如是者睇到去公佈冠亞軍結果，真係好緊張！事關由我坐低食飯果刻，一路撐嗰個叫咩「維他之寶」嘅俄妹竟然殺到入冠亞！我忍唔住坐係個位度望住個電視起勢咁大叫「維他之寶！維他之寶！」但旁邊班叔伯仍然笑笑口咁，冇咩反應。我心諗：咁拘緊托柒咩，一齊叫先High㗎嘛。<br />\n<br />\n最後公佈賽果，維他之寶拎得個亞軍，冠軍比個中國妹拎咗，我坐番落個位大叫：「屌！有咩理佢贏架！」呢個時候身邊一陣笑聲，其中一個咬住牙籤嘅阿叔笑住同我講：哥仔，你上年冇睇咩？個選舉上年㗎喎！我心諗：咁撚搞笑？！即刻睇番亞姐場景個Board，屌你老味，真係寫撚住「2010」，當堂面都黃撚埋，即叫部長埋單。埋單時個仆街部長仲要忍住笑咁安慰我同我講：唔緊要啦，亞視係咁㗎啦！<br />\n<br />\n屌你老母化西！亞視你有冇譜架？上年亞姐選舉都夠膽拎撚番出嚟播，仲要揀番暑假播畀塊蕉皮我踩！你執撚咗佢啦屌！全部呀！一花一草一塊石仔一粒塵埃！總之係亞視嘅嘢全部同我執撚晒佢呀仆街！"},{"pid":"efec7a3ede40479bafaa8ae6127fbedcf3141f0c","tid":386437,"uid":11354,"like":0,"dislike":0,"score":0,"citedBy":0,"replyTime":"2017-09-04T03:12:26.000Z","msg":"hi gary"}]}