{"tid":451456,"cid":1,"subCid":0,"title":"一向無神論嘅我，竟然落法令男朋友回頭","createTime":"2017-10-29T08:43:59.000Z","updateTime":"2020-06-13T08:22:24.000Z","uid":121831,"like":20,"dislike":11,"uniUserReply":34,"replies":[{"pid":"9fad4c5617d1d277dd61703479aa68b248e2b2e4","tid":451456,"uid":121831,"like":0,"dislike":0,"score":0,"citedBy":1,"replyTime":"2017-10-29T08:43:59.000Z","msg":"呢件事應該算係我人生中嘅黑歷史，今日寫出黎當係了一個心結，我4月就結婚喇，從此呢個經歷會埋藏喺我心底，唔會再提起。<br />\n<br />\n我以前以為兩個人相愛到白頭係一件理所當然嘅事，我同未婚夫係大學同學，相愛6年基本上係模範既一對。但係我無諗過原來我最信任嘅人會背叛我，果種痛就好似跌落一個無底深潭。我更加無諗過我會去落佢法，靠鬼神去做佢番黎。確實佢依家同個出面個女人係斷左，對我亦好好，甚至係比以前更好。但係你問我係咪開心，我真係唔知。"},{"pid":"0d89f82c5c6a7d52efada147f4d8bc8ce2c5dcb7","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T08:44:35.000Z","msg":"回想起過去六年，我只可以話自己太天真太傻，將戒心放到最低，甚至係零。因為我係大頭蝦，我嘅所以密碼都會俾佢知道，相反佢既，我從來都唔過問。佢好好仔，高大細心，事業亦起步中，對我同對我屋企人更加係好好。以前朋友講笑話佢係筍盤，叫我睇緊啲，但係我真係當係講笑，我曾經覺得我地之間嘅感情係無人能夠理解。我地亦答應對方，一世都唔可以去judge對方嘅忠誠。<br />\n<br />\n可惜，一切承諾只係喺當刻有效，所有諾言都會被時間推番。"},{"pid":"1ce2dade7e8ecbcb5a82b3560bed84fd62bf576a","tid":451456,"uid":129931,"like":0,"dislike":0,"score":0,"citedBy":0,"replyTime":"2017-10-29T08:45:41.000Z","msg":"勁"},{"pid":"c9db509a481253c3341f6e69de364b8965075e37","tid":451456,"uid":87750,"like":4,"dislike":1,"score":3,"citedBy":0,"replyTime":"2017-10-29T08:47:40.000Z","msg":"<img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> 你落左咩法"},{"pid":"a54ca824e6b85df793770e467e6fb3c33ff0290e","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T08:49:16.000Z","msg":"其實大家可以當故事聽下就算，每個人緣份深淺唔同，我有效果亦唔等於大家有效果<br />\n<br />\n繼續講，事情發生去年8月，佢係公司既中層，手下黎個兩個fresh grad trainee，一男一女。其實佢異性緣旺我一早知，只係我好信任佢，而果個女仔細佢咁多，我驚都驚佢其他女同事先。<br />\n<br />\n由於果時係佢果行嘅旺季，佢成日OT，不過係成team一齊O。有時我會等佢一齊晚飯，不過好多時都等到變宵夜。漸漸我開始喺佢口中提起呢個小妹妹，原來係我地同一間大學嘅師妹。有時會讚佢好勤力好抵得諗，肯捱肯做，比另外一個trainee男仔好好多。諗番我真係好岸居，果時我竟然仲讚埋一份，叫佢唔好留人做咁夜，始終係女仔，(苦笑)。<br />\n<br />\n而我同呢個女仔係有一面之緣，有次我等男朋友收工，佢同呢個女仔一齊落樓，大家有傾有笑。當男朋友介紹我嘅時候，係用朋友！無錯，佢話約左朋友食飯，即係我。。果時我真係一啲一啲感覺都無，我無諗到原來一切都係有徵兆，原來男人講大話係咁自然。"},{"pid":"bf1e9c3249593046e8b2e2516ed6f315174379b1","tid":451456,"uid":41543,"like":0,"dislike":1,"score":-1,"citedBy":0,"replyTime":"2017-10-29T08:50:30.000Z","msg":"留名"},{"pid":"de498773838f56ecfaef32d3224b00d44bed9433","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T08:50:57.000Z","msg":"講下我點發現佢地吧，其實由發現到佢同我講分手，只係十日間嘅事，六年情，真係可以話玩完就玩完。<br />\n<br />\n佢手機嘅密碼我一向知，因為就係我地嘅紀念日。但係果晚食飯，我發現佢密碼改左，比著平時，我可能會直接問，可能真係女人係有直覺既，我睇到新密碼頭三個字，然後默默記住。果晚去左佢度，佢沖涼嘅時候，我開始撞佢蜜碼，撞左三四次，我登入到。我睇佢whatsapp，最頂係一個女仔樣嘅對話，名只有一個單字，係佢女下屬嘅英文名開頭。以前嘅對話記錄全部都del晒，最新嘅只有一句: B, 尋晚你舒服嗎？<br />\n<br />\n我睇到之後眼淚不斷不斷咁流，但係喊唔出聲。我放好佢部電話，坐喺佢張床度，我好想扮無事，但係眼淚係咁流係咁流。<br />\n<br />\n呢個時候佢沖完涼，我努力扮鎮定，但完全鎮定唔到。佢一拍我膊頭，問我咩事，我淨係識對住佢喊，喊到不停震，不停震。。"},{"pid":"862358ea026b7656835cdf68090e3e6ac6671275","tid":451456,"uid":93266,"like":1,"dislike":7,"score":-6,"citedBy":0,"replyTime":"2017-10-29T08:53:10.000Z","msg":"<a href=\"https://lihkg.com/thread/441101/page/1\" data-auto-link target=\"_blank\">https://lihkg.com/thread/441101/page/1</a><br />\n<br />\n#1<br />\n西部未被開發<br />\n10 日前<br />\n急需要筆錢，16萬到<br />\n早幾個月又係急用錢on99咁不停問唔同公司借<br />\n搞到tu由b去到i <br />\n依家所有數連埋卡數應該有11、12萬左右<br />\n有冇人可以幫下我<img src=\"/assets/faces/normal/cry.gif\" class=\"hkgmoji\" />"},{"pid":"3d8647d2b4a27f36217446ac5045920696907fa8","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T08:53:29.000Z","msg":"佢都無我辦法，然後佢睇左一睇自己電話，可能發現左個女仔發俾佢嘅whatsapp變左已讀。然後佢同我講，佢有啲事要處理，不如我走先。<br />\n<br />\n我果刻開始就好後悔，我喊住話我唔走，唔好叫我走，佢淨係話今晚唔適合見面，叫我冷靜，番屋企先。我唔肯走，大叫大喊，問佢點解叫我走，點解要咁對我。。<br />\n<br />\n最後我冷靜左小小，自尊心又作祟，話係你叫我走。。。唉，我一上車又後悔，我text佢，佢無睇亦無覆。。<br />\n<br />\n之後幾日，我嘅心情真係好複雜，我好嬲，無主動搵佢，但亦無再喊，表面好似好冷靜。我以為佢會好快搵番我，但係無。一日又一日咁過，去到第六七日，佢都係無搵我。<br />\n<br />\n好吧，我當自己認輸，我想心平氣和搵佢傾，解決件事。而我亦高估左自己，我以為我一搵佢，佢就會氹番我，好似以前鬧小矛盾咁。。。點知，一切都只係我自己嘅幻想。我扮平常咁問佢做緊咩，佢回左兩個字，番工。我再問忙唔忙呀，食左飯未，唔好餓親，不如今晚見個面？佢亦只回左我一個字，忙。<br />\n<br />\n我開始忍唔住，我喺公司但完全做唔到野，我衝左出公司門口打俾佢，我打俾佢，佢就cut線，我發左癲咁打，打到佢關機。我再打佢公司，迫佢聽電話，佢問我，可唔可以唔好再搵佢。<br />\n<br />\n真係好心痛，我問，究竟係指今日唔好再搵，定以後都唔好再搵。。佢話唔知，叫我唔好迫佢<br />\n<br />\n直至真係分手果一日，我每日都會關心下佢，發我地嘅合照俾佢，希望可以令佢諗起我地之間嘅回憶，但佢一律無回，或者只回emoji。。。"},{"pid":"822663d8c41221d0adc8f9fb457138c65d9d62cb","tid":451456,"uid":50,"like":0,"dislike":0,"score":0,"citedBy":0,"replyTime":"2017-10-29T08:55:09.000Z","msg":"<img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" />"},{"pid":"5b0ef010f9559c12ff2ff22e97cd588549c0b9c3","tid":451456,"uid":121831,"like":1,"dislike":2,"score":-1,"citedBy":0,"replyTime":"2017-10-29T08:58:12.000Z","msg":"打左兩次分手果日都無啦啦無左。。。講左大家比較有興趣嘅，我嘅做法之路<br />\n<br />\n我一共做左三個師傅，歷時三個月。第一個係泰國阿贊，我飛左去泰國做，對我身體做成反應，但係無效果。第二個係正統道家師傅，我俾錢去天津做左三場和合道場，只可以話個師傅算準左一啲事情嘅發生，但係對關係改善都係無用。最後一個係我快到放棄嘅時候，朋友介紹嘅大陸民間師傅，用嘅係陰法，其實唔係大家想像咁恐怖，到呢一刻我覺得係呢個法幫我做到佢番黎。<br />\n<br />\n其實我知道呢件唔係一件光彩嘅事，有得揀我一定想靠自己去復合，但係當我所有所有努力都盡晒，都一啲用都無嘅時候，呢條路係我最後最後嘅唯一選擇。我講出黎係了自己一個心結，唔係鼓勵大家去做。只係呢個經歷真係好難忘，我亦唔能夠同現實中嘅朋友分享，忍左好耐，想搵個地方宣洩下。<br />\n<br />\n我逐個逐個師傅去講，講下呢條不歸路"},{"pid":"902b81b8a21c8dbd8812fd4ccd884f12d9cdb174","tid":451456,"uid":121831,"like":0,"dislike":1,"score":-1,"citedBy":0,"replyTime":"2017-10-29T08:59:18.000Z","msg":"首先講下泰國情降，果時覺得人生好無意義，不斷上網搵一啲回心轉意嘅方法，然後就搵到有啲泰國佛牌，例如女大鬼，狐仙果類。但自己又有啲驚，但係真係覺得係最後一步，所以最後都係膽粗粗，去左旺角一間佛牌店。<br />\n<br />\n入到去，成間店密密麻麻好多泰國佛牌，尤其係地下一尊尊五顏六色嘅像，之後問店主係鬼仔，令到我感覺好窒息，有可能係心理作用，但係真係暈暈地。店主係一個中年男人，幾nice，佢聽完我嘅情況，推薦左一個骨灰女靈體俾我，我15 16，但係最後都要左，盛惠8000幾。店主話供白飯，鮮花，化妝品，&quot;姐姐&quot;就會搵我入我男朋友嘅夢，令佢每日都諗起我，唔會再搵小三。<br />\n<br />\n其實俾完錢之後我馬上後悔，因為真係好驚俾屋企人發現，於是我折返佛牌店，同老細講。佢聽完我個情況，話不如我直接個做強力嘅法事，一次見效，之後只要戴住聖物，就可以49日內令男朋友回頭。我問係咩法事，佢話係「情降」，如果係以前嘅我，我一定唔會相信，但係到左果一刻，覺得係一根救命草。<br />\n<br />\n店主問我想唔想親身去，因為果時真係唔想留喺香港，每個地方都有同佢嘅回憶，所以就一口話好。其實回頭諗番自己真係非常大膽，一個女仔跟人地去異地。<br />\n<br />\n最後我碌卡離開，一共30000，自己再另外負擔自己嘅機票。價錢的確係一個十分痴線嘅數子，係我個幾月人工。但係果一日，我俾錢嘅時候係無比無比咁開心，因為我覺得真係幫到我，我每日都想快啲出發，早一日出發，男朋友就早一日番黎。"},{"pid":"a03c68d1e920806ce3c46d065abf1418eb55f864","tid":451456,"uid":121831,"like":0,"dislike":1,"score":-1,"citedBy":0,"replyTime":"2017-10-29T08:59:48.000Z","msg":"多謝大家支持 T-T 其實我好多時寫寫下都會喊<br />\n<br />\n講下我去泰國做情降嘅事，果次親身去做嘅得我一個，另外仲有一啲，就係俾材料，然後中介帶過去俾師傅作法嘅。所謂材料，就係頭髮、指甲，或者對方著過嘅衣物。好抱著，我一樣都無。。。好失敗。(為左以防萬一，我復合之後都keep左佢頭髮，唉)<br />\n<br />\n果時我咩材料都無，問師傅點，師傅話我親身去就得，另外要做完之後再供一樣法物，當然，又係錢。<br />\n<br />\n阿師傅叫阿贊x玉，大家上網搵應該好易搵到。佢個壇好多好多像，同埋有好多好亂嘅白線，問翻譯，佢話果啲係做結界用嘅經線。等左一陣，終於到我，師傅示意叫我跪底，低頭。其實成個過程我好辛苦，大約跪左成四個鐘，唔旦止雙腿麻到不得了，個頭好痛，不斷耳鳴，好似飛機降落有氣壓咁，成個頭好漲。<br />\n<br />\n果時我覺得呢種就係所謂嘅有感應，覺得咁樣係好猛好勁，所以我做完之後，即使成身非常唔舒服，但係我都係好開心嘅，因為我覺得自己受少少苦根本唔算咩，佢會番黎一切都係值得。"},{"pid":"d8696f35be37829757f2024616741b9857bf9937","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:00:16.000Z","msg":"當然結果係無用，如果唔係我都唔洗之後繼續我艱辛又痛苦嘅和合之路。<br />\n<br />\n不過呢個情降，對我真係做成反應，我可以同大家分享下。做完第一晚，我仲喺泰國，喺酒店訓果晚我就開始發夢，但係夢到嘅唔係我男朋友，而係我初戀男朋友。夢境內容係大概一啲拖下手仔咁。其實我無咩在意，但係好奇怪，到我番左香港，個情況都係咁。個情降話係49內會有效，超過49日就叫失敗。而其中30日以上，我晚晚都發夢，但係問題係，發黎發去都係一啲其他異性，好無厘頭，例如中學同學，中學老師，以前曖昧過嘅男同學等等，但係淨係夢到我男朋友一次！而晚晚都會有啲親熱行為，不過全部都係發乎情 止乎禮果種，即係無上床，但會錫下，擁抱。<br />\n<br />\n我果時精神狀態非常唔好，因為我以前一般好少發夢，依家夢黎夢去又唔係自己男朋友。我問佛牌店，佢都答唔到我，淨係話係好嘅反應，因為法已經喺我身上生效。"},{"pid":"6aef6d56abe492bf7572bede03f11f0ddb578994","tid":451456,"uid":104138,"like":0,"dislike":1,"score":-1,"citedBy":0,"replyTime":"2017-10-29T09:00:17.000Z","msg":"唔通係性交轉運?<img src=\"/assets/faces/normal/@.gif\" class=\"hkgmoji\" /> <img src=\"/assets/faces/normal/@.gif\" class=\"hkgmoji\" /> <img src=\"/assets/faces/normal/@.gif\" class=\"hkgmoji\" /> <img src=\"/assets/faces/normal/@.gif\" class=\"hkgmoji\" />"},{"pid":"6f143b515dd35aa73d08193251d112a56306505e","tid":451456,"uid":121831,"like":0,"dislike":1,"score":-1,"citedBy":0,"replyTime":"2017-10-29T09:00:58.000Z","msg":"<blockquote><a href=\"https://lihkg.com/thread/441101/page/1\" target=\"_blank\">https://lihkg.com/thread/441101/page/1</a><br />\n<br />\n#1<br />\n西部未被開發<br />\n10 日前<br />\n急需要筆錢，16萬到<br />\n早幾個月又係急用錢on99咁不停問唔同公司借<br />\n搞到tu由b去到i <br />\n依家所有數連埋卡數應該有11、12萬左右<br />\n有冇人可以幫下我<img src=\"/assets/faces/normal/cry.gif\" class=\"hkgmoji\" /></blockquote><br />\n搞掂左啦有心<img src=\"/assets/faces/normal/angel.gif\" class=\"hkgmoji\" /> <br />\n呢個post係轉載嘅 認真你就"},{"pid":"b4f3a47c1aa07e7dcdd24986fc0fddab3532853a","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:01:22.000Z","msg":"要補番講下我地分手嘅事，如果唔係之後嘅事大家會好難理解。但係其實我唔係太想詳細回憶番，因為對我黎講真係太痛。<br />\n<br />\n大概就係佢不停避我，到我去佢公司樓下等佢，要佢講清楚，佢都唔肯落黎。最後我地連一面都無見，佢張所有野都喺一個19分鐘嘅電話入面交待晒。真係唔係好想回憶，大意就係佢厭了，唔想再一齊，佢搵到比我更適合嘅人，希望我放過佢。<br />\n<br />\n咩叫希望我放過佢？其實呢句係令我最難受嘅說話，一開始係佢追求我，6年關係入面我地相處得好和平，我亦好努力做好一個女朋友嘅角色，無數次我地傾起未來，結婚，買樓。但係到今時今日，佢一句叫我放過佢。"},{"pid":"d3d8127786d11f4ec81e8fdc1d4e4f538e6e9a85","tid":451456,"uid":121831,"like":2,"dislike":0,"score":2,"citedBy":0,"replyTime":"2017-10-29T09:02:27.000Z","msg":"講番個情降，我日日好虔誠按聖物，幾乎日日都發怪夢，而師傅分咐，呢49日我係絕對唔可以主動搵對方。我好聽話，每日都好想搵，但每日都忍住，到忍唔住嘅時候，就開whatsapp睇佢online offline，其實佢一到夜晚就會不斷online，我估係同個女仔chat吧，到佢唔online嘅時候，我又會諗，係咪同緊個女仔一齊。<br />\n<br />\n結果，呢49日當然無任何事發生，我好嬲個中介浪費左我49日，因為我每日都係希望滿滿咁醒，好失落咁失眠直至入睡。個老細由一開始話我呢個case好易成功，去到過左一個月之後，話我呢啲情況一般都好難，當初只係幫我試試，問我洗唔洗再請多啲聖物，令佢地快啲分手。之後到到期，佢再張個責任推落我度，話係我唔專心，所以先會夢到其他男人。但我點唔專心？我全副心思都放落呢件事，呢個男人身上，每日都幻想佢番黎嘅情境。我會同佢講，唔緊要，番黎就好。最後佛牌店老細仲勸我搏多次，俾個7折我，即係21000，叫我去做多次！好過分！<br />\n<br />\n有姊妹pm我傾泰國佛牌，我奉勸大家一句，千期唔好！因為真係無用！喺我身上係活生生嘅例子，而且香港好多中介都係食水好深，唔成功只會叫你加錢再做再做！而且，我走上和合之路之後，對呢方面多左了解，明白點解情降對我一啲用都無。因為法不過海，有啲事，泰國嘅鬼神根本管唔到咁遠。<br />\n<br />\n打番呢段經歷出黎其實好奇妙，見證左我從一個無神論嘅人，慢慢變化。當然我係唔鼓勵大家迷信，只係有啲野，原來係真實存在。依家我初一十五都會食素，發誓從此唔再食牛肉，多謝上天俾我嘅一切。"},{"pid":"4afb8645839c61e5c82f5a810eb272a1f9b8e659","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:03:12.000Z","msg":"其實我男朋友唔係賤男，如果佢以前係對我唔好我都唔會千方百計想佢回頭，可能每個人都會有迷途嘅時候，只要佢依家好好對我，唔再搞三搞四，我就願意原諒佢。。<br />\n<br />\n---<br />\n<br />\n為左多謝大家嘅支持，我再分享多少少有關情降嘅事，然後先進入我搵第二個師傅嘅故事<br />\n<br />\n其實做左情降係有好多禁忌，唔同師傅唔同人會有少少唔同，但大同小異。首先係唔可以主動聯繫對方，呢個其實我一直諗唔通，但係我第三個師傅都叫我咁做。其實反正我搵佢佢都唔太理我，如果仲可以正常溝通，我仲點會做法，唉。<br />\n<br />\n另外，唔食得生肉，以見血為一個準則，即係食扒都要嗌全熟，唔可以食魚生。仲有一個，我覺得係個泰國佛牌店自己加嘅，就係唔可以問咁多。佢話係犯口戒，會令個情降失效，但係回頭諗，講真我覺得只係一個令我唔好問長問短嘅藉口。。<br />\n<br />\n其他我聽過一啲仲離譜，不過唔係我呢個情降師傅，包括唔可以過橋，連搭車都唔可以。。另外仲有唔可以喺衣架下面經過，唔可以俾人摸頭等等。。"},{"pid":"1eb98204433bfd0e9b187ddb71e5b09269113b8e","tid":451456,"uid":121831,"like":0,"dislike":1,"score":-1,"citedBy":0,"replyTime":"2017-10-29T09:10:30.000Z","msg":"多謝大家咁熱烈嘅討論，回覆，同PM<br />\n不過其實我係睇唔晒嘅，如果無覆實在唔好意思，統一講聲sorry<br />\n<br />\n趁依家放break，又講一講，其實大家就當一個愛情故事去睇吧。來來去去相愛都係一見鍾情，日久生情；分離都係因為經了解而分開，由愛生恨，或隨時間變淡；重聚只不過係回到起點，發現最適合自己嘅原來早已出現。世界上嘅情節往往都係重重覆覆，但從來無感同身受呢回事。<br />\n<br />\n確定情降徹底失敗，係因為我見到個女仔喺ig嘅一張相。果一排好興玩Pokemon go，我本身見男朋友Facebook換左張卡比獸頭像，我淨係知佢有玩。但我一直無個女仔嘅資訊，而且因為我send過一封inbox去男朋友facebook之後，我已經俾人block左，睇唔到男朋友同咩人有互動。<br />\n<br />\n果時我地分手嘅事唔係太多人知，得2個好frd嘅大學同學都知，大家都好錯愕。其中一個佢好幫我，當男朋友facebook同ig有咩update，或者有咩人like就會話我知。有日，佢話搵到疑似係個女仔嘅ig，但係加左private，根本睇唔到。皇天不負有心人，我叫一個男仔朋友幫我加，終於睇到。其實都係吃喝玩樂相為主，仲有啲自拍，嗯，眼大大嘅一個女仔。<br />\n<br />\n直至其中有一張，佢用另一部電話影住自己部電話個mon，係玩緊Pokemon go。個背景&hellip;係我男朋友屋企嘅一角，背景係影到少少床單同地板。。其實真係到你好熟悉一個人嘅時候，佢家裏嘅一格瓷磚，你都會認得。床單，係灰色間條，係我喺無印買嘅。<br />\n<br />\n然後我又開始後悔，後悔一開始拆穿呢件事，後悔去尋根究底，依家俾我睇到，咁又點？分手嘅痛，被背叛嘅痛，加上做完情降日日帶住希望，然後一剎那落空嘅痛，感覺好窒息，好難過。我會幻想，從前我訓嘅半張床，依家訓喺上面嘅再唔係我，我為佢屋企零食櫃添滿嘅零食，依家係俾第二個女人享用緊，甚至佢地訓醒沖涼，用嘅沐浴露，味道都係我揀嘅。<br />\n<br />\n如果我話一啲恨都無，絕對係呃你嘅。最恨最恨大概係果個時候，終日沉迷神神鬼鬼，個人亦因為個情降變得好神經質，小小事就會喊。<br />\n<br />\n中間我搵到好多算命，都遇到好多奇人同神棍，可以日後慢慢再講，直至我搵到第二個師傅。我係花左唔少錢都無成功，但我完全無怪佢，因為佢幫我解決左情降遺留落黎嘅問題，同埋佢係正統道家法事。黎緊就講我點搵到呢個師傅，同埋喺天津道觀做左三場道場嘅事。"},{"pid":"c2562bbe46dae6c12e3eb2c119fe8d8e2f2bab66","tid":451456,"uid":130690,"like":3,"dislike":3,"score":0,"citedBy":0,"replyTime":"2017-10-29T09:10:47.000Z","msg":"報復啦，你唔係天真到以為乜都唔做佢就會返黎你身邊下，攞啲錢去整容，隆胸乜都好都好過落降頭下哇<img src=\"/assets/faces/normal/dead.gif\" class=\"hkgmoji\" />"},{"pid":"f91b2643454d78e555da45fa91e1272cfd8db983","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:11:40.000Z","msg":"有，之後講，因該係好細碎嘅事，幾個巧合串埋一起，好似佢事業上出左小意外，個第三者對佢講大話，我地偶然遇番，到佢媽咪約我&hellip;全部野係好巧合。如果係期待好玄巧，好多神神鬼鬼野，是無的。<br />\n<br />\n依家嘅我&hellip;整體黎講係知足而幸福嘅。一個男人回頭，無論係自然定法事，其實作為佢伴侶都要有心理準備，我係喺恨同原諒中作出選擇，既然番左黎，我同自己講就唔好再提起，唔好翻舊帳。當然扮無事發生過係無可能，經歷左咁多，我都成長左，唔再係當初嘅小女人"},{"pid":"bba97c616e257247a31a773f960a04964e9b04de","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:12:15.000Z","msg":"講到點解要搵第二個師傅，其實部分原因係因為泰國情降有手尾，唉，我知道係自作孽，所以我講過經歷出黎，等大家引以為戒，泰國野真係唔好掂，唔好人財兩空，甚至影響埋自己<br />\n<br />\n其實情降失敗後，除左個店主叫我再做我唔肯，我都有嘈佢叫佢加持。就係有一日佢同講加持完之後，我喺香港番番下工，個頭又係好漲痛，開開下會我都要中途出房抖抖。當晚開始就嚴重失眠，係輾轉反側果種，好唔安樂，同之前傷心，喊，掛住果種唔同。結果維持左幾日，我對紅已經佈滿紅絲，同埋左眼咁岩又因為戴con發炎，個樣好似拍劇啲妖精咁。<br />\n<br />\n到左周末，同屋企人飲茶，我媽咪有個朋友外國番黎香港，佢修左佛好多年，佢話因為自己長期唸地藏經，對呢啲事好有感覺。佢見到我，問我係咪出夜街，暗示我身上有野。不過我屋企人喺度，我唔可以講自己去左泰國，屋企仲供左牌，所以我死撐話無事，只係工作忙唔夠訓。事後番屋企，我媽咪話個auntie話我身體有堆影，注意，唔係一個，係一堆。<br />\n<br />\n果時我先意識有問題，於是我問一個學算命學法嘅朋友，見佢facebook成日post呢方面嘅野。當然唔敢講全部，結果佢介紹左第二個師傅，即係喺天津做道場嘅師傅俾我，係正統道家正一派，做左三場法事，其中一場係處理情降嘅手尾。<br />\n<br />\n唉，之後發現，原來果個泰國阿贊放出去嘅鬼仔，根本唔係干擾對方，全部都係干擾我。"},{"pid":"6255cd4aa2c788cad6d7f192ce2608f8d070723e","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:13:26.000Z","msg":"其實大家講嘅道理我都明，道理嘛，往往係知易行難。所以我講，人與人之間，永遠無感同身受。你喺我字裏行間感受到我嘅傷感同無助，其實連現實中嘅一半都無。<br />\n<br />\n好多謝大家花時間勸我，但係到左呢刻，我選擇嘅，只會係好好生活落去，好好地珍惜眼前人。如果唔信有鬼神嘅人，何不當呢個帖，睇成一個守得雲開嘅故仔去睇？<br />\n<br />\n同埋年尾我都要OT，有時又同佢一齊唔方便，會儘量抽時間寫完，唔係有心講啲唔講啲"},{"pid":"a0456e338447abc9bcaf310fe0f9f93965ea5450","tid":451456,"uid":55375,"like":2,"dislike":0,"score":2,"citedBy":0,"replyTime":"2017-10-29T09:14:24.000Z","msg":"多謝大家咁熱烈嘅討論，回覆，同PM<br />\n不過其實我係睇唔晒嘅，如果無覆實在唔好意思，統一講聲sorry"},{"pid":"1acc41631786e974c64f5e96f750bb9227b3d1d5","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:15:29.000Z","msg":"<blockquote> 點解要對付你？</blockquote><br />\n其實唔係有心要對付我，唉，只可以話呢法行錯方向<br />\n<br />\n另外第三個師傅同我講，啲人往往追求有感應，所以啲師傅放法嘅時候，可能會73比例咁放，放三成俾你，令你有感應，覺得個法到左。而呢啲係與和合無關嘅法，純粹係令你相信佢，覺得佢有能力。我都覺得呢個講法合理。"},{"pid":"6454a6215a03bb50e4d33b0baf008fb66925a6cf","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:16:20.000Z","msg":"第二個法事係正統道教科儀，所以規格規模一切都比較大，當然價錢亦唔平，25000人仔，仲有啲戒律要嚴守<br />\n<br />\n一共做左三場，都係喺天津一間觀度做，因為果期有啲大道場做緊，本身領頭果師傅就喺合肥果面果去嘅。有15 16諗過唔過去睇，但係諗到過去又要洗一筆錢，同埋我果輪成日病，啲假都所剩無幾。加上去到都係睇科儀，要做足一日一夜，所以我決定唔去睇，叫師傅個徒弟發啲相俾我，見到疏文就得。<br />\n<br />\n所謂疏文，我以前都唔知係乜，唔知理解得有無錯，類似係一張狀紙，寫低你有咩事想解決，有咩困難，然後上達請神去解決，比我地平時拜神唸唸有詞正規好多。而我每場道場都係分開做，因為要分開日子，第一場係處理左情降嘅手尾先，之後兩場先係和合，請神幫我地續番姻緣線。<br />\n<br />\n其實我本身對呢個法事都抱有一定信心，因為好奇怪，我做完第一場之後三日，我就開始訓到覺，亦再無怪夢。師傅話我應該某一晚會見到一團金光入夢，就係神明收到我嘅求救，但係可能我真係無咩感應，係凡人一個，我真係無夢到，但係係訓得好舒服，一夜無夢果種。<br />\n<br />\n做完第一場之後，個人鬆左，但係未可以馬上做第二三場和合住。我個人好心急，亦覺得唔可以坐以待斃，淨係靠神打救，所以我做左個決定，我嘗試約男朋友媽咪食下午茶。"},{"pid":"82b539032cd3b207c884481426a1f14c3040b42a","tid":451456,"uid":119223,"like":5,"dislike":0,"score":5,"citedBy":0,"replyTime":"2017-10-29T09:17:37.000Z","msg":"痴線婆的故事 <img src=\"/assets/faces/normal/sosad.gif\" class=\"hkgmoji\" /> <br />\n如果單野係真的話，終有一日又多單情殺案上報 <img src=\"/assets/faces/normal/banghead.gif\" class=\"hkgmoji\" />"},{"pid":"66fb37f928cf743364f7d7b6920d628fa31063c7","tid":451456,"uid":122596,"like":0,"dislike":0,"score":0,"citedBy":0,"replyTime":"2017-10-29T09:18:24.000Z","msg":"痴撚線<img src=\"/assets/faces/normal/clown.gif\" class=\"hkgmoji\" />"},{"pid":"2942fa7edfcbaf1b758842f3721f424ab1429047","tid":451456,"uid":31069,"like":2,"dislike":0,"score":2,"citedBy":0,"replyTime":"2017-10-29T09:18:27.000Z","msg":"<blockquote>多謝大家咁熱烈嘅討論，回覆，同PM<br />\n不過其實我係睇唔晒嘅，如果無覆實在唔好意思，統一講聲sorry</blockquote><br />\n呢句我都睇唔透<img src=\"/assets/faces/normal/sosad.gif\" class=\"hkgmoji\" />"},{"pid":"b04aaa10e725a15024019fb348935b272ac1dec7","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:18:28.000Z","msg":"有件事。其實大家唔信，可以當故仔睇，當娛樂，我寫出黎係想舒發下，亦唔係炫耀依家自己靠作法可以點點點，我都付出好多，好用心去經營關係。同想大家引以為戒，鬼神係存在，但唔係我地可以隨便供養，同埋我都無需要花成近十萬去賣呢個廣告，所有泰國同大陸師傅嘅look card，入數紀錄我都有。我收到pm有人叫我唔好再講泰國師傅，後果自負。好的，咁我唔再講吧，但係大家心裏要明白。<br />\n<br />\n好，呻完。講下我去約男朋友媽咪嘅事，果時正正係節日前後，我whatsapp佢媽咪，話好耐無見，雖然依家同佢個仔做唔成男女朋友，但都希望我地好來好去，同埋佢係長輩，我想孝敬下佢。當然我心入面絕對唔係想好來好去咁簡單，我目標得一個，就係想復合！唉，但係其實我都係厚住面皮去搵佢媽咪，因為我地以前因為一啲問題勞氣過。以前因為佢媽咪好中意小朋友，想抱孫，成日提，但係我就無咁嘅打算，所以有次真係頂左幾句，講生左又要教又要養，男朋友都好支持我，我地唔會生，激親佢。唉，回想起，以前真係太老定，覺得做定人地家新抱，所以得罪未來奶奶。<br />\n<br />\n果次硬住頭皮去約，其實都好尷尬，佢媽咪都推左幾次，但係我繼續厚顏，影晒啲海味，話買晒野喇，唔好推啦咁求佢。最後終於約到佢媽咪出黎食tea，佢話個仔都有帶過個女仔上黎，但係都係等屋企無人果時。咁聽完我都定啲，起碼都無咁快見家長。然後我當然都含蓄地表達我一直等緊男朋友回頭，但仔大仔世界，佢媽咪都唔好意思講啲咩。<br />\n<br />\n其實一切都好似係冥冥中自有主宰，就係我呢個舉動，引發我第三個師傅做完法之後，其中一個陰差陽錯。"},{"pid":"aa8d318c84f2e001ccaf9d277fb47e622b9e14c8","tid":451456,"uid":50,"like":4,"dislike":0,"score":4,"citedBy":0,"replyTime":"2017-10-29T09:18:30.000Z","msg":"快啲post la<br />\n你都係轉帖姐"},{"pid":"5d15e700ac7dbfaf00668c61799d51327a61a261","tid":451456,"uid":121831,"like":0,"dislike":8,"score":-8,"citedBy":0,"replyTime":"2017-10-29T09:19:05.000Z","msg":"<blockquote>痴線婆的故事 <img src=\"/assets/faces/normal/sosad.gif\" class=\"hkgmoji\" /> <br />\n如果單野係真的話，終有一日又多單情殺案上報 <img src=\"/assets/faces/normal/banghead.gif\" class=\"hkgmoji\" /></blockquote><br />\n屌原來我唔記得加返轉載喺前面<img src=\"/assets/faces/normal/sosad.gif\" class=\"hkgmoji\" />"},{"pid":"a11fd90e04666736537483c3f680cb5e11a66f20","tid":451456,"uid":149324,"like":0,"dislike":1,"score":-1,"citedBy":0,"replyTime":"2017-10-29T09:19:24.000Z","msg":"屌你老母 寫小說就一早落標題啦仆街"},{"pid":"d120936ae9b5f810badae4044581732bf17b560f","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:19:44.000Z","msg":"大家唔好催我啦，我打字好慢<br />\n<br />\n道家嘅和合法事，要睇過兩個人有無緣份先可以做，點解當初我咁相信，因為佢查事真係好準。師傅講得出我地幾時識，關係一直點，甚至話我地嘅感情應該過唔到2016立秋。的確係，同我地正式分開嘅日子，只係差幾日。同埋道家師傅俾到好大期望我，佢幫我推邊一日男朋友會番黎搵我，總共有兩日，話如果呢兩日男朋友唔番黎搵我，即係法事失敗。<br />\n<br />\n我之後觀察過，果啲日子都係一啲節氣，問道家師傅，佢話每逢節氣，能量會轉換，加上上禀左祖師，我地嘅紅線會重新連接。可能本身得番10-20%，依家會大大增加到80%。果時道家師傅仲同我講，佢有信心我男朋友一定一定會喺果兩日番黎搵我，但係可唔可以再續前緣，就要睇自己努力。如果把握得住，我地2017就有機會動婚。<br />\n<br />\n科儀我無去睇，但大概知道係做左一日一夜，由6個師傅一齊去唸咒唸經。當然唔係我一個包場，因為包場太貴，同場亦有其他幾個人，但問過道家師傅，只要神到左，做幾多個信士都係一樣，唔會影響效果。<br />\n<br />\n做完法事之後，我會有一套點喺道觀嘅燈陣，師傅可以透過觀察燈嘅明暗而知道我同男朋友各自嘅狀態。點完之後，唉，師傅淨係話我果盞燈一直好飄，意思係我心態狀態唔好，話我個人好唔開心。確實係，果排我曾經有諗過輕生，但諗諗屋企人，諗諗屋企狗仔，我唔捨得。不過日子只係湊合過，好似行屍走肉咁，番工等放工，有時候望仲住mon會流眼淚。覆email嘅時候，因為我有個working partner 同我男朋友一樣英文名，次次cc佢嘅時候，我個心都痛一痛。<br />\n<br />\n咁我再問咁我男朋友果盞點，問佢係咪一樣過得唔好，師傅說唔係，佢好好，過得好開心。其實我心情係好矛盾，我一方面想佢過得好，一方面諗，點解無左我，佢都過得咁好，係咪我真係注定要淡出佢嘅人生。跟住又會好嬲，點解我要日日以淚洗面，但係佢可以風流快活。之後又會自己安慰自己，定啲黎，我信我地係仲有緣份。唉，每日嘅我，都好似坐情緒過山車咁。<br />\n<br />\n身邊知道嘅朋友，會叫我，睇開啲啦，甚至叫我出去識多啲男仔，什麼天涯何處無芳草，什麼仔死仔還在，下個更可愛。雖然我真心多謝佢地嘅關心，但我真係聽唔入耳。因為我淨係想要佢一個。<br />\n<br />\n而且都唔好意思成日要朋友陪，好似祥林嫂日日張自己嘅故事loop一次，始終各人都有各人嘅生活。同埋我嘅心意，好多都寄託左喺法事上面，除左一兩個朋友，其他都無人知，但係佢地嘅心態亦只係由得我，當我係搵到一個精神寄託，等我唔好胡思亂想。"},{"pid":"f542f009999029994af29c1bbafcaeb1d0330363","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:20:26.000Z","msg":"<blockquote>屌你老母 寫小說就一早落標題啦仆街</blockquote><br />\n轉載香港 唔係小說 似真人真事<br />\n連登有人post過但次次都post唔晒"},{"pid":"a78ffa59c4bdbb4d4d8097b39203d0775f0ccb86","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:20:50.000Z","msg":"<blockquote><blockquote>屌你老母 寫小說就一早落標題啦仆街</blockquote><br />\n轉載香討 唔係小說 似真人真事<br />\n連登有人post過但次次都post唔晒</blockquote>"},{"pid":"88237d422c368312ec400d951036914e2c7f28f7","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:21:24.000Z","msg":"<blockquote> 希望樓主可以開花結果</blockquote> <br />\n好多謝你<br />\n大家每一個祝福都收到，在心中<br />\n<br />\n其實寫左出黎就預左有不同嘅聲音<br />\n我知我個經歷係好痴線，我亦彷如隔世，成長左好多<br />\n<br />\n祝大家都一樣幸福"},{"pid":"eb68e4ac82d9a053cfc6492cb47d7a2b0b19c791","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:22:34.000Z","msg":"<blockquote> 樓主我希望你明白~<br />\n鬧你阻止你做傻事嘅人係為你好~<br />\n話你好慘鼓勵你做錯事嘅人都係仆街~<br />\n佢地只係一班衰格嘅花生友~<br />\n唔該你醒小小~</blockquote><br />\n知道知道，多謝Ching/Sis嘅教誨"},{"pid":"4e2c598f73f2d52c582726dce03503d4e9f9a539","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:24:45.000Z","msg":"<blockquote> 可否pm 幾錢，天津個單<blockquote>我都想知。。。</blockquote> </blockquote><br />\n25000人仔，另外我咨詢果時封左500利是<br />\n<br />\n不過唔好再問我法事喇<br />\n講番感情為主，一陣會俾人檢舉T-T"},{"pid":"7358aafc6d3b28ad0dea5f2edb6e380ad808cadf","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:25:27.000Z","msg":"難得今日準時收工，一收工馬上寫，邊坐車邊寫<br />\n<br />\n講得要做第三次法，梗係做第二次唔work啦唉。話咁快就到左道家師傅預言嘅第一個機會，繼上文，我總共有兩個機會，師傅會點燈令佢主動搵我，把握唔到就緣盡。<br />\n<br />\n記得果個係working day，師傅話佢最大機會會中午11-1呢段時間搵我，我特登請左下晝假，著左套新衫，化左個淡妝，然後，等。。。成個上晝我都無心工作，到左放工果時我坐喺Starbucks 等，我開住whatsapp，睇住佢online offline，究竟究竟，究竟幾時先typing.. <br />\n<br />\n結果，果日係乜都無發生。<br />\n<br />\n我好想好想主動打俾佢，但係道家師傅話唔需要，睇左燈，佢已經好糾結，好想搵我，只係時機未到，叫我耐心等。。。叫我唔好打俾佢，攪亂師傅個局。。。唉<br />\n<br />\n如果話果日有無特別事發生，確實有，但對我黎講，只係一個壞消息。果日我不斷睇男朋友whatsapp，同叫朋友幫我留意佢social media  有無update。結果，竟然係個女仔嘅Ig 喺夜晚嘅時候update左，只係影左一碗麵，caption大概係話，喺病嘅時候，有個人煮麵俾佢食真係好幸福。<br />\n<br />\n唔好問我點解認得碗麵係我男朋友者，碗碗麵都一樣，我就係知道，就係認得。一個麵加一隻煎蛋，我中意食太陽蛋，但以前佢話蛋黃太生唔好，食左會生蟲，每次都會煎到8分熟，我每次都會笑佢好似阿叔咁。<br />\n<br />\n仲有我叫我朋友screen cap晒個女仔自從識左我男朋友之後嘅相俾我，我發現有一張真係好可笑。原來我地未分手之前，我男朋友知道我m痛，買左一盒柯膠糕俾我補身，原來個女仔都收到，係一樣一模，一式兩份嘅禮物。。<br />\n<br />\n不過，我果時已經無喊，有種欲哭無淚嘅感覺，係喊唔出。我用心經營一段關係，花心血去培養一個完美男友出黎，然後佢竟然對第二個女人好，張用喺我身上嘅細心溫柔，同樣copy &amp; paste咁放喺其他人身上。其實我果刻係有想放棄。"},{"pid":"924c4878bb2d802eea2c3f6c78d83b73ea15b0a4","tid":451456,"uid":16567,"like":1,"dislike":0,"score":1,"citedBy":0,"replyTime":"2017-10-29T09:27:26.000Z","msg":"加速<img src=\"/assets/faces/big/kill2.gif\" class=\"hkgmoji\" /> <img src=\"/assets/faces/big/kill2.gif\" class=\"hkgmoji\" /> <img src=\"/assets/faces/big/kill2.gif\" class=\"hkgmoji\" />"},{"pid":"511166a32eecc0ab3868f35c2e5204d6b9b1f440","tid":451456,"uid":50,"like":0,"dislike":1,"score":-1,"citedBy":0,"replyTime":"2017-10-29T09:28:09.000Z","msg":"快啦"},{"pid":"7b89555a6d5859e9be76229d246e5a9e2441cd68","tid":451456,"uid":121831,"like":0,"dislike":1,"score":-1,"citedBy":0,"replyTime":"2017-10-29T09:29:42.000Z","msg":"我盡快講完第二次做法吧<br />\n<br />\n好快又到左第二個，亦係道家師傅口中嘅最後機會，之前師傅仲勸我要好好珍惜，男朋友一定一定會搵我，叫我唔好同男朋友頂嘴，要溫柔啲。好，我聽話，事已至此，真係點樣我都做。<br />\n<br />\n但係個心經過一次失落，我今次仲係抱信心，但唔係十成十。果日係weekend，前一晚我再去confirm，師傅話佢下晝四點前一定一定一定會黎搵我，然後仲會約我去一個西南方嘅地方，師傅話: 你今次要笑了。我問點解，師傅話佢睇燈睇到，佢已經同個女仔分開左，今晚會搵我認錯。<br />\n<br />\n講真咁快同小三分開，我真係好開心，而且仲要同我認錯，真係好驚喜，我諗都唔敢諗！馬上我又回復十足信心，迎接我男朋友！<br />\n<br />\n時間過得一啲都唔快，係超慢！我等下一個鐘，等下又一個鐘。無錯，最後又係無事發生。我忍唔住，果晚12點前打左個電話俾男朋友，響三下cut線，我再打，再cut，再打，再cut。。呢個時候我又爆發喇！！真係爆喊，好似啲細路仔跌親咁，大聲喊，對住佢個留言信箱，本身想邊喊邊鬧佢！但係我鬧唔出，因為太激動，淨係大喊，同叫佢個名，問點解，點解，同喊。直至到30秒到左，連留言信箱都cut我線。<br />\n<br />\n後來發覺，感情嘅事根本無得問點解，點解我中意你，但你中意佢。點解真心唔可以換真心。點解人可以話變就變。<br />\n<br />\n始終呢度係情情愛愛，容許我感性一下，借用張愛玲《紅玫瑰與白玫瑰》 中有一句話:<br />\n<br />\n「也許每一個男子全都有過這樣的兩個女人，至少兩個。娶了紅玫瑰，久而久之，紅的變了牆上的一抹蚊子血，白的還是『床前明月光』；娶了白玫瑰，白的便是衣服上沾的一粒飯黏子，紅的卻是心口上一顆硃砂痣。」<br />\n<br />\n我問點解，點解佢唔再愛我，答案好簡單，因為我由床前明月光，變成一粒飯黏子。<br />\n<br />\n好喇，我就落車，今晚約左個姊妹食飯，可能夜啲先有時間繼續打，又或者聽日。"},{"pid":"9d52dfc7db7b08f09ae32ab0dd3c962aa9ee36c4","tid":451456,"uid":17420,"like":1,"dislike":0,"score":1,"citedBy":0,"replyTime":"2017-10-29T09:31:19.000Z","msg":"<a href=\"http://www.discuss.com.hk/viewthread.php?tid=26376156\" data-sr-url=\"https://r.lihkg.com/link?u=http%3A%2F%2Fwww.discuss.com.hk%2Fviewthread.php%3Ftid%3D26376156&d=jyirg4QFkV9BO7jd8cClNWxr1Wzy5cvmMlqj7aCMUDs%3D&h=2eae3773\" data-auto-link target=\"_blank\">http://www.discuss.com.hk/viewthread.php?tid=26376156</a><br />\n<img src=\"/assets/faces/normal/clown.gif\" class=\"hkgmoji\" />"},{"pid":"3c9d20fb86a02e5a9ea576f81b53856513d40c84","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:31:34.000Z","msg":"小小感想，無情節架 <br />\n<br />\n好多事都唔敢仔細回憶，其實呢一個帖一路寫，我會一路反思自己。又見到好多人留言話男朋友唔好，點解要非佢不可，我都唔係第一次拍拖，唔係第一次失戀，點解要淪落到呢個地步，我都答唔上。可能因為我年紀都漸漸大，無膽去投入一段新感情，而且我張所有感情傾盡過，呢個傷口要修復幾耐呢，應該需要係一段唔短嘅日子。有諗過，如果復合唔到，可能我從此就孤獨過，因為我要想要嘅人，只有佢。<br />\n<br />\n同埋要俾個心理準備大家，其實第三個師傅，需要令我重新得到佢，但過程絕對無一啲龍飛鳳舞嘅事，只係好巧合，好幾個好巧合，好似神推鬼使咁。你地聽完，可能會車一聲，覺得根本係自然發生。其實如果你地咁講，我會仲開心，反正我錢都花左又無得退，佢又番左黎，如果唔係因為法就係因為佢仲愛我，我寧願相信佢係因為愛我。Anyway, 個過程係點已經唔重要，重要係結果，我會好好珍惜。<br />\n<br />\n再講講近日收到好多pm，其實我pm爆左喇，唔好再問太多關於介紹嘅事喇，我唔想俾人當打手呀。除此之外，仲收到好多經歷分享，我就好樂意聽，感情路上好容易鑽牛角尖，我都轉過。仲有，見到大家讚我文筆好，其實都有啲暗暗開心架，中學時代成日投稿，不過淨係登過一次咁大把，哈哈。<br />\n<br />\n好啦，小小感想講完。等我整理下之後嘅事點繼續講。我自己都覺得好混亂唔知從何講起，俾啲時間我。"},{"pid":"6a4471b52ad9f9138625f58233ade0018dfa3c78","tid":451456,"uid":54927,"like":3,"dislike":0,"score":3,"citedBy":0,"replyTime":"2017-10-29T09:32:16.000Z","msg":"你呢個女人真好恐怖<br />\n雖然你一開始係受害者<br />\n但後尾用呢啲手法真係<img src=\"/assets/faces/normal/dead.gif\" class=\"hkgmoji\" />"},{"pid":"5006c4bb079dc12a6c3bb8b4c7dc9d1d6691c0a5","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:33:44.000Z","msg":"番屋企掛住追鬼怪，追到依家，孔劉好型呀！好心痛又好浪漫！！<br />\n見聽日放假我就寫夜少少，聽日我要去街街約左男朋友呀<br />\n<br />\n言歸正傳，道家師傅預言嘅兩個機會都唔中，證明第二次法事都係失敗。我有問點解，師傅話我地緣份唔夠，我刻意再問咁即係洗唔洗再做多場，試探下佢係咪呃我。都唔知係好彩定唔好彩，佢話無得做，唉。我問，咁係咪即係法事失敗，道家師傅都坦白同我講，係。咁個燈陣會點處理？佢話會滅燈撤走，然後叫老道長張副燈埋喺山，一個無人搵到嘅地方。<br />\n<br />\n可能情緒經過發洩，加上道家師傅嘅坦白，我表現得好平和，好似接受現實咁。之後幾日我盡量表現得好normal，我諗過，係時候放棄喇。照常返工啦，放工啦，隨住日子愈耐，知道我地分開嘅人愈來愈多，朋友相繼問候，其實對我造成好大壓力。<br />\n<br />\n有一次我地大學同學gathering，朋友係有意幫我，幫我約佢出黎，但係當我喺個Whatsapp group度講野嘅時候，佢就話忙唔出黎。我特登錄左段voice，希望引起佢好奇心想知係咩，希望佢聽到我把聲就會掛住我，但係佢無聽，因為個voice msg一直都係灰剔，我睇有咩人無聽，得佢。本身我以為自己放得低，但係果刻個心覺得好委屈，我承認果時甚至係有啲怒火，覺得洗唔洗咁絕情，分手係咪一定要變陌路人。有時仲幻想下，如果我有意外就黎死，我打電話俾佢，佢唔接，等佢知道事實之後，會唔會內疚同後悔一世，從此掛住我？唉，真係痴線咁濟。<br />\n<br />\n所以平靜左幾日，我嘅求法之心又重燃，本身係上網亂搵，上YouTube 搵 return love，love spell，love magic，我甚至遇到過一個外國嘅吉卜賽女人，我問完價要10000美金，我話無錢做，佢竟然話要咀咒我！好彩我乜資料都無俾佢，得個whatsapp電話號碼，真係得啖笑。有時又會重歸現實，搵一啲網上嘅情感顧問，要俾二千幾蚊架，然後佢會online 有人教你點樣同ex去chat。係好岸居，但説穿其實係想搵個人傾下偈，太寂寞。到想搵和合法事嘅時候，我又會去睇晒所有中港台嘅師傅blog，所以有人問點解我啲術語咁專業，其實係架，交左咁多學費，同埋我唔想再做阿羊俾人呃，法事已經成為左我果時嘅止痛藥。<br />\n<br />\n講到點樣搵到第三個師傅，我係問番介紹我道家師傅果個朋友嘅，因為我覺得佢有學開會比我盲搵好，即使道家師傅解決唔到我嘅和合問題，但係都解決左情降對我做成嘅影響，起碼係真師傅。我不斷lur，我話我唔要再介紹正統道家，我嘅情況咁嚴重，我要快狠準，俾我做多最後最後一次，我以後都唔會再搵，事不過三，今次我保證係最後。我求左好耐好耐，其實我估佢係因為介紹左一個師傅俾我唔得，多多少少有啲內疚，所以真係用心幫我打聽多兩個大陸師傅，都係做陰法和合。<br />\n<br />\n為免誤會，我連地區都唔會公開<br />\n之後大家就拋開迷信嘅成見，用獵奇嘅角度當故仔去聽。"},{"pid":"c2e65e6141933b8fea73c59a042b4ea001bba758","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:35:07.000Z","msg":"<blockquote> 你呢個故事勾起左我好多回憶。<br />\n<br />\n不過我冇你記得甘清晰。聽過一個心理學家講過，當人遇到無法負荷嘅事，腦部會自動斷片。我唔知係咪真，但有類似感覺。有好多本身應該記憶深刻嘅事，現在都只變成一堆零碎片斷。<br />\n<br />\n唔敢回憶太多，不過可以share下我以前都請過一個陰牌，叫馬食能，係一個女靈。裡面有骨、油、符。我要每日莊香、唸經。但唔知叫好彩還是唔好彩，佢一啲效都冇，甚至係完全冇動靜。到最後，唔單止關係冇好轉，仲惡化到一發不可收拾。我好嬲好失望叫佢回水，佢仲惡人先告狀騷擾我，差d攪到要報警。<br />\n<br />\n到最後，好戲劇性地，我忽然間走去祈禱，話天父如果你給我一段正真姻緣，我就歸信於你。之後神推鬼拱又真係識左個教徒仲結埋婚。但我而家仲keep住個佛牌喺屋企唔敢掉又唔敢掂（當然冇再供奉）。發生過呢d事嘅人一般都好無安全感，成日好擔心牽一髮會動全身...<br />\n<br />\n</blockquote><br />\n睇到你嘅回覆覺得好感慨，好有共鳴，其實鬼神同法事果一刻係一根救命稻草，係想張傷心轉化同寄託再另一樣野上面，俾多個希望自己。<br />\n<br />\n我最中意見到分享係happy ending，你地一定會永遠幸福快樂，祝福你。"},{"pid":"fb5f59bbcb8f9c1b2ed49f08f9792d5c2007cc8c","tid":451456,"uid":121831,"like":0,"dislike":1,"score":-1,"citedBy":0,"replyTime":"2017-10-29T09:35:53.000Z","msg":"其實都糾結左一日要點樣再張呢件事講落去，唔想講得太迷信同玄幻，我一直強調，只係好多巧合，大家當故仔睇。同埋可能得罪左某啲利益人士，我收到一啲唔太客氣嘅pm。唉，總之我盡量講，敏感同有機會影響我現實生活嘅事，我都會改改先出。<br />\n<br />\n法事方面盡量簡而精，有緣或者真係要去鬼故事板繼續講。始終我唔係鼓吹做法，為免大家亂去搜尋，因而被騙財，我用迷合師傅同民間法師傅黎代替我朋友介紹呢兩個師傅。再二再三再四強調，以下情節請以獵奇心態去睇，佢地點講我點記述，講出黎亦唔代表我係100%相信。<br />\n<br />\n迷合師傅使嘅當然係迷合法，其實聽個名已經大概估到，係會令對方迷迷糊糊咁愛上你，迷戀你，除左你邊個都唔要。對果刻嘅我黎講係非常非常吸引，除左又狠又準，最重要係快！師傅話15-20日就會有效果，效果意思係佢會主動番黎搵我，有啲人做完，佢地嘅男女朋友甚至會主動認錯同求番佢復合，而且男朋友會睇小三愈來愈唔順眼，當佢仇人咁。天啊，呢個根本係我夢想中腦補過好多好多次嘅畫面！果時我恨不得馬上過數，做！但係迷合有一個致命嘅缺陷，就係得幾年時間，佢終有一日會醒番，到時候唔通又要再做？我唔想好似寬頻續約咁，周不時擔驚受怕，三五年後又要再墮入呢個旋渦，所以令我最終放棄。<br />\n<br />\n終於講到我最後揀嘅呢個民間法師傅，佢同迷合師傅一樣係用陰法，不同嘅係係用陰法增加我同男朋友之間嘅緣份，師傅話係叫換緣，張我地原本嘅可能已經好殘嘅姻緣換左，變番做完完整整嘅姻緣線，等我地繼續行落去。但係要三個月，呢樣係令我有啲卻步，因為三個月光境，可以有太多變數，可能三個月佢地已經閃婚。而點解我最終會揀左呢個法事，其實係好傻。見過鬼一次都怕黑，我不斷不斷追問有咩副作用，師傅答，副作用得一個，你地會糾纏一世，除左對方，你地無可能再同其他人一齊。我心裏係尖叫，呢個對我黎講，根本唔係什麼副作用，我願意放棄一切去令佢番黎同我一生一世，哪怕有個鬼怪孔劉係未來等緊我。<br />\n<br />\n其實係咪真係有咁神？我都唔知，但我同自己講，事不過三，無論得定唔得，今次係最後一次，我唔好再沉迷喺做法呢個圈。同時都順道回應好多人問嘅一個問題，就係如果我同男朋友touch wood有咩事再分開，我係咪會再做法？答案係100%唔會。有啲事，一世人傻一次已經好夠。我已經盡量十成力去挽回呢段感情，除左俾自己一個機會，亦都係俾男朋友一個機會回頭。下半生，我覺得我值得佢好好對我。<br />\n<br />\n關於法事就講到呢度，刻意唔想寫太詳細，之後正式進入我嘅復合之路。其實我好少寫咁多字，張呢件事回憶一次其實係好揪心，唉，有種終於到頭嘅感覺。<br />\n<br />\n另外，大家要理解我成功左，我一定係話師傅好，無理由係唱衰佢。無論係邊個師傅幫我做好，我都會當佢神咁拜，呢個係人之常情，換位思考嘅話，你地都會一樣。"},{"pid":"c36a7dc2003409fb50dcc8982b334b1080f58ea2","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:37:01.000Z","msg":"最後一次做法，盛惠一萬幾，呢個時候嘅我前前後後已經花左成十萬，真心覺得好夠，上年我做工儲嘅錢基本上一舖清袋。<br />\n<br />\n做完之後，等，又係等。同好多失戀嘅人一樣，呢個時候我進入左一個&quot;我要活得比你好&quot;嘅階段，我努力游説自己，我要放開，我要過新生活，即使有一日喺街上我地遇上，我都要以最佳狀態見佢，等佢再次被我吸引。我開始張我嘅時間表鋪排得密密麻麻，每日都早起三個字化個細緻啲既妝先番工，放工會約唔同嘅朋友食飯，甚至係一啲幾年無見嘅朋友；又會多左帶狗仔去散步，同埋參加好多興趣班，學陶瓷，學泰拳，學花道，總之令生活有咁充實得咁充實，但都係刻意迴避我地以前常去嘅地方。我又會特登upload好多精彩生照片上social media，好想佢會睇到，好想佢會後悔，好想佢會注意到我嘅存在。終於明白點解啲心理學家講，post得愈多開心野嘅人，心靈係愈空虛，因為想成為一個人生精彩嘅人，先會去刻意營造一個擁有精彩生活嘅表象。其實到夜晚我都仲係會偷偷流眼淚，或者諗果一刻嘅佢係做緊咩。<br />\n<br />\n日子一天天咁過，過左一個月，我其實已經半放棄，但發生左一個巧合，令我地終於見上一面。<br />\n<br />\n事緣係一對大學同學嘅couple，男仔想求婚，希望請晒女仔嘅好朋友出現做見證，我同個女仔係好朋友，而個男仔同我男朋友都係玩得好熟。我知個男仔叫埋我去係有意俾個機會我，雖然大家無講出口，我都好多謝好多謝佢，無佢我唔會同男朋友見番呢一面。因為個男仔朋友打俾我叫我一齊去嘅時候，我有問我男朋友會唔會去，佢話會，我問佢阿邊個知唔知我去，佢話知道。我好驚訝點解佢會肯出席，因為之前有兩個gathering，總之有我出現，佢就話忙，唔得閒。後來我先知係個男仔朋友幫左口，因為我男朋友好中意影相，有時會接一啲freelance job，今次求婚行動佢係cam man，可能因為佢覺得自己係有職責在身，唔會同我有咩交流，所以先去。<br />\n<br />\n一直到果日之前，我個心都係好唔踏實，我去左剪頭髮，做facial，又買新衫，好驚佢見到我覺得我唔好。終於到左果日，男仔朋友book左間party room，我同幾個朋友早啲上去佈置。上到去，佢係未到嘅。我一路pump汽球，一路都係望住個門口，究竟究竟佢幾時先到呀！千期唔好甩底呀！<br />\n<br />\n終於，佢到左。同我心入面彩排果啲見面係好唔同，我以為我地至少會say聲hi，講聲好耐無見，但係無，佢一到只係同大家講句hello，同我點左一下頭，然後就當我空氣！佢有佢set機，我有我繼續pump汽球。<br />\n<br />\n當然個朋友最後係求婚成功啦，不過唔講佢地。我成日嘅焦點都係放喺男朋友身上，其實佢都唔同左，曬黑左少少，髮型都變左少少嘅。我又亂諗係咪以前我唔中意户外活動，少去所以白啲，依家佢解禁，無左我煩，自然去邊度玩，去邊度曬太陽都得。有個moment 我都忍唔住諗到眼濕濕，係咪無左我，佢真係過得好開心，係咪我其實唔應該再騷擾佢嘅生活。<br />\n<br />\n直至到影大合照嘅時候，佢終於終於同我講左一句野！因為人好多，入唔晒鏡，佢係又係攝影師，會搞下笑叫大家行埋啲，迫埋啲。因為大家朋友都好熟，佢叫肥仔行入啲，然後又叫左幾個朋友再親密啲迫啲，到我嘅時候，佢竟然叫我同佢之間嘅一個親密花名 (唔公開得，但你地當係一個醜化我嘅名，好似阿廢，阿蠢果類)。我估佢係衝口而出，自己叫完都呆一呆，因為呢個係我地之間嘅一個sweet code，果刻我嘅心情係好雜複好雜複。佢原來仲記得，但點解佢忍心喺生活上一直張我隔離，張我拒諸千里之外。"},{"pid":"ba4ff01baa508942fdd26a487c4daeedf4acb320","tid":451456,"uid":22888,"like":3,"dislike":0,"score":3,"citedBy":0,"replyTime":"2017-10-29T09:37:50.000Z","msg":"too long"},{"pid":"462e0760b2399e29d9493e7dc66b69a85c623dd0","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:39:06.000Z","msg":"見面三分情，我估見到呢一面，比我對佢講千言萬語更有效。朋友party果日走嘅時候，我有諗過好唔好叫佢留低傾兩句，好彩無，呢個亦都係我咁多個月睇講兩性關係文章學番黎嘅，一段關係需要推亦要拉，如果淨係得我去做主動，佢只會覺得我咄咄逼人。<br />\n<br />\n其實我好想好想去text佢，但係真係唔知佢點諗，於是我做左一樣可能大家又會唔太認同嘅事，我去偷睇佢account 。始終我地一齊嘅時日唔短，有好多共用嘅野，其中一個就係email。我地以前有一個會共用嘅account，專係睇無謂野或者打機嘅時候用，呢段日子我間唔中都會login，睇下佢youtube個觀看紀錄，從而窺探下佢生活。我男朋友有用YouTube聽歌嘅習慣，但係來來去去都係聽某幾隊外國樂隊，或者睇下人地打機嘅video。直至我地見左一面之後，我發現佢竟然play左一首歌！果首歌以前我地講好，佢同我求婚果時要唱！天啊！我完全記得果種心虛又興奮嘅心情，我好肯定好肯定，呢個男人一定係諗起我，心入面一定係仲有我！<br />\n<br />\n我logout左然後自己喺度loop，呢首歌入面充滿左承諾，好多回憶湧上黎。可能對大家黎講係微不足道，但係分左手咁耐，我不斷搵法事咁耐，我真係第一次，感受到佢心入面仲有我。咁多個月黎一直好繃緊嘅情緒好似一下傾瀉晒出黎，成個人好似跑完長跑停落黎，有一股空虛感。有時候我不得不承認，呢段日子我啲心思都聚焦去法事身上，一黎係尋找希望，一黎係張傷心分散，等自己有個寄託。講真果刻我無非常開心，反而係有種個法終於有用嘅感覺，其實係有啲病態。<br />\n<br />\n記性太好係一個優點亦係一個缺點，尤其分手後唔知點解，好多交往嘅細節反而會浮面，記得更清楚。情侶之間總會問一啲假設性嘅問題，例如女朋友同阿媽跌落海救邊個，如果我有絕症死左你仲會唔會娶第二個等等。記得果時我問過佢，如果有一日，我同佢分左手同第二個人一齊，咁你會點？佢答，我一定會追你番黎。我話，咁人地如果係高大有錢靚仔咁你點追呀。佢話，不斷追，重新追你番黎。其實每一個承諾我都記住，可能當刻大家只係講笑，但我真係好上心。只不過今次係情況調轉，係佢先放手，由我不斷去追。<br />\n<br />\n同時，我發現我嘅facebook已經無再俾佢blacklist，但都唔係朋友，我鼓起勇氣send左個friend request俾佢。"},{"pid":"216fd41eb37418f1632e2c1ffd97029fef6c527c","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:40:00.000Z","msg":"要講聲抱歉，之後嘅事，唔可以講得太詳細，內容亦會有部分經過修改。因為已經有朋友同我提起呢個帖，放心只係傾閒偈。估唔到引起咁多討論，但始終呢件事我只會放喺網絡世界，絕對唔會帶番到現實生活。希望大家諒解。<br />\n<br />\n講番我嘅Facebook friend request，佢接受左。但我無過份興奮，因為我又諗，friend request，即係做番朋友，究竟係咪只係朋友。人就係咁得一想二，當初分手，我有好卑微咁諗過，再俾我見一面就心滿意足。俾人刪左，我只求再次出現喺佢friend list就心滿意足。但到見又見完，又add番，我又想要更多。要坦誠面對自己嘅內心，其實我嘅願望一直得一個，就係復合！<br />\n<br />\n再次發揮每個女人天生嘅間諜細胞，我研究佢每一張相同每個feed，但其實佢呢段日子只係分享過一啲體育新聞。我開心嘅係，佢無同個妹妹仔公開關係，但係同時我發現，以往我喺佢個wall度留低嘅痕跡，全部，全部無晒。過去佢生日，我嘅留言，祝佢happy birthday，祝佢每日都咁錫我，祝佢快啲娶我...全部都刪晒。其實我係預左，只係唔睇唔心息，但原來到睇到，只有更加唔心息。<br />\n<br />\n點解我會千方百計，不擇手段只想要佢一個？其實過去嘅佢，真係好好，好好。例如我地初相識，大家都係學生，無錢，但係情人節佢都會送花俾我，以後每年都係。其實我地都係好務實嘅人，我話送花都好浪費錢，又會謝，叫佢唔好送，但佢話唔想街上每個女仔都有，得佢女朋友無，所以每年佢都會豪一次，我又心痛佢荷包一次。而且我地好快認定對方，到大家剛剛出黎做野，又要俾家用又要還loan。佢做兼職，張啲錢入落我支票户口，話係打賞我嘅。久而久之，儲蓄户口嘅錢係我自己嘅，支票户口嘅錢係我地儲黎結婚用嘅，我地一有額外嘅錢，就會放入去，講過一蚊都唔用得。<br />\n<br />\n最後呢筆錢令我地再多見一面。"},{"pid":"f99685f5eb446dd56d854f18c662f5ee753a5b5e","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:40:57.000Z","msg":"我知道我唔問，呢筆錢可能會一直留喺我户口，我相信以佢嘅性格，短期內都唔會問我要。但係我做左一件事，我text佢，直接問佢點樣處理呢筆錢。因為我覺得貿然hi佢，佢一定唔會覆，我之前試過講我想拎番啲日用品，佢都無理過我。但係我覺得呢筆錢係有一定份量，至少佢唔會一句都唔覆。而我心目中，佢會有三個答案，一你決定，二留俾你，三平均分。<br />\n<br />\n可能我太單刀直入，招呼都無打令佢有啲錯愕，佢藍剔完之後就立即offline。過左好耐好耐，佢都無再online，我其實有啲嬲，心諗我送錢俾你喎，俾少少面可以嗎。直至到夜晚，佢回左我，答案四，問: 我可唔可以借用住一陣先。<br />\n<br />\n果時都我有啲錯愕，因為我無諗過佢會要全部。而且佢之前咁無情，其實理性啲諗，佢係有機會唔還，然後用筆錢俾妹妹仔揮霍，買iphone7買chanel買Hermes!!! 唉，其實真係賭一舖，我連點解都無問，覆左佢: ok。我緊接一句: dinner? 佢覆: ok。<br />\n<br />\n而呢筆錢，雖然話一蚊都唔用得，但其實都係用過一次。幾年前佢應該係行衰運，失業，搵工，再失業，無工開左好一段時間，加上佢屋企出左少少事。但佢一直無開口問過我，我果時係偷偷張筆錢過晒落佢户口，再話佢知。記得果時佢好感動好感動，話唔洗咁多，淨係拎左1/3，到佢搵番正職，就日日帶飯同捱面包，儘快入番筆錢入去。<br />\n<br />\n唉，我應該係有種蠢到底嘅心理，我就唔信佢咁絕情，我就唔信得番我地兩個，佢都咁對我。而我亦知道，唔到最後一步，佢係唔會開口問我。我有種濫泛嘅感情，好想幫佢，哪怕我地唔再一齊，我都想喺佢有難嘅時候幫到佢。<br />\n<br />\n當然，幫還幫，正事都唔可以忽略。終於可以同佢坐底見個面，但我無諗住同佢談過去嘅恩怨情仇，因為我有更重要嘅任務--俾佢飲符水！！"},{"pid":"190a0d3303aba766964cc24db1223d9445676350","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:42:04.000Z","msg":"由關帖再重開，見到爆晒pm嘅支持同滿版嘅鼓勵，有少少感動，大家都係平水相逢，網絡世界咁大，能夠留底一個故事，已經好amazing。希望版主唔好再刪帖啦，如果有咩違規就警告左我先，我del左果啲部分啦。<br />\n<br />\n不過既然喺吹水閒聊區，我又繼續分享一啲獵奇情節喇！都係果句，戴個頭盔，大家當故仔聽。<br />\n<br />\n做完第三次法事之後，收到兩道符，都係和合符。但係同我地平時接觸嘅平安符好唔一樣，上面無論格式，字眼，都同細個睇殭屍先生入面嘅好唔同。上面有好幾個圈圈，我上網搵過其他和合符，都無見過呢個樣嘅。收到之後，我要日日夜夜戴住佢，除左沖涼基本上我係貼身戴住。因為我係掛頸帶，頭幾日唔知係心理作用定係點，我覺得心口位好似有少許重量壓住咁，遠比兩張紙嘅重量重得多。戴左符之後亦會間中夢見我男朋友，但係算啦，之前做泰國情降夠日日發夢，而且日有所思，夜有所夢，所以發下夢已經滿足唔到我，我目標好清晰，復合！復合！復合！<br />\n<br />\n民間法師傅話呢個和合法係佢祖上家傳，我無見過係好正常，見過先唔正常。佢叫我張呢兩道符一直跟身，其中一張直到有機會見到男朋友就化水俾佢飲。民間法師傅其實仲送左一道招財符俾我，但係和合符上面嘅顏色同招財符唔一樣，淡少少，帶微微啡紅色咁，原來都係有特別原因。我問原理係咩，因為始終牽涉到食落肚，其實我都係有啲驚，但係又諗一諗，佢食又唔係我食，食壞肚最多咪肚痾，嘿我嘅黑暗面又出黎。師傅話廣西用藥法係好出名，除左做法事，廣西山區有啲巫師係專用藥去做和合，一食左基本上一餐飯嘅時間，對方已經會對你產生好感。我問師傅係咪有咁堅，佢話有係有，但係淨係用藥同做迷合跟本無分別。佢話和合符嘅墨水其實都係混合左廣西一種愛情草藥，咩名我唔記得，燒完只要飲幾滴，對方都會中法，因為符係對應住法事，會令對方對我有番熱戀嘅感覺。嘩，講到咁肯定心郁，但係要點樣俾佢食，又係另一個難題。<br />\n<br />\n一放工就即刻寫喇，今晚見男朋友呀，夜啲番屋企先繼續寫。再一次多謝大家支持。<br />\n<br />\n仲有，西門痰真係好煩呀 XDD"},{"pid":"3b74407430368f2e0a702dc08fa4f13ec1cadfa1","tid":451456,"uid":46889,"like":0,"dislike":0,"score":0,"citedBy":0,"replyTime":"2017-10-29T09:43:14.000Z","msg":"<img src=\"/assets/faces/big/kill.gif\" class=\"hkgmoji\" /> <img src=\"/assets/faces/big/kill.gif\" class=\"hkgmoji\" /> <img src=\"/assets/faces/big/kill.gif\" class=\"hkgmoji\" /> <img src=\"/assets/faces/big/kill.gif\" class=\"hkgmoji\" /> <img src=\"/assets/faces/big/kill.gif\" class=\"hkgmoji\" />"},{"pid":"2a30a6fc26b22fdf47d4b05814b1535c2f01063c","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:43:25.000Z","msg":"唔好意思呀，就放年假公司真係好忙。<br />\n<br />\n佢話ok食飯，我係心花怒放，好想快啲一齊番，但係師傅叫我忍忍忍忍忍，叫我唔好做阿賤，要做阿貴，做左法就要相信一切都係安排當中。其實我有時候覺得，做法就係一個情感安慰。見到有啲留言話行運醫生醫到尾，其實我都唔排除有呢個可能，但係因為太巧合，同後來知道一啲比較玄嘅事，令我不得不信，果啲之後再講。<br />\n<br />\n講番果餐飯，其實係好普通，我本身想約佢去一間好啲嘅餐廳，開支酒，飲到佢醉醉地再放啲符水落落去，好似tvb啲古裝劇咁。唉，但係最後問佢去邊食，佢話去我屋企附近間茶記式西餐廳，我估佢都係唔想去俾機會我纏住佢，搵個又開揚又近我屋企嘅地方，快啲食完快啲走。<br />\n<br />\n我驚呢餐飯好快完，就無機會落手，所以我諗左plan b！我買左支鮮渣果汁，加左少少符水入去，唉，真係無所不用其極。好彩我有兩個plan，因為見面嘅時候，我根本無機會加到落佢杯餐飲度。<br />\n<br />\n其實餐飯好普通，講真其實我幾心虛，但俾完零食同果汁佢，佢一直都係放喺一邊，無掂過。我地都好尷尬，無咩交流，淨係講下忙唔忙，工作點咁樣。我都留意佢有無戴戒指，戴情侶頸鍊之類，好彩無。可能真係心態變左啦，我見到佢好似無想像中興奮，心入面只係得少許波瀾。我淨係同佢講左啲錢慢慢用，佢話佢大約半個月就可以俾番我。我話，咁你到時keep一半還一半啦，啲錢大家都有份，但係佢話唔得，啲錢係問我借住先，還會還全部。唉，我果刻諗，呢筆係咪叫分手費。<br />\n<br />\n大概食左一個鐘左右就食完，我問佢食唔食糖水，佢話夜喇唔食，聽日要返工，其實果時先十點。我話，咁下次再食飯呀，佢話好，就送我去屋苑附近。唉，以前佢都會送我上樓，或者屋企樓下，不過我知今時唔同往日。<br />\n<br />\n然後！邊行邊講！突然佢飲左一啖手上支果汁！T-T 天啊，認真我果刻應該係有偷笑！師傅話飲幾滴，甚至飲一啖已經得！<br />\n<br />\n事後我事後先知，佢同我食呢餐飯嘅時候，甚至係我地上次喺同學party見面嘅時候，同個妹妹仔已經感情出左問題！詳情我都唔太清楚，淨係知個女仔本來係佢條team做trainee，但係probation過左之後竟然轉左team，跟左另一個大佬，仲係個女仔主動提出轉嘅。我男朋友個工種性質唔講得，但係佢同另一條team個大佬算係內部競爭對手嘅關係，但係我男朋友屬於弱勢啲，職位都低啲。<br />\n<br />\n當然我自己想像個女仔係因為要上位先轉team，佢係小三我梗係張佢諗佢有咁衰得咁衰，但係詳情我真係到今日都唔知，我係復合之後旁敲側擊再知道嘅。淨係知同一個時期，我男朋友同個妹妹感情唔好，佢自己資金上出現左少少周轉不靈，造就左一個機會俾我。<br />\n<br />\n但係講到我地正式復合有望，真係要再講下飲左符水之後，佢嘅變化。"},{"pid":"b138c9b3ed4aa941865067c7b8a90d939f5e1115","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:43:50.000Z","msg":"果晚佢送完我番屋企，我一到步，就馬上同佢話: 多謝你咁夜送我番屋企，你都小心，夜晚凍。哼哼哼，其實有幾夜？但係我睇咁多復合教學，首先心態要放好，要當自己係小三，係綠茶婊！因為我嘅身分已經今時唔同往日，我要當佢係一個有女朋友嘅男人黎看待，講説話唔可以過火，但係又要溫柔細心，最好俾佢感受到你係不求回報，唔需要名份，默默對佢好！慢慢等佢習慣，咁佢先會覺得自己虧欠左你，反省自己以前係咪負左你。無論有無做法事，等候機會回復嘅前女友們，大家一定要扮綠茶，忍忍忍！唉，依家講起係好輕鬆，但係其實係鬥智鬥力。<br />\n<br />\n見完面飲完符水之後，之後兩日佢都無搵我，我亦無搵佢。但係果幾日，我又變到好情緒化，又坐情緒過山車，不斷發夢見到佢，夢到和好，醒左又會諗其實發夢係咪會同現實相反。一起身係最傷心嘅，返工果段路開始慢慢沉澱思緒，聽下歌開解下自己，我推介＂寂寞寂寞就好＂同＂沒那麼愛他＂，呢兩首歌係伴我走過崩潰嘅時光。失戀中嘅朋友，不妨聽下。有時我會諗，究竟真係唔放心，定唔甘心。我好驚佢無左我嘅日子，會食唔安著唔暖，會無人關心佢，無人為佢籌謀。但可能呢個都係一個自己俾自己嘅借口，其實放唔低嘅只有我，唔甘心嘅只有我。<br />\n<br />\n直至第三日，10點幾我開緊會俾老細煩嘅時候..<br />\n佢text我！T-T 呀))))))請為我歡呼！<br />\n係幾個月黎第一次！<br />\n<br />\n佢hello我，我見到心底有些小激動，因為做綠茶婊，我唔可以秒回，我要諗點回！我仲諗緊嘅時候，佢已經再發一句，話 I dreamt u last night。。。T-T 天啊，我個情緒過山車呢刻衝上雲霄！我回左句: 傻瓜..再問點解既。。哼哼，呢句傻瓜我係睇書學，係曖昧關係暱稱排名第一位，其實回想起我都覺得自己有啲難頂。之後佢話夢見同我野餐，好開心。<br />\n<br />\n點解我一直都覺得唔止巧合咁簡單，因為，我都發過一個一樣場景嘅夢！喺佢飲完符水果晚我就夢到，但佢個夢比我遲一日。我唔太記得詳細，大概係我同佢，仲有我地兩家父母一齊去郊遊野餐，夢中我地係知道自己分左手，但係係和好左，個氣氛係好和諧，細節就無印象。<br />\n<br />\n我個心係離一離，因為相隔一日，佢同我發左個一樣嘅夢。有啲心虛，有啲驚，有啲喜，我做左咁多野，費盡苦心，終於證實到喺佢身上真係起左反應。當然，都有可能又係一個大巧合。<br />\n<br />\n之後，就係一個綠茶婊前女友逆襲嘅勵志故事，已經無咩玄幻情節出現，我日日都係噓寒問暖，不求回報，點到即止咁同佢whatsapp傾偈。但好快，又有另一個巧合出現！"},{"pid":"b673e69a5828e481498b965ae56c317951b4a4e5","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:44:32.000Z","msg":"<blockquote> 好想知結局<br />\nPS:工作忙，要好好保重身體，遲啲做個靚靚新娘</blockquote><br />\n多謝你：）你都係！<br />\n大家忙完都要過個好年"},{"pid":"26b4d4f5bd45f7a7a59065895bd5f05e7cfa4d8a","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:44:50.000Z","msg":"回應幾個問題先<br />\n<br />\n首先點解我覺得係第三次法事效果，而唔係第二次？<br />\n<br />\n其實第二次做法果時，道家師傅已經同我確認左法事失敗，佢叫我放棄，話如果佢都幫唔到我，應該無師傅幫同我。同埋佢撤走燈陣嘅時候，我有求過不如留多幾日再觀察下，但係道家師傅拒絕左，話緣份強求唔黎，長期點住燈，對我同對男朋友都唔好。<br />\n<br />\n我再問撤燈之後會點，師傅話會回復原狀，唉。同埋師傅算過，喺原定見面日嘅時候，男朋友同妹妹仔已經分開左，但根據我觀察妹妹仔ig，應該果時感情係無問題，我男朋友仲買左好多禮物俾佢，佢post左上ig。所以，我都幾肯定道家師傅後期幫我算嘅事，都係唔準嘅。<br />\n<br />\n再講下符水同法事嘅關係。<br />\n<br />\n根據民間法師傅講，法事係主，符水係次。我做完法事後，淨係叫做撞到佢一次，之後再成功約左見面，當然我自己都好努力，但係都係面阻阻咁。反而佢飲左符水之後，對我態度明顯唔同左，之前係當我瘟神咁，避開我唔覆我。當然亦有機會係因為我幫左佢，依家我係金主，我大我話事。同埋我採取忍辱負重嘅態度，我覺得對我地嘅關係都有好大幫助。<br />\n<br />\n另外有好多人問，我地依家關係究竟係點，問佢係咪變左另一個人咁。<br />\n<br />\n其實唔係架，佢都仲會駁嘴，有時仲幾囂張架。有啲似返番去我地讀書年代咁，有時互相揶揄下大家，但又會sweet下。不過佢對我係關懷左係事實，同埋會欣賞我嘅付出。以前我去佢度幫佢執屋，佢會嫌我煩同摷亂佢啲野，依家其實都係唔係太中意，但係會婉轉啲，話唔想我辛苦，或者死死氣自己執番好。<br />\n<br />\n但我嘅心態方面，好似我開post之初就講過咁，我係好開心佢番黎，但係我係咪真正快樂，我都唔知。坦白講呢段經歷真係傷到我，有時我會好驚再失去，會覺得若即若離，好無安全感。我有同自己講浪子回頭金不換，但係我始終係一個普通人，發生過就係發生過，心入面有條刺，條刺可以拔走，但傷口仍然存在。我會好感恩現在擁有嘅一切，唔單止係同男朋友，同身邊每一個人都係，相識係為左分離，分離係為左重聚，且行且珍惜。<br />\n<br />\n關於我男朋友係咪靚仔？<br />\n哈哈，好醜呀！希望以後無女仔埋佢身！<br />\n<br />\n最後kuwait 你嘅留言真係好精彩，你同西門痰都係我既帖嘅常客，已經習慣左每頁都有你地。:p<br />\n<br />\n解惑完畢。<br />\n年尾喇，祝大家年年有餘<br />\n可以同自己愛嘅人一齊行花市！"},{"pid":"3d7c96c9fa44e9570c63784b11bf504bc9a29033","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:46:15.000Z","msg":"<blockquote> 樓主你好，雖然你既主題係話自己做法為左同男友復合，但我覺得好大既篇幅係分享分手後的心路歷程，令我呢個CD-ROM 都忍不住，因為你既經歷同我有啲似，不過唔同結局。<br />\n<br />\nedit and skip左好多野，唔係有排講。我只係想講無故被分手的痛，只有經歷過的人才明白吧。而分手後通常都喪失理智，我記得當時的我暴瘦，試過狂send msg 狂打電話俾佢，當然佢一個都冇回。試過返返下工衝入厠格喊，試過想輕生。。。<br />\n<br />\n結局唔同係因為我冇諗過佢會肯返黎，我都係無神論，我做既就係去揾人算命，紫微斗數，睇相嗰啲，睇下我地仲會不會一齊返，又或者問下佢地幾時散。。。係好黑心，但不夠佢，因為個女人，佢老婆係明知有女朋友都照搶。。。<br />\n<br />\n可能好多人話都過左咁耐啦，但係未經歴過真係不會明白，所以我明白樓主曾經的心痛。。。雖然個故事未講完，我都要祝福你，向前看！我相信總有一天，你和我和所有曾經受情傷的人都能放下！<br />\n<br />\n</blockquote><br />\n一直唔記得左回覆你嘅留言<br />\n因為你同我嘅經歷同感受好似<br />\n你道出左，我點解咁難過咁難接受，係因為分手太突然<br />\n當你完全信任一個人，而被出賣。。。果種滋味真係點滴在心頭<br />\n<br />\n我都試過做做下野衝入厠所喊<br />\n一個人掩住個口唔敢喊出聲，不斷叫自己深呼吸，但係眼淚仲係不斷流<br />\n仲要驚自己對眼太紅會俾同事發現<br />\n<br />\n嗯嗯，祝所有喺痛苦中被分手嘅朋友快啲走出黎，展開新生活！"},{"pid":"9980bf12973e1611ba930931cc1b11461eb262c7","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:47:44.000Z","msg":"自從佢飲完符水，夢到我之後，我地keep住日日都有text，內容都係分享生活。例如我見到咩得意野會send俾佢，佢有時又會提下我朝早搭巴士條路塞車，叫我轉港鐵。如是者維持左一段時間，感覺就好似好朋友咁，好自然好舒服，後來佢同我講番，佢都有同感。但係，我地就係一直差啲差啲，亦無提見面嘅事。<br />\n<br />\n直至最後一個巧合。<br />\n<br />\n有日放工前，落雨，佢問我有無帶遮，我本身以為有，原來我之前拎左出黎。佢話咁順路拎俾我，佢公司有兩把，叫我行下等佢。其實我知呢個係一個見面嘅藉口，只可以話係半個巧合。到見到面，我講笑問佢係咪淨係黎送遮，佢都講笑問小姐賞唔賞面食餐飯，佢請。其實成個氣氛真係好輕鬆好愉快，我地成餐飯不停傾偈同笑得好開心，已經好耐好耐無試過咁。一直食到十點幾餐廳都就黎關門，我地先走。走嘅時候仲有雨，我都好識趣，話唔想拎遮，不如你遮埋我啦。然後我地第一次肩貼肩。<br />\n<br />\n佢陪我等巴士嘅時候，好似以往落雨嘅日子一樣，佢用紙巾幫我抹下身上啲水。唉，其實呢啲咁細微嘅動作真係好觸動我，覺得被照顧，覺得好溫柔。我估唔到佢會上埋車送我，佢話再傾一陣。<br />\n<br />\n一路傾一路傾，去到我屋企樓下一個有瓦遮頭嘅地方，我地又坐低左，彼此都好依依不捨咁。我突然好不安，好怕傾咁耐，係代表我地無下次，或者都唔知幾時先有下次，所以要張所有話講晒出黎。我就開始眼濕濕，眼淚不由自主咁打轉，但我又好驚破壞氣氛，要忍住。佢有佢不斷講野，我淨係低頭嗯嗯咁答佢。<br />\n<br />\n當然，佢好快發現我嘅唔妥。<br />\n<br />\n佢好驚，因為好地地唔知我做咩喊，係咁問我做咩呀唔好喊啦。要知道＂唔好喊＂三個字係一個總掣，一講女人就喊唔停。我係咁擰頭話無喊無喊，再喊住話我好驚你再走呀⋯唉，諗起都有少少淒涼。可能佢都覺得我可憐，佢攬住我，拍拍我背脊，繼續講唔好喊，當然我係繼續喊。就好似啲細路跌親咁，好痛，但望下周圍無人，唯有忍住，到一見到父母，心入面嘅委屈一次過爆發出黎，想人呵番。<br />\n<br />\n到最後，佢細細聲話，唔會再走喇，唔好喊啦。雖然唔肯定佢係咪氹住我先，但我都好開心，又喊又笑問下星期再見好唔好，佢話好。<br />\n<br />\n然後我就番左屋企喇。今次嘅見面，彼此都好依依不捨，而之後嘅事，一切都好自然就發生 ：）兩個好熟悉彼此嘅人，好多事已經唔需要再溢於言表，以往發生嘅事我都唔再提起，亦唔會要求佢交代，一切順其自然，就好似從前一樣。<br />\n<br />\n其實到左呢個時候，我地已經走得愈來愈近，慢慢走番埋一齊<br />\n如果果場雨算係半個巧合，咁佢媽咪嘅事，就係另外半個。"},{"pid":"4fb628b64cdbd4533ad2755f6a7387e7c728088c","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:48:44.000Z","msg":"先交代一下我同佢媽咪以前嘅關係，雖然我同男朋友一齊6年，都間唔中上佢度，但係我同佢媽咪嘅關係真係一般般。開頭幾年都係禮貌地互相問好，但係到拍拖愈來愈長，佢媽咪漸漸張個焦點放喺抱孫度。佢屋企都比較傳統，男朋友又係大仔，好多時傾閒偈，佢媽咪都有意無意張個話題帶落孫呀，小朋友呀身上。以前嘅我當然無諗過有分手嘅一日，我本身唔太中意小朋友，加上自己事業都唔錯，所以試過好直接咁同佢媽咪講，我唔會生小朋友，我男朋友都同意，我地兩個有晒共識。唉，未來奶奶當然唔高興，我地仲試過因為呢件事而有小小火氣，但以前男朋友都係會幫我嘅，所以我都無咩當呢件事係咩一回事。淨係覺得，四大長老嘅意願只作參考，結婚係兩個人嘅事，只要同老公兩個人有共識就得。<br />\n<br />\n到發生被分手之後，我先知道自己可以有幾無助，原來所有佢嘅資訊，我只可以喺social media度打聽，到佢一block我，我就好似被放逐左咁，接觸唔到佢，亦接觸唔到佢身邊嘅人。所以我以過來人身分，在此勸下各位女朋友，一定經營好同未來奶奶嘅關係，喺必要時，佢真係可以幫你一把。<br />\n<br />\n之前我講過，我硬住頭皮約過佢媽咪一次。(p49, #727) 見完之後，我知道佢媽咪只係出於禮貌見我一面，我都無咩信心佢會幫我。我做第三次法事嘅時候，同左民間法師傅講，我同佢屋企人關係麻麻，尤其係佢媽咪，之前我地有啲誤會，問師傅有無得搞。師傅話有，做左一個類似化解口舌是非嘅法事，令佢媽咪唔會再對我反感，會接受我。<br />\n<br />\n有啲事可以話係陰差陽錯，亦可以話皇天不負有心人。以下呢啲事係男朋友話番俾我知，就喺佢夢到我之後果幾日，有晚佢做野又做到好夜，番到屋企都11點幾。佢媽咪咁岩果晚又未訓，見個仔咁辛苦，就整熱左碗湯俾佢飲，係我男朋友好中意飲嘅響螺花膠湯。到佢話好好味，佢媽咪突然講，啲花膠係我果日約佢飲茶買俾佢嘅，仲問起我地點。其實佢媽咪煲呢個湯係好難得架，因為佢爸爸有啲慢性病，唔可以飲咁高蛋白嘅老火湯。但係果時覺得買海味送禮體面啲，有少少lur佢媽咪出黎見我咁。<br />\n<br />\n當佢媽咪問起我嘅時候，竟然同我男朋友讚左我幾句，仲話其實我地都咁多年感情，叫個仔自己諗下。T-T 其實未來奶奶咁樣講一句，真係好過我去講一百句一千句，同埋近幾年佢真係無讚過我。仲有佢媽咪話我之後買左好多野喺佢雪櫃，佢唔識英文，叫我男朋友睇下邊啲要邊啲唔要，有無啲過左期就掉左佢。我男朋友之後同我講番，其實佢一路執雪櫃，一路就好掛住好掛住我，諗番起我對佢真係好好。有時佢要捱夜，我就會買啲提神飲品喺佢屋企。或者我見到有咩好食，一定係兩家人一人一份。甚至佢嘅雪櫃內面，仲有我親手造，已經過左期嘅蘋果果醬。<br />\n<br />\n唉，有時覺得一切因果都係環環相扣，如果唔係我唔要面去搵左佢媽咪一次，如果唔係我以往對佢咁好，買咁多野食喺佢屋企&hellip;或者未必有呢半次巧合。"},{"pid":"bc7f42beeca75e2a9cb83de13b75bbfaac067518","tid":451456,"uid":121831,"like":1,"dislike":0,"score":1,"citedBy":0,"replyTime":"2017-10-29T09:50:22.000Z","msg":"<blockquote> 咁事情發生嘅時序係 :<br />\n1. 妳搵到民間師傅作法 ;<br />\n2. 妳約佢媽咪出嚟送花膠響螺俾佢 ;<br />\n3. 你哋各自發夢見到對方 ;<br />\n4. 佢 whatsapp 話發夢見到妳 ;<br />\n5. 佢媽咪煲湯佢飲，仲幫妳講好說話 ;<br />\n6. 佢媽咪叫佢執雪櫃，佢愈執愈掛住妳 ;<br />\n7. 佢 whatsapp 問妳有冇帶遮，妳冇，跟住佢攞遮俾妳，仲請妳食飯，又陪妳傾計，妳喊，佢攬住妳 ，安慰妳 ;<br />\n8. 正式復合 ( 但妳未講正式喺埋一齊，重新確認對方為男女朋友身份嘅詳細情形喎。)<br />\n<br />\n</blockquote><br />\n親愛嘅佐藤佑藤，你真係好用心睇呀<br />\n多謝你支持<br />\n<br />\n但係其實。。我地無正式講過一句我地重新一齊啦，只係好順其自然，自果次後我地成日見，會行街睇戲食飯，會拖手，會錫，會.......嘿嘿。。所以我都唔會點寫一個復合嘅點，真係好平凡，好自然咁一齊番，所以唔寫啦哈哈。。直至佢再提起結婚。。<br />\n<br />\n同埋你之前嘅pm我都有睇架<br />\n整理緊一堆書同YouTube link, 之後一次過share俾大家<br />\n睇完真係對兩性關係了解多左好多<br />\n無論係玩曖昧，定前女友大逆襲！<br />\n<br />\n隨便借少少位回應一下<br />\n多謝大家關心<br />\n其實自己個帖上左首頁之後<br />\n我好多細節修改過先post，用番同類型事件代替，所以身邊朋友應該唔會發現<br />\n不過都請大家高抬貴手唔好起我底<br />\n當一個故事睇，當一個娛樂<br />\n但係所有感受真係情真意切<br />\n寫出黎希望抒發下<br />\n<br />\n最後祝大家開工大吉！<br />\n<br />\n之後考慮下去鬼故事版寫下啲算命等等嘅經歷"},{"pid":"e2c2c0fd72ec4e61d84c69c4c3845d8e66b2b535","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:51:43.000Z","msg":"首先多謝點入黎睇既大家，多謝大家仲記得呢個故事。舊帖有超過100萬瀏覽實在令我好意外，因爲過左3000個留言關左，我考慮左一排應唔應該開新帖，或者應該開喺咩版。<br />\n<br />\n呢段日子不斷爆pm，大家都想聽下一啲神怪事同感情嘅後續，所以我決定開新帖一次過同大家分享。一啲關於曖昧教學同兩性關係嘅文章，我整理好再喺情情愛愛開帖。喺鬼故事區，我會講下我搵和合法事期間，遇到千奇百怪嘅小經歷，同埋一啲我身邊嘅人嘅經歷。<br />\n<br />\n喺鬼故事區，我會以我記憶所及、遇到嘅每一個經歷去寫，未必跟時序。<br />\n<br />\n首先，我會講下我遇到嘅「仙家」。"},{"pid":"a56d757596c9ef0deea1841b50a5fbda26ba38df","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:52:16.000Z","msg":"初初接觸「仙家」，當然係為左搵和合，好想知道男朋友點，想知道佢過得好唔好，想知道佢心入面仲有無我。但呢類仙家，一般唔會做法事，只係會查事。與其話似算命，不如話似有神通或者鬼通，佢地一般講我地過去同現在都十分十分準，但對於將來，我就覺得有保留。<br />\n<br />\n對於我呢個香港人，對「仙」呢樣野其實係好陌生，我以前淨係知有八仙過海，七仙女呢啲民間故事，但都只限於係傳說，而我故有印象中嘅仙，佢地都係人類。但我以下落黎講嘅「仙家」，都係一啲動物仙，喺中國內地，佢地會叫呢啲做「出馬仙」。一般以我或者朋友接觸過嘅仙家，都係以狐仙、蟒蛇仙、黃鼠狼仙為主，但點解係呢幾種動物，我都唔知，大家知道嘅話可以補充下。我對出馬仙嘅了解，都係來自親身接觸，百度，同問幫我做法事嘅師傅。如果講得唔岩，唔好介意。<br />\n<br />\n通常呢啲出馬仙仙家會寄喺一啲弟子身上，類似係修煉咁，透過幫凡人去解決問題，例如我地問事查事等，指點迷津之後，仙家就會儲到功德，就好似打機儲經驗值咁，凡人嘅香火同禮拜就係佢地嘅exp。當然出馬弟子都係凡人，唔會白白俾仙家上身辦事，因為對日常生活有好大影響，甚至會工作能力都無埋。所以，呢啲仙家寄生喺弟子身上修練嘅時候，都會允許弟子收一啲香火錢，足夠弟子維生，始終弟子都要食飯養家架嘛。但係亦聽過一個說法，就係呢類出馬弟子愈靈驗，個心愈雄，收嘅錢會越高，漸漸啲法就會開始唔靈驗，最後係佢哋身上面嘅仙家都會走，咁弟子就會變返一個普通嘅凡人。<br />\n<br />\n以下落嚟我會講幾個我同身邊人遇到嘅仙家，由淺入深，有一啲冇咁靈嘅開始講起。"},{"pid":"7a827845ed90e8ec7a462473896448763fdde9a9","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:52:39.000Z","msg":"好慘呀，我打左兩次出post嘅時候都無晒<br />\n所以無咩心機打，依家打左落手機先<br />\n要大家等，唔好意思<br />\n<br />\n要講嘅第一位仙家，係以睇「前世」嘅事最出名，雖然好多時前世真係無人知，但係佢會講出一啲佐證，係今生今世有跡可尋，所以有好多人會搵佢聽故事，聽唔屬於自己，但自己又係主角嘅故事。可能當人喺現實過得唔如意嘅時候，就會去尋找虛幻嘅事，例如前世今生，説服自己萬事都有因果主宰，我愛他，他不愛我，他愛她，她愛他，希一切都有個説法，都係有跡可尋。<br />\n<br />\n我俾個稱呼佢，叫「狐仙奶奶」，因為佢都係咁叫自己。通常呢類仙家唔會獨立行事，一般都會有由一位老仙帶領幾個小仙，小仙以下又會有一啲家鬼或者男鬼女鬼。顧名思義，仙係高級嘅，鬼係比較下級嘅，狐仙奶奶就係呢一家入邊嘅領頭老仙，下面嘅一眾小仙小鬼就係替佢跑腿同埋辦事。<br />\n<br />\n我俾左香火錢，狐仙奶奶就開始幫我查事，查我地嘅前世今生。令我驚訝嘅係，佢一收到我地嘅八字，就講得出我地已經分開左。佢長嘆一口氣，講，三世，已經三世喇，你今世終於還清。其實明知狐仙奶奶嘅風格係比較dramatic，但係我都係好想聽，而我都唔知應唔應該信，可唔可信，但即管分享下。"},{"pid":"9cc8f7aa272b6b65facb1495c87e532187abffff","tid":451456,"uid":121831,"like":0,"dislike":0,"score":0,"citedBy":0,"replyTime":"2017-10-29T09:52:57.000Z","msg":"狐仙奶奶: 「你情太多，放不下。」<br />\n<br />\n佢話我同我男朋友嘅相遇，並非偶然，今世已經係第三世。前兩世我欠佢嘅，都係情債，註定我今世要俾佢傷害一次，然後，然後我地就應該各不相欠，各走各路。<br />\n<br />\n雖然我知道狐仙奶奶風格就係咁dramatic，但係我都係聽到眼濕濕，熱淚盈眶。開始講第一世。佢係女，我係男。狐仙奶奶話，果個仲係一個好封建嘅年代，佢係一個富家小姐，我係一個窮小子。我地相識相愛相戀，當然，少不了嘅就係父母反對，因為家境相差太遠。但係富家小姐依然係好任性咁鍾意我，而我地亦私定終身。然後我地相約喺橋邊私奔，但結果，我無赴約，自己走左去另一個地方重新開始，亦從此張呢段情放喺心底。但係富家小姐並無放低我，雖然後來佢嫁左人，但係後來佢亦好快守寡，整個人生都唔開心，有事無事亦會去橋頭等我，直到白頭。<br />\n<br />\n其實呢個故事真係有啲老套。但係想狐仙奶奶一路好認真講，我又覺得無違和感，只係覺得自己欠左對方，要人等一世，係我衰係我錯，所以今世我要受報應。<br />\n<br />\n果時我已經sad到極點，但係都係要聽埋個故事嘅，狐仙奶奶就開始講我地嘅第二世。"},{"pid":"9d0779de64cc47b8ce8ff872b0ba32b0d288c23a","tid":451456,"uid":121831,"like":5,"dislike":0,"score":5,"citedBy":0,"replyTime":"2017-10-29T09:53:50.000Z","msg":"以上已完結，原文樓主已經並無再更新<img src=\"/assets/faces/normal/smile.gif\" class=\"hkgmoji\" /> <br />\n<br />\n<a href=\"https://www.discuss.com.hk/viewthread.php?tid=26376156&amp;utm_source=copy&amp;utm_campaign=ios&amp;utm_medium=share\" data-sr-url=\"https://r.lihkg.com/link?u=https%3A%2F%2Fwww.discuss.com.hk%2Fviewthread.php%3Ftid%3D26376156%26utm_source%3Dcopy%26utm_campaign%3Dios%26utm_medium%3Dshare&d=jyirg4QFkV9BO7jd8cClNWxr1Wzy5cvmMlqj7aCMUDs%3D&h=1c13c00d\" target=\"_blank\">https://www.discuss.com.hk/viewthread.php?tid=26376156&amp;utm_source=copy&amp;utm_campaign=ios&amp;utm_medium=share</a><br />\n<br />\n<a href=\"https://www.discuss.com.hk/viewthread.php?tid=26437337&amp;utm_source=copy&amp;utm_campaign=ios&amp;utm_medium=share\" data-sr-url=\"https://r.lihkg.com/link?u=https%3A%2F%2Fwww.discuss.com.hk%2Fviewthread.php%3Ftid%3D26437337%26utm_source%3Dcopy%26utm_campaign%3Dios%26utm_medium%3Dshare&d=jyirg4QFkV9BO7jd8cClNWxr1Wzy5cvmMlqj7aCMUDs%3D&h=7b1f451d\" target=\"_blank\">https://www.discuss.com.hk/viewthread.php?tid=26437337&amp;utm_source=copy&amp;utm_campaign=ios&amp;utm_medium=share</a>"},{"pid":"2e54cb536e9bff5c9812873268997da408d97728","tid":451456,"uid":140369,"like":0,"dislike":2,"score":-2,"citedBy":0,"replyTime":"2017-10-29T10:05:31.000Z","msg":"如果真係有用 我都好想試下.."},{"pid":"c9d5bb01e2bfd36163544b462622cfc8f91942ec","tid":451456,"uid":78349,"like":0,"dislike":0,"score":0,"citedBy":0,"replyTime":"2017-10-29T10:11:13.000Z","msg":"傻閪"},{"pid":"51cab0367a027ac569a1797254947db7d27a05c1","tid":451456,"uid":6424,"like":0,"dislike":0,"score":0,"citedBy":0,"replyTime":"2017-10-29T10:19:02.000Z","msg":"當故黎聽都唔錯<img src=\"/assets/faces/normal/good.gif\" class=\"hkgmoji\" />"},{"pid":"f21c23f83a0ed3cab7d66242dee64047d4700966","tid":451456,"uid":80503,"like":0,"dislike":0,"score":0,"citedBy":0,"replyTime":"2017-10-29T10:32:07.000Z","msg":"<blockquote>狐仙奶奶: 「你情太多，放不下。」<br />\n<br />\n佢話我同我男朋友嘅相遇，並非偶然，今世已經係第三世。前兩世我欠佢嘅，都係情債，註定我今世要俾佢傷害一次，然後，然後我地就應該各不相欠，各走各路。<br />\n<br />\n雖然我知道狐仙奶奶風格就係咁dramatic，但係我都係聽到眼濕濕，熱淚盈眶。開始講第一世。佢係女，我係男。狐仙奶奶話，果個仲係一個好封建嘅年代，佢係一個富家小姐，我係一個窮小子。我地相識相愛相戀，當然，少不了嘅就係父母反對，因為家境相差太遠。但係富家小姐依然係好任性咁鍾意我，而我地亦私定終身。然後我地相約喺橋邊私奔，但結果，我無赴約，自己走左去另一個地方重新開始，亦從此張呢段情放喺心底。但係富家小姐並無放低我，雖然後來佢嫁左人，但係後來佢亦好快守寡，整個人生都唔開心，有事無事亦會去橋頭等我，直到白頭。<br />\n<br />\n其實呢個故事真係有啲老套。但係想狐仙奶奶一路好認真講，我又覺得無違和感，只係覺得自己欠左對方，要人等一世，係我衰係我錯，所以今世我要受報應。<br />\n<br />\n果時我已經sad到極點，但係都係要聽埋個故事嘅，狐仙奶奶就開始講我地嘅第二世。</blockquote><br />\n第二世呢<img src=\"/assets/faces/normal/dead.gif\" class=\"hkgmoji\" />"},{"pid":"27a271b0400397fd913cc7178305c10512e6ee15","tid":451456,"uid":32380,"like":0,"dislike":0,"score":0,"citedBy":0,"replyTime":"2017-10-29T10:33:32.000Z","msg":"咁長點睇"}]}