{"tid":1887158,"cid":12,"subCid":0,"title":"2019 / 發夢撞返做ptgf時嘅舊客之後（又）跟咗佢返屋企","createTime":"2020-02-19T10:46:07.000Z","updateTime":"2020-05-06T13:47:54.000Z","uid":93793,"like":10,"dislike":2,"uniUserReply":14,"replies":[{"pid":"df85336c851d155cd48632a084847837e65755d1","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-19T10:46:07.000Z","msg":"我醒時，朝早七點四十七分，阿風已經唔見咗。唔喺床度，唔喺屋入面。<br />\n<br />\n雖然佢尋晚臨瞓前已經講咗，佢今日會返工。<br />\n<br />\n你可以瞓醒好似咩事都無發生過咁返工畫圖咩？我問。<br />\n<br />\n「我真係好愛返工，ok？」佢嗰種戲謔到唔知係笑定喊嘅語氣，同佢兩年前嗌「屌！又要返工」時，幾乎一模一樣。<br />\n<br />\n但講得出我愛返工，佢係有啲唔同咗。我哋最後無傾發生嘅事，都無敘舊。我想攬住佢瞓，佢拍一拍我隻手，反身，話：「返工不了，咪搞」。<br />\n<br />\n結果四點幾時咪又係攬住我。<br />\n<br />\n點解嘅。我問佢。<br />\n<br />\n「妳唔想咩？」<br />\n <br />\n我先知我搞錯咗，佢原來都仲係連好好哋回答問題嘅勇氣同責任感都無。有膽食胡椒放題，無膽認自己鳩痕。<br />\n <br />\n雖則我都係照俾佢攬住，仲順住習慣錫咗佢塊臉兩下，對要守護自己嘅身同心一啲責任感都無。不過佢無再做啲咩。<br />\n<br />\n佢都仲係咁香咁暖。佢張被都係。聞一聞我身上著住佢件系tee，都係。<br />\n<br />\n客廳電視櫃仲係擺住佢同屋企人啲相，我成日覺得幸福家庭先會擺呢啲出嚟，我屋企就無。佢哋日本旅行東京鐵塔張相前面多咗張婚禮時影嘅全家福，新娘應該係佢家姐，同佢一樣鳳眼，鼻又高又細一臉傲氣。我都係第一次見佢著西裝個樣，好是正。窗台掛住黑衫黑褲，梳化掉住佢同我個背囊，連個廳都隱約有催淚彈味。枱好亂，switch，六月九啲單張冚住遊戲帶盒，水費單，電費單，melty kiss包裝，壓扁嘅pocky盒，信用卡單，求其撕開嘅信封，外賣紙，糧單，強積金，保險，pizza hut宣傳單張，仲有唔係俾佢所以無拆嘅信。廚房好亂，堆咗兩三日碗，籃衫半滿，垃圾又唔清。<br />\n<br />\n雖然佢都係去咗返工，但我唔洗返學，無所事事，佢又無話我幾時要走。我可以幫佢執屋。平日阿媽叫我執房我都成日左推右推，但奇怪地，我幾鐘意幫阿風做家務。戴手套，洗碗時望出窗外，我以為我唔會再見到早晨嘅城門河，有啲懷念。<br />\n<br />\n食過催淚彈啲衫褲感覺要手洗，但戴住手套捽似乎又唔會乾淨。決定洗咗洗衣籃啲衫之後再分開洗多一機，最後再洗洗衣機。<br />\n<br />\n唔係無諗過如果阿風阿爸阿媽返嚟我要點算，要點介紹自己，但我諗，我叫佢哋問返麥展風會比較好。我討厭欺暪。但我知佢一定唔會想我講真話（或者佢會話，真話都有唔同嘅講法）。我比較在意佢。如果尋日令我明白咩事，就係，我想保護佢。<br />\n<br />\n等緊衫洗好時，我喺背囊搵返部相機出嚟，影窗外城門河。有人晨運，有人經過，有人拖車仔買餸；記得之前，會見到學生跑返學校，阿風會企喺我隔離睇一陣學生妹先去換衫。<br />\n<br />\n窗外世界如常。<br />\n<br />\n打開電視，仍然唱緊Sing Hallelujah to the Lord。<br />\n<br />\n（撤回撤回撤回撤回撤回撤回撤回撤回撤回我哋係自發㗎。）<br />\n<br />\n而阿風屋企如此安靜，可以落手打理，衫污糟咗可以洗乾淨。<br />\n<br />\n香港早晨。"},{"pid":"3e4fc0edc1bfe8e9153450808d4a8a136c3aab3c","tid":1887158,"uid":104548,"like":1,"dislike":0,"score":1,"citedBy":1,"replyTime":"2020-02-19T10:50:49.000Z","msg":"LM"},{"pid":"2d0c9dec62a6a889116528c0edc8bd2daf361f5f","tid":1887158,"uid":127073,"like":1,"dislike":0,"score":1,"citedBy":1,"replyTime":"2020-02-19T10:53:11.000Z","msg":"Lm 想睇"},{"pid":"cbef8f5769336cbfdac6ede9109a3fb7636407bc","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-19T12:30:25.000Z","msg":"在六月悶痛又鬱熱的那一日，天空灰白，無風。五點起床的麥展風渴睡。他站著，覺得已經過了一星期，但其實才八點。<br />\n<br />\n議員不知在哪裡。沒有車來。<br />\n<br />\n他快要不知道他在等甚麼，他心中敞亮：如果係我，實大條道理唔返啦&mdash;&mdash;然則建制的大腦實非常人可理解。常識已被踐踏，不知有甚麼可期許，明晰的只有受辱兼加睡眠不足的迷亂與躁鬱。人一波波來，而他一個人。所有文宣都說不要落單。他又遊蕩一陣，隨便找一支學生會的旗（明明已經畢業），在磚路上坐下。他全身都是汗，連唯一見光的手臂上都有汗滑落。<br />\n<br />\n口罩下呼吸濕而滯。麥展風其實不想戴口罩。三天前的晚上，六月九，他站在夏愨道的欄桿旁，無數他認識的人拍他肩頭看進他黑色口罩上的眼，問他甚麼時候要走。他不知道是因為他的背包、他的鞋、他的身高，還是更致命而刻骨地是因為他的頭型、他的站姿，或是他的神態。口罩除了阻止飛沫傳播毫無作用，在現場不過是需要他人配合遊戲默契互不相認的假想玩具。這是麥展風的結論，所以他並不四下張望。有緣再相見，不必在金鐘。<br />\n<br />\n人聲與人的熱氣模糊起伏，穿過耳機中《義軍行》的電音，一浪一浪，麥展風的意識也浮載浮沉，一半因為身為人潮一員而心安，一半覺得要溺於人潮而不安。他想到自己才剛過新工試用，annual leave請完不知是否要開始射波。他頗喜歡他的新工，做的project他喜歡，同事好傾，可以覺得自己不是齒輪是個人。如果&mdash;&mdash;。<br />\n<br />\n他不想再想。<br />\n<br />\n半夢半醒之際，有人問他要不要保鮮紙。黑長袖襯衣黑闊腳褲的女孩子，一個人，仿玳瑁銀臂圓形眼鏡有點起霧，仍見眼大得誇張，眼淚汪汪，黑髮遮頸遮耳，幾縷頭髮因汗黏在頸際，淺藍色手術口罩。菲林機掛頸。麥展風猛地一醒。<br />\n<br />\n她單手遞出那卷保鮮紙，空出的手圍著手臂打轉做包裹狀。她的手如此震顫，保鮮紙在盒內撞來撞去，格格格格地響。<br />\n<br />\n麥展風背囊裡其實有風褸，但他還是伸手接過了那卷保鮮紙。他定睛看著眼前的女孩子，一時沒有說話。<br />\n<br />\n她也看著麥展風。<br />\n<br />\n他想起黃花魚。他叫她做黃花魚，那個女孩子正名叫黃花雨。<br />\n<br />\n麥展風以為自己已經將她拋諸腦後。<br />\n<br />\n黃花魚會說他們是露水夫妻。<br />\n<br />\n而如果用麥展風的語言定義他們的關係，則叫未行教堂先行爆房。<br />\n<br />\n麥展風又一次想起那段覺得世界翌日就會覆滅，渴望一切都能一鞠而就的日子。<br />\n<br />\n<br />\n<em>羊群<br />\n群起反抗<br />\n唔需要牧羊人<br />\n自我解放<br />\n豺狼放蕩荒唐<br />\n年輕嘅靈魂血氣方剛對著幹<br />\n<br />\n前進 前進&nbsp;<br />\n前進 前進&nbsp;<br />\n前進 前進&nbsp;<br />\n前進 前進<br />\n</em>"},{"pid":"d2367a084efe72345f81da75a563efc81ff12c0f","tid":1887158,"uid":104548,"like":1,"dislike":0,"score":1,"citedBy":0,"replyTime":"2020-02-20T04:51:40.000Z","msg":"加速"},{"pid":"05b6af922db3873341896bbab284b654ac031eb5","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-20T13:23:39.000Z","msg":"他們那年約在旺角E出等，一如所有聚會約會。E出坐擁無限可能，通向電影院、電器鋪、電訊公司、時鐘酒店；印度咖喱、日式咖喱、泰式咖喱，土耳其樓上貓cafe；上世紀金曲、聖詩、Dear Jane；法輪功、中聯辦、人民力量、鳩嗚團；對香港人出手的嶄新懷舊、向遊客賣笑的符號中式。I love Hong Kong。小文青、小毒毒、MK、肚餓、好學、飢渴，全都能各得其所。I love Hong Kong。<br />\n<br />\nE出前站著很多女孩子。麥展風發現他約的是最奇怪的那個，不是指她編了辮在頭頂如頭箍的煙藍色短髮和六角形金框眼鏡，頸掛相機，而是大熱天仍穿長袖與長裙。方領薑黃棉麻喇叭袖，與髮色呼應的煙藍到腳踝長裙，上綴高及腰間的黃色等腰三角形。相當，出眾拔群地不合時節，不符想像，更甚無看頭。屌，啲文青著到無晒曲線唔知為乜。⋯⋯文青？<br />\n<br />\n「妳唔熱㗎？」結果第一句是這樣。見她臉漲得那麼紅。<br />\n<br />\n「慣咗啦。」她飛快看他一眼，又低頭玩遊戲，是他上月食飯見小二堂妹也有在玩的鯉魚王（堂妹奶聲奶氣地跟著叫：「跳啦！鯉魚王！」）。<br />\n<br />\n她已經破完關，在打沒事找事做的特級聯盟3。她的鯉魚王從第1回合一直跳到第6回合才輸。她又讓牠吃完池中零星食物，嘴跟著一開一嘟&mdash;&mdash;然後她舔舔嘴唇，斜看他兩眼，吸一口氣，點點頭，終於把手機收起。<br />\n<br />\n四目交投。<br />\n<br />\n麥展風馬上知道他不會是好演員。他腦中一片空白。<br />\n<br />\n「&mdash;&mdash;恕哩媽些⋯⋯」他不知道他為甚麼講日文。然後有旋律順理成章脫口而出：「叫我契爺呀，雖然我未有車。」<br />\n<br />\n她皺眉失笑，眨眼眨得很快，馬上又縮回看地上，聲音細不可聞：「⋯⋯唔好意思，請問，你係咪即係，想我叫你契⋯⋯」<br />\n<br />\n「無。歌詞嚟。」麥展風連忙打斷。他沒有講，那首叫《雞始終都係雞》。「叫我阿風啦，一係。」<br />\n<br />\n「我叫......唔係，叫我......」至於她，玩著背囊肩帶，仰著臉想了好一會，最後說：「你鍾意點叫就點叫啦。」<br />\n<br />\n出得嚟行，改個名都懶？麥展風看她眼隔著鏡片大得扭曲，便隨便：「咁我叫妳大眼雞。」<br />\n<br />\n「吓，我起碼係黃花魚。」不知為何她聲音大了起來。<br />\n<br />\n係係係。感覺像ocamp改組名一樣無稽。我的名，又是甚麼來頭？麥展風幾乎想笑。該不會是因為老豆老母扑野時狂風吹起窗簾所以決定茲以為念&mdash;&mdash;叫雞卻想起老豆老母，真是荒謬絕倫。（其實，點解要生我出嚟？）<br />\n<br />\n「咩，黃花閨女呀？睇過？」麥展風撈她腰，她沒有反抗。腰好細。<br />\n<br />\n時鐘酒店的名又是怎改，國名首都州份，莫非是圖在擠擁的旺角販賣如招牌一樣剝落掛不住的異國風情。麥展風有些後悔沒去異國風，一講起爆房冇辦法唔諗起九龍塘，口耳相傳的老派浪漫。<br />\n<br />\n他不知道，黃花雨會覺得，毫無關係的兩個人可以在城市中如此莫名地遇見，本已是浪漫。"},{"pid":"3881d24af75cc183e4b2abc9f60fe43abf9c8988","tid":1887158,"uid":264748,"like":1,"dislike":0,"score":1,"citedBy":1,"replyTime":"2020-02-20T17:22:10.000Z","msg":"lm<img src=\"/assets/faces/pig/cook.gif\" class=\"hkgmoji\" />"},{"pid":"3bbfa7ff58e8fc4a9382ec4e37a001885f7c6406","tid":1887158,"uid":26106,"like":0,"dislike":0,"score":0,"citedBy":1,"replyTime":"2020-02-20T23:52:49.000Z","msg":"<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/hoho.gif\" class=\"hkgmoji\" />"},{"pid":"d72a92085266771b1e0985c1b729115465a468d0","tid":1887158,"uid":93793,"like":0,"dislike":0,"score":0,"quote":{"pid":"3e4fc0edc1bfe8e9153450808d4a8a136c3aab3c","tid":1887158,"uid":104548,"like":1,"dislike":0,"score":1,"citedBy":1,"replyTime":"2020-02-19T10:50:49.000Z","msg":"LM"},"citedBy":0,"replyTime":"2020-02-21T10:46:51.000Z","msg":"多謝支持<img src=\"/assets/faces/mouse/please.gif\" class=\"hkgmoji\" />"},{"pid":"580535db416d4ecee629866eda421e1687988a0f","tid":1887158,"uid":93793,"like":0,"dislike":0,"score":0,"quote":{"pid":"2d0c9dec62a6a889116528c0edc8bd2daf361f5f","tid":1887158,"uid":127073,"like":1,"dislike":0,"score":1,"citedBy":1,"replyTime":"2020-02-19T10:53:11.000Z","msg":"Lm 想睇"},"citedBy":0,"replyTime":"2020-02-21T10:48:08.000Z","msg":"多謝你，希望唔會令你失望<img src=\"/assets/faces/fs/smile.gif\" class=\"hkgmoji\" />"},{"pid":"3f40a87895ca0a99687b5fb92dafe7543c254bc8","tid":1887158,"uid":93793,"like":0,"dislike":0,"score":0,"quote":{"pid":"3881d24af75cc183e4b2abc9f60fe43abf9c8988","tid":1887158,"uid":264748,"like":1,"dislike":0,"score":1,"citedBy":1,"replyTime":"2020-02-20T17:22:10.000Z","msg":"lm<img src=\"/assets/faces/pig/cook.gif\" class=\"hkgmoji\" />"},"citedBy":0,"replyTime":"2020-02-21T11:28:23.000Z","msg":"多謝巴打但我都唔知幾時有甜&hellip;&hellip;"},{"pid":"25feedc1cfb4f723d6778c04e1738e9a23e2f29d","tid":1887158,"uid":93793,"like":0,"dislike":0,"score":0,"quote":{"pid":"3bbfa7ff58e8fc4a9382ec4e37a001885f7c6406","tid":1887158,"uid":26106,"like":0,"dislike":0,"score":0,"citedBy":1,"replyTime":"2020-02-20T23:52:49.000Z","msg":"<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/hoho.gif\" class=\"hkgmoji\" />"},"citedBy":0,"replyTime":"2020-02-21T11:39:27.000Z","msg":"<img src=\"/assets/faces/lm2/dust.gif\" class=\"hkgmoji\" />請&hellip;&hellip;請多指教&hellip;&hellip;"},{"pid":"1d3ffd4ea21ff34fa319bb036db575c1f12f7d61","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-22T07:11:15.000Z","msg":"洗埋洗衣機，好餓。但阿風屋企同我屋企一樣，無咩嘢食。<br />\n<br />\n我屋企無嘢食係因為，我阿媽話食零食唔好。小四咁上下買咗盒熊仔餅想遲啲食，俾阿媽罰我食完一塊後要企喺門出面睇住佢逐塊逐塊食晒成盒。佢逐隻逐隻樹熊咬甩耳仔後隔住度閘俾我睇。當晚我就發燒。38.7度，入瑪嘉烈。從此我再無買過嘢食返屋企。<br />\n<br />\n阿風屋企無嘢食就應該係因為，佢無去買，佢爸爸媽媽又無買。阿風好似由細就成日得佢同家姐係屋企，但佢無因此愛好整潔或者自理能力超群。可能因為佢家姐做晒啲家務，又或者因為佢俾家姐逼住做晒啲家務，所以唔想再做。都有可能，唔太清楚。之前嚟，間屋都未有咁亂。<br />\n<br />\n我成日覺得屋企係一個人嘅秘密，好難想像可以任無關人等自出自入；但我哋第一次見，全油尖旺都無房，我話不如下次啦，阿風就笑笑口問我，不如唔好走啦好冇，今晚不如上去佢到。經過樓下百佳佢拖住我行咗一圈買咗兩盒入面有瓣橙嗰啲啫喱，臨俾錢時氹我出去等。仲記得，一開燈，就見到枱到有一大筒熊仔餅；阿風去沖涼時見我一直望，話，我可以隨便食。<br />\n<br />\n尋晚我拎住杯攪唔均嘅咖啡粉加暖水望住阿風，佢可能以為我想佢試，拎走飲咗啖後話，屌，乜鳩嘢，唔撚好飲啦。佢真係好鍾意講粗口。然後佢話，佢阿爸阿媽收到call今晚唔會返。鍾意嘅可以去佢度洗咗衫先。地庫好暗，睇唔到佢表情。<br />\n<br />\n於是我哋等170，坐車，一路無講嘢，經過百佳佢提我買即棄底褲，返到屋企佢就除衫，衝入沖涼房，係我幫佢掛起啲衫。佢背脊瘀咗一大撻。佢沖咗好耐涼，一路沖一路叫，沖完出嚟見我睇緊電視，屌一聲就熄咗佢。但我沖完出嚟，佢喺床度明明都係碌緊新聞，有時覆telegram。瞓啦，聽日返工。佢講完，都係繼續用手機，無同我講嘢。其實我覺得佢成晚都無瞓。我諗，同床異夢就係咁解。<br />\n<br />\n我無問佢中間掉低我去咗邊，因為我哋都無講好要一齊行動。就算真係共同進退，我都唔知我會唔會連累佢。佢要做嘅事。會令佢手腳擦傷背脊瘀晒沖涼慘叫嘅事。<br />\n<br />\n 其實我都唔知點解可以撞返阿風，走失，又重逢。係奇蹟，發夢咁。<br />\n<br />\n就好似，想像唔到可以成個金鐘都係人。我幾乎以為全香港嘅年青人都喺晒嗰到。如果有個夠勁嘅炸彈爆炸，香港就會斷代。嗰種規模，嗰種意志，似足啲倒模惡托邦片。裝扮亂中有序嘅蒙面青年軍結社行軍，八個montage後包圍政治機關。搖港鐵，落巴士，逼海富買乾糧，掉落物資站座山墊住寫label，一橫一直切去急救站十字，zoom out做前景後面係朋友會合，剛毅眼特寫，急zoom航拍黑海。唔知仲以為香港年輕人做慣呢類劇本，前一晚收到通告唔洗prep第二日即開鏡。乳豬呢，幾時切咗。唔知。<br />\n<br />\n真係，咪玩啦，臨時演員都係演員呀，無劇本都算，direction都無句，點搞。<br />\n<br />\n我幾想尋日真係做戲。咁一cut就可以回歸日常，再拍落去我哋一定會贏：無論中間會有幾多沮喪，幾多恐懼，要隔幾多波折。但如果要承受咁多，我會唔會寧願唔要，只求唔再失去。唔知。但其實已經，無得揀。突然之間。<br />\n<br />\n<br />\n阿風屋企連餅碎都無，應該得我哋背囊入面有乾糧。明明尋日成日都唔識餓，而家好想塞飽自己。有啲似乎無來由嘅想像，想食餐好。常餐都得，要火腿奄列加牛油方包，茶走，加份西多，再加個菠蘿油。Pizza都好，厚批加芝士。想飲珍珠奶茶。想食熊仔餅。想有人抱住自己，最好係阿風。我可以落樓，但就返唔返嚟。<br />\n<br />\n我諗起張外賣紙。唔知好唔好食。唔知一個送唔送。又見到張pizza hut傳單。我想像半張枱俾個pizza盒佔據，中學Christmas party一樣。阿風收工返嚟，聞到浸油味，唔係，佢見到我仲喺度一定又會話：痴撚線。諗到就覺得滿足。<br />\n<br />\n我喺背囊搵返個檸檬味瑞士卷出嚟，食住挨住窗叫外賣。窗外城門河喺夕陽下閃閃發光。兩套黑衫黑褲，有阿風張床又香又暖嘅味。<br />\n<br />\n⋯⋯但我都係想食熊仔餅。"},{"pid":"143a9a819f7ea573616f7c9abc1362e77ace1848","tid":1887158,"uid":94777,"like":2,"dislike":0,"score":2,"citedBy":1,"replyTime":"2020-02-22T15:57:57.000Z","msg":"呢篇真係睇到喊 成日覺得睇文字就係探索作者建構出來嘅空間 多謝你嘅字帶我再走一次<img src=\"/assets/faces/normal/frown.gif\" class=\"hkgmoji\" />"},{"pid":"64964872445444c868bf4178ad461bd887ecbcd2","tid":1887158,"uid":93793,"like":1,"dislike":0,"score":1,"quote":{"pid":"143a9a819f7ea573616f7c9abc1362e77ace1848","tid":1887158,"uid":94777,"like":2,"dislike":0,"score":2,"citedBy":1,"replyTime":"2020-02-22T15:57:57.000Z","msg":"呢篇真係睇到喊 成日覺得睇文字就係探索作者建構出來嘅空間 多謝你嘅字帶我再走一次<img src=\"/assets/faces/normal/frown.gif\" class=\"hkgmoji\" />"},"citedBy":0,"replyTime":"2020-02-23T01:06:37.000Z","msg":"絲打<img src=\"/assets/faces/mouse/please.gif\" class=\"hkgmoji\" />呵返&hellip;&hellip;sorry連登無抱抱嘅表符（係咪因為巴打會覺得肉麻唔用）<br />\n好多謝妳㩒入嚟睇仲留咁溫柔嘅留言，我寫都係想整理一下呢八個月夜晚發夢同睇新聞（頭盔）嘅心情同見聞，關於六月呢一日，之後可能仲會有少少（我寫得又臭又長）<br />\n希望個故事可以陪妳多一陣，都希望我唔會令妳失望；痛嘅話一齊痛<img src=\"/assets/faces/fs/smile.gif\" class=\"hkgmoji\" />"},{"pid":"b153388fcf4f45a94211996b281fd719ce1fc279","tid":1887158,"uid":42835,"like":1,"dislike":0,"score":1,"citedBy":1,"replyTime":"2020-02-23T01:25:59.000Z","msg":"好好睇<br />\n咁高質點解無咩人睇<br />\n不過注意一下標點同粵語入文就更加正<br />\n支持"},{"pid":"295ce25b1e50a2886fd70a19b3a6ba06db8dbb51","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-23T14:02:56.000Z","msg":"前連儂牆下重逢，黃花雨在想麥展風為何偏偏會坐在中大學生會的旗下，麥展風在想黃花雨居然會留長頭髮仲夠膽死唔紥辮。他們沒有一刻懷疑自己會否認錯人，看第二眼時就更只有確信。<br />\n<br />\n畢竟熟悉與陌生的眼神絕不相同。<br />\n<br />\n最後是他先開口，早起加一朝沒飲水，聲音有些發啞。還是那句：「妳唔熱㗎？」<br />\n<br />\n「⋯⋯慣咗啦。」黃花雨想了想才答，用氣斷斷續續，眼中還是有淚。「點呀，契爺。」<br />\n<br />\n「痴撚線。」麥展風手蓋住臉大笑，大概就是連狗那種笑法。<br />\n<br />\n黃花雨也笑，眨眨眼，眼淚流下了臉頰，一滴，兩滴，還有一滴打在麥展風手背。<br />\n<br />\n「咁掛住我呀，喊咩。」麥展風調笑道。他不知道黃花雨見到他時停步，相機打中肚，痛。<br />\n<br />\n黃花雨沒有應。她眼淚流完，卻垂著頭看著他，異常頻密地眨眼，默不作聲。麥展風很熟悉這神態。她每次要講連自己都會尷尬的話前都會如此，比如，「我約其他人得唔得。」又比如，「唔走得唔得。」黃花雨總是問很多難答的問題，索求答案才能安心。麥展風不確定她這次要講甚麼，也寧願她不要問，那他就不用答。他站起身，一手握保鮮紙，一手抽起背囊甩上肩，行在她前面，她默默地跟。<br />\n<br />\n他們走到旁邊物資站，麥展風說等等。他交了保鮮紙，打量黃花雨，要了一盒退熱貼，又要了一支一升大水、一副護目鏡、兩條毛巾、兩個膠袋和一包濕紙巾。再要一把直遮、一件厚雨褸、一對勞工手套、兩包長索帶和一把較剪。<br />\n<br />\n「唔該你，想問有無檸檬味瑞士卷？」麥展風兩手都不得空，又問。<br />\n<br />\n「有掛，老麥早餐都有啊要唔要。」物資站的哥仔說著又收到人從背囊中掏出三支生理鹽水。滿地的生理鹽水。<br />\n<br />\n哥仔叫麥展風自己搵，他在一山嘉頓與盒裝零食前彎腰，黃花雨終於開聲：「唔使啦。」<br />\n<br />\n「都唔知幾點完。妳咪當幫我袋住。」<br />\n<br />\n麥展風單手挖出一個，拋給黃花雨，她手忙腳亂接住，然後是包裝腸仔包，年輪蛋糕切片，最後是美心朱古力孖寶蛋糕，接不住跌了下地。<br />\n<br />\n「渣㗎。無檸檬味瑞士卷了，轉身啦。」麥展風抄起那包蛋糕，對黃花雨說。<br />\n<br />\n黃花雨感覺到背包被打開，一點點變重。<br />\n<br />\n她把食物遞去背後給麥展風，空出手影物資站。<br />\n<br />\n「一陣去洗手間抹身，貼塊退熱貼。流汗流到咁又唔沖涼，妳之後又唔舒服。」他的氣息噴在她耳後。<br />\n<br />\n她按下快門，反光鏡升起，有震動直傳心室：「啪。」<br />\n<br />\n我已經好返好多啦。她一邊影一邊小聲應。<br />\n<br />\n哦，係咩？Sor，太耐無見。麥展風輕輕笑一聲。<br />\n<br />\n她聽見拉鏈被一下拉上於是靜靜轉身，見到麥展風挽著長遮在整裝。美心蛋糕與索帶下，有泳鏡和單車頭盔。她想起四點升級的號召。<br />\n<br />\n他抬頭時，她也說不上原因，匆匆別開了頭假裝還在拍照。<br />\n<br />\n他拉著她背囊帶，押她去洗手間抹身貼退熱貼，他在外面等。<br />\n<br />\n她終於排進洗手間前轉頭，見到他低頭在用手機，telegram訊息跳動。<br />\n<br />\n她最後甚麼也沒問。"},{"pid":"d372e03a84b69cb91bb164df756cd63952328c93","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-23T14:03:32.000Z","msg":"<em>（狗出沒注意 狗出沒注意）<br />\n（狗出沒注意 狗出沒注意）</em><br />\n<br />\n<br />\n黃花魚在洗手間時，麥展風聽見遠方有騷動。<br />\n<br />\n佔新位，大概是行車橋那邊，要set roadblock。<br />\n<br />\n有兩人扯著鐵馬經過他身後，一個還揹著正滑落的單肩袋。一推一拉，曳地有聲。<br />\n<br />\n他想也沒想，衝過去，伸手，一手捉框一手捉中間鐵枝，提起鐵馬一起跑。<br />\n<br />\n不走上車路不會意識到自己有多渺小。但那麼那麼多人，填滿本來遠超human scale的非人空間。無數無數人，無數無數鏡頭，掠過身邊。如此盛大夾道，遠古又莊嚴。<br />\n<br />\n2019喎。麥展風突然感應到講緊係公元前幾百年那個希臘士兵一步一腳印跑過平原回到雅典入城報捷時會有的狂熱與震撼。又&mdash;&mdash;既然跑馬拉松時可以合法佔路，咁佔一日兩日對經濟理應不痛不癢。麥展風沒有跑過馬拉松，他向來就不太做運動，黃花雨抱一抱他就氣喘。2019喎，仲要人手一個個鐵馬跑馬拉松咁搬，一陣如果有警察，仲要頂住槍口同佢肉搏。點解可以咁原始。大家只有一雙手，只可以前赴後繼。同二千年前啲起義有乜春分別。有嘅，二千年前無燈無CCTV得火把同哨兵，乘夜一把火燒撚晒啲糧草就可以重創敵方。屌。<br />\n<br />\n前方龐大的橋頂著灰白無情的天。金屬冷硬，麥展風感到自己手心開始流冷汗。跑極都未到。<br />\n<br />\n<br />\n<em>龍和道有兩隻 各位狗出沒注意 <br />\n草地嗰到三隻 各位狗出沒注意 <br />\n狗出沒注意 狗出沒注意 講多次<br />\n狗出沒注意 狗出沒注意 講多次<br />\n<br />\n添美道有狗車 各位狗出沒注意 <br />\n夏慇道有反黑 各位狗出沒注意 <br />\n狗出沒注意 狗出沒注意 講多次<br />\n吼吼吼吼<br />\n<br />\n碼頭泊左十架龜籠 狗出沒注意 <br />\n香港站有廿幾隻 狗出沒注意 <br />\n狗出沒注意 狗出沒注意 講多次<br />\n狗出沒注意 狗出沒注意 講多次<br />\n<br />\n正門有狗孭住旗 狗出沒注意 <br />\n煲底速龍準備衝 狗出沒注意 <br />\n狗出沒注意 狗出沒注意 講多次<br />\n吼吼吼吼 汪 睇撚住<br />\n</em>"},{"pid":"90a9a674634f32c6fbc7e234cd9d9211dd413f73","tid":1887158,"uid":93793,"like":0,"dislike":0,"score":0,"quote":{"pid":"b153388fcf4f45a94211996b281fd719ce1fc279","tid":1887158,"uid":42835,"like":1,"dislike":0,"score":1,"citedBy":1,"replyTime":"2020-02-23T01:25:59.000Z","msg":"好好睇<br />\n咁高質點解無咩人睇<br />\n不過注意一下標點同粵語入文就更加正<br />\n支持"},"citedBy":1,"replyTime":"2020-02-23T14:09:15.000Z","msg":"蕭生<img src=\"/assets/faces/lm2/dust.gif\" class=\"hkgmoji\" />⋯⋯多謝你<br />\n話個故高質反而搞到我好大壓力我會加油errrrrrr希望唔令你失望！<br />\n想問下標點同粵語入文大概指咩<img src=\"/assets/faces/mouse/please.gif\" class=\"hkgmoji\" />係指頓號同唔好溝埋書面同口語嗎（反思咗成個下晝）"},{"pid":"4ef51101e07df38061464ae7c7a74da63a613e8f","tid":1887158,"uid":93793,"like":1,"dislike":0,"score":1,"citedBy":0,"replyTime":"2020-02-23T14:36:45.000Z","msg":"代阿風貼一貼歌<br />\n<br />\n開篇神曲《義軍行》／《義軍行》KZ <a href=\"https://www.youtube.com/watch?v=Wd-nBuGgEQM\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DWd-nBuGgEQM&d=lLWZrBwjloX75B4v2mFt5E4axDeVXns42j9POfnWuxs%3D&h=1bda2164\" target=\"_blank\">https://www.youtube.com/watch?v=Wd-nBuGgEQM</a><br />\n<br />\n一爆房無辦法唔諗起九龍塘／《香港九龍》廿四味 <a href=\"https://www.youtube.com/watch?v=kOaSkMq1fEs\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DkOaSkMq1fEs&d=lLWZrBwjloX75B4v2mFt5E4axDeVXns42j9POfnWuxs%3D&h=0f4c0338\" target=\"_blank\">https://www.youtube.com/watch?v=kOaSkMq1fEs</a><br />\n<br />\n最好唔好俾黃花魚知道契爺嘅出處 ／《雞始終都係雞》Akiko <a href=\"https://www.youtube.com/watch?v=jQKUcAJ1rKQ\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DjQKUcAJ1rKQ&d=lLWZrBwjloX75B4v2mFt5E4axDeVXns42j9POfnWuxs%3D&h=fd2a09c9\" target=\"_blank\">https://www.youtube.com/watch?v=jQKUcAJ1rKQ</a><br />\n<br />\n不如唔好走啦好冇／《今晚不如上嚟我到》Akiko <a href=\"https://www.youtube.com/watch?v=XIVMNX0jbs0\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DXIVMNX0jbs0&d=lLWZrBwjloX75B4v2mFt5E4axDeVXns42j9POfnWuxs%3D&h=55fd2343\" target=\"_blank\">https://www.youtube.com/watch?v=XIVMNX0jbs0</a><br />\n<br />\n煲底速龍準備衝／《狗出沒注意》翱Mega <a href=\"https://www.youtube.com/watch?v=3aBkQEmsKGQ\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D3aBkQEmsKGQ&d=lLWZrBwjloX75B4v2mFt5E4axDeVXns42j9POfnWuxs%3D&h=22e245e2\" target=\"_blank\">https://www.youtube.com/watch?v=3aBkQEmsKGQ</a>"},{"pid":"2d47ec7964950767b75bc5d6f804b74b83dde7d2","tid":1887158,"uid":42835,"like":1,"dislike":0,"score":1,"quote":{"pid":"90a9a674634f32c6fbc7e234cd9d9211dd413f73","tid":1887158,"uid":93793,"like":0,"dislike":0,"score":0,"quote":{"pid":"b153388fcf4f45a94211996b281fd719ce1fc279","tid":1887158,"uid":42835,"like":1,"dislike":0,"score":1,"citedBy":1,"replyTime":"2020-02-23T01:25:59.000Z","msg":"好好睇<br />\n咁高質點解無咩人睇<br />\n不過注意一下標點同粵語入文就更加正<br />\n支持"},"citedBy":1,"replyTime":"2020-02-23T14:09:15.000Z","msg":"蕭生<img src=\"/assets/faces/lm2/dust.gif\" class=\"hkgmoji\" />⋯⋯多謝你<br />\n話個故高質反而搞到我好大壓力我會加油errrrrrr希望唔令你失望！<br />\n想問下標點同粵語入文大概指咩<img src=\"/assets/faces/mouse/please.gif\" class=\"hkgmoji\" />係指頓號同唔好溝埋書面同口語嗎（反思咗成個下晝）"},"citedBy":1,"replyTime":"2020-02-23T14:37:13.000Z","msg":"下點解啊！<br />\n你行文咁特別同吸引<br />\n唔應該存有壓力咁寫<br />\n<br />\n標點係好啲混亂 <br />\n粵語入文個度好複雜<br />\n簡單講就係你一段入面口語混雜咗書面語<br />\n讀起上嚟好唔自然<br />\n要麼全是口語 要麼全是廣東話<br />\n<br />\n其實廣東話寫出嚟都可以好文雅 浪漫<br />\n參加王家衛<br />\n但如果粵語入文做唔好就會好怪<br />\n<br />\n加油啊！"},{"pid":"c4e47dbcbe246e7eda4a7cd42cabca5da0b5370f","tid":1887158,"uid":93793,"like":0,"dislike":0,"score":0,"citedBy":0,"replyTime":"2020-02-25T16:15:38.000Z","msg":"我食完個瑞士卷，日落，外賣嚟到，入夜。我食咗一塊，阿風都未返。<br />\n<br />\n檸檬味瑞士卷。其實係有晚佢應承我陪我食早餐，但第二朝佢瞓過龍又趕住返工，最後決定喺7-11俾三分鐘我時我拎咗個。我間唔中會請補習社啲小朋友食檸檬味瑞士卷。瑞士卷係飽點，唔太算零食，唔會寵壞小朋友，同時又算茶點常客，感覺開心啲；檸檬味屬生果，觀感上比較健康，相對黑加侖子同芒果感覺又無咁化學，加吓檸檬酸就得，清新啲，總之話柄比較少。以上推論純屬想像，我一路都無食過，啲小朋友都無講過啲咩。阿風應該係以為我鍾意，自此如果唔係約正食飯時間，佢嚟前都會買定一個俾我。我通常會袋埋話遲啲食。傻仔。點解佢無諗到我根本唔可以食啲咁人工嘅嘢。<br />\n<br />\n第一次食，感覺係⋯⋯好甜。<br />\n<br />\n而家嘅我，食多少少糖其實應該都無所謂，之前飲茶走飲珍珠奶茶都無事。但阿風返到屋企前，我就開始覺得上臂有少少痕。奇怪。<br />\n<br />\n聽到鎖匙聲時，我匿咗入阿風房。佢一邊解裇衫鈕一邊除皮帶咁入房，入到嚟見到我企喺門邊，句痴撚線聽落都無乜力，然後就由得我坐喺床邊望住佢換衫，房燈都無開。佢除底衫時，輕輕、輕輕屌咗聲，我望住佢變成剪影嘅背脊，知道墨黑之中有大撻晦暗嘅紫紅色深深淺淺斑斑駁駁，外圍一圈膿黃泛綠嘅濁光&mdash;&mdash;好似星雲。我仲睇得到，如同眼被重擊後視野入面就會浮現光斑一樣。而星雲有好多種，既可能孕育生，又可能代表死。<br />\n<br />\n阿風痛，我唔會分擔到，而我因而得到對佢毫無助益嘅痛苦。<br />\n<br />\n佢面朝下攤係床尾，我瞓喺佢側邊，唔敢枕佢隻手。「對唔住。」我細細聲講。<br />\n<br />\n佢另轉臉望我，問我做乜。<br />\n<br />\n我⋯⋯見到隊防暴。<br />\n<br />\n嗯。阿風望我一眼，又轉開。<br />\n<br />\n我。喺夏愨上面條橋到，見到隊防暴要經過。三點到。我見住隊防暴要過而我無所作為。我可以大嗌叫佢哋收隊唔准落去或者擋係佢哋前面唔郁或者叫大家攔住佢哋但我乜都無做。我只係企喺嗰到粒聲唔出喺度等喺度祈求有人挺身而出但成條橋嘅人靜默。仲要讓路俾班防暴哪怕知道佢哋落到去就係要、就係會打⋯⋯下面嘅⋯⋯你。我知你喺下面明明我知你一定喺下面明明成條橋都係人但我就咁睇住班防暴我任由佢哋落到去我俾佢哋傷害你&mdash;&mdash;<br />\n<br />\n我越講越大聲。「&mdash;&mdash;即係我都有份傷害你&mdash;&mdash;。」<br />\n<br />\n我想望佢，但阿風長嘆一聲又埋返塊臉落床到。<br />\n<br />\n沉默。耳入面嘅殘響令我覺得自己虛偽又粗野。好尷尬。<br />\n<br />\n我伸一隻手攬阿風腰，將頭埋落佢頸窩，佢無回應。但我知佢會講嘢。<br />\n<br />\n「我⋯⋯嗰時⋯⋯我前面⋯⋯」佢把聲漚喺被入面，唔清唔楚。「我⋯⋯咪又係⋯⋯」<br />\n<br />\n我。我。屌。我咪，又係。仆街我。我嗰時。我，都。佢好似拈量緊唔同詞組嘅重量一樣，反反覆覆講，不斷轉換輕重。<br />\n<br />\n算啦。無嘢啦。佢最後講，起身，開燈。星雲喺佢背後噴發。<br />\n<br />\n佢無攬返我。"},{"pid":"2a3a6a61e4355ce92a097b5a50544d68445ae127","tid":1887158,"uid":93793,"like":0,"dislike":0,"score":0,"quote":{"pid":"2d47ec7964950767b75bc5d6f804b74b83dde7d2","tid":1887158,"uid":42835,"like":1,"dislike":0,"score":1,"quote":{"pid":"90a9a674634f32c6fbc7e234cd9d9211dd413f73","tid":1887158,"uid":93793,"like":0,"dislike":0,"score":0,"quote":{"pid":"b153388fcf4f45a94211996b281fd719ce1fc279","tid":1887158,"uid":42835,"like":1,"dislike":0,"score":1,"citedBy":1,"replyTime":"2020-02-23T01:25:59.000Z","msg":"好好睇<br />\n咁高質點解無咩人睇<br />\n不過注意一下標點同粵語入文就更加正<br />\n支持"},"citedBy":1,"replyTime":"2020-02-23T14:09:15.000Z","msg":"蕭生<img src=\"/assets/faces/lm2/dust.gif\" class=\"hkgmoji\" />⋯⋯多謝你<br />\n話個故高質反而搞到我好大壓力我會加油errrrrrr希望唔令你失望！<br />\n想問下標點同粵語入文大概指咩<img src=\"/assets/faces/mouse/please.gif\" class=\"hkgmoji\" />係指頓號同唔好溝埋書面同口語嗎（反思咗成個下晝）"},"citedBy":1,"replyTime":"2020-02-23T14:37:13.000Z","msg":"下點解啊！<br />\n你行文咁特別同吸引<br />\n唔應該存有壓力咁寫<br />\n<br />\n標點係好啲混亂 <br />\n粵語入文個度好複雜<br />\n簡單講就係你一段入面口語混雜咗書面語<br />\n讀起上嚟好唔自然<br />\n要麼全是口語 要麼全是廣東話<br />\n<br />\n其實廣東話寫出嚟都可以好文雅 浪漫<br />\n參加王家衛<br />\n但如果粵語入文做唔好就會好怪<br />\n<br />\n加油啊！"},"citedBy":0,"replyTime":"2020-02-25T16:34:26.000Z","msg":"我會用我嘅理解留意多啲先，再寫多啲時再搵蕭生檢討，或者有咩你再同我講返呀，多謝你呀<br />\n其實可能因為我寫嘢或睇書時都無讀出聲嘅習慣，都係隨心跟語感，但人人閱讀習慣唔同<img src=\"/assets/faces/lm2/think.gif\" class=\"hkgmoji\" />不過口語同書面語俾我嘅感覺同距離確實係唔同嘅，如果書面語入面溝咗口語應該就係我寫時high大咗，不過都算係一種效果（？）"},{"pid":"6eb96f55e6109e91c35daf0b314aa3600dc3acbe","tid":1887158,"uid":93793,"like":3,"dislike":0,"score":3,"citedBy":0,"replyTime":"2020-02-26T13:52:50.000Z","msg":"在那幾乎只會見到姐姐鮮見父母的童年，麥展風很早就學會觀言察色，又從姐姐因為他偶爾帶回家那粒牛奶糖而綻放的笑中學會示好。十幾年trial and error他知道姐姐特別喜歡桃味與奶味。他有時失神或等人，路過便利店阿信屋零食店仍習慣進去走一圈，走著走著就記起姐姐已經與男友同居／結婚離家不在香港。<br />\n<br />\n中間他認識了黃花雨。但他不見她特別貪戀甚麼，只有那一次入魔一樣看著那盒熊仔餅，但最後她也沒打開。於是只好買檸檬味瑞士卷。黃花雨收到也不會笑，但麥展風買著買著就成了習慣；反正黃花雨本來也不是常笑的人，平日表情言行都總是模棱兩可，好似pizza hut成升水才放一小瓣檸檬於是飲時才在舌上透出來的那種似有還無。<br />\n<br />\n麥展風那晚拖著黃花雨的手找了半晚時鐘酒店再問黃花雨要不要來他家，黃花雨默不作聲地隨他回去，他以為她心中了然，結果不是。他沒有開燈，在沙發上摸她臉，抱住她腰，她都沒甚麼反應，乖乖順順，順著他照鏡般做一樣的動作，他拉她正對他跨坐上他大腿，她也只是張大了眼看他，一直眨眼。沒有說話。<br />\n<br />\n妳對眼好大。講出來就變了壓低聲的「黃花魚，點解妳對眼咁大咁靚⋯⋯」，外加吻耳輪咬耳垂。色慾令他飄飄然。<br />\n<br />\n「我⋯⋯唔⋯⋯遠視。我一出世就係咁⋯⋯」<br />\n<br />\n「遠視⋯⋯特別呀⋯⋯。咁妳而家⋯⋯睇得我最清楚，就好。」麥展風想起，淨是胡言亂語。他可以由此不去想他快要畢業。<br />\n<br />\n他雙手脫掉她眼鏡，眼還是很大，黑白分明。他把臉湊近，吻她額頭、眉毛、鼻樑、臉頰、耳，她細喘問：「點解⋯⋯錫我嘅⋯⋯。」<br />\n<br />\n「我鐘意錫妳，俾唔俾？」他親一親她嘴角，伸手探入她領口。他可以由此不去想朋友都已經搵到工，甚至有選擇。<br />\n<br />\n「你唔會。」她好似猛然醒來一樣，捉住他的手。<br />\n<br />\n「⋯⋯妳又知我唔會？傻妹。」<br />\n<br />\n他又親又抱，舔她頸際，他可以由此不去想自己只剩一人。每日回家，空無一人。<br />\n<br />\n但舌頭碰到她的一刻，她被打一樣整個人縮起。「唔好⋯⋯。阿風，唔好。」<br />\n<br />\n於是麥展風停止。黃花雨伸手抱他頸，他笨拙地掃著她的背後，感覺到他手心之前傷口結的痂磨著她又輕又薄的衣料。一直塞滿腦內剛才被推到一旁的事全部反噬。他頭痛，想大嗌。<br />\n<br />\n他躁動不安，一直調整姿勢，下身一直頂到黃花雨，掃背也近乎粗暴，但她只是緊緊抱住他的頸，臉貼著他的臉。<br />\n<br />\n「阿風，開燈你就唔會鍾意我。」她靜靜地說。<br />\n<br />\n「開唔開燈妳都唔會鍾意我。」他在齒間併出這句。<br />\n<br />\n她又抱得更緊了些。兩人在黑暗中嘟嘟囔囔地聊天。<br />\n<br />\n喂黃花魚，妳想唔想要。<br />\n<br />\n要咩啊。<br />\n<br />\n搞囉。做愛啊。性交。俾我插。<br />\n<br />\n無話想唔想。<br />\n<br />\n唔想又上嚟？<br />\n<br />\n無事唔可以去人屋企㗎咩？<br />\n<br />\n妳真傻定假傻啊。<br />\n<br />\n你都唔似會對我做咩啊。<br />\n<br />\n如果我真係對妳做咩呢？<br />\n<br />\n咁都無辦法啦。<br />\n<br />\n痴撚線。妳傻㗎？我哋點解會見妳唔記得咗？<br />\n<br />\n你IG約我⋯⋯囉。<br />\n<br />\n係囉，妳做part time girlfriend喎。<br />\n<br />\n我又無諗住收你錢。Volunteer girlfriend點睇。<br />\n<br />\n叻啦，大學生，講英文。<br />\n<br />\n咩喎。咁你而家係咪我boyfriend先。<br />\n<br />\n閘住，痴撚線。<br />\n<br />\n咁volunteer friend囉。<br />\n<br />\nVolunteer friends with benefits?<br />\n<br />\n你講英文好好聽。<br />\n<br />\n喂。<br />\n<br />\n係。<br />\n<br />\n妳無心做就唔好搞串人地個party啦。<br />\n<br />\n一定要做㗎？<br />\n<br />\n妳問返我？<br />\n<br />\n我係話⋯⋯咁，咁唔做囉。<br />\n<br />\n妳都憨鳩鳩。<br />\n<br />\n唔⋯⋯。<br />\n<br />\n攬夠未。<br />\n<br />\n嗯⋯⋯未。<br />\n<br />\n懶過閪，下世咪做雞⋯⋯<br />\n<br />\n嗄？<br />\n<br />\n無，歌詞嚟。<br />\n<br />\n麥展風摸了摸黃花雨腦後的頭髮，摸到頸時她震了震。懷中的她沒有香味，卻非常柔軟而溫熱。窗外有萬家燈火與昏黃的城門河，每隔許久，就隱隱飄來兩聲單車鈴響。叮。叮。<br />\n<br />\n「黃花魚。」<br />\n<br />\n「嗯？」<br />\n<br />\n「妳對邪惡想像太少。」講出這句，麥展風覺得自己好型。"},{"pid":"62ea46e484eac88b58f08700a9fdd4b11cb70355","tid":1887158,"uid":93793,"like":1,"dislike":0,"score":1,"citedBy":0,"replyTime":"2020-02-27T01:31:32.000Z","msg":"又到咗唔知阿風聽咩大 之 貼歌時間。<br />\n<br />\n今次仍然係押韻王畸詩，不過唔係迷離低迴嘅傘後歌，係寫得抵死嘅谷氣叫雞故事：懶過閪，下世咪做雞／《桑拿 song》（又名《醒爬》）KZ<br />\n<a href=\"https://www.youtube.com/watch?v=zdvxbVm4WHY\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DzdvxbVm4WHY&d=lLWZrBwjloX75B4v2mFt5E4axDeVXns42j9POfnWuxs%3D&h=ea24b15c\" target=\"_blank\">https://www.youtube.com/watch?v=zdvxbVm4WHY</a>"}]}