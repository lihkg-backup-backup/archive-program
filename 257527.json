{"tid":257527,"cid":6,"subCid":0,"title":"【樂視不行了】冇錢畀衛星訊號　世盃記招一拖再拖","createTime":"2017-05-25T10:45:50.000Z","updateTime":"2017-05-25T10:51:44.000Z","uid":97,"like":0,"dislike":0,"uniUserReply":0,"replies":[{"pid":"3fd21e2daaba122db00d9816f50ad2b0aaf6154d","tid":257527,"uid":97,"like":0,"dislike":0,"score":0,"citedBy":0,"replyTime":"2017-05-25T10:45:50.000Z","msg":"【樂視不行了】冇錢畀衛星訊號　世盃記招一拖再拖<br />\n<br />\n即時體育 <br />\n<br />\n2017-05-25 17:02:00 HKT<br />\n<br />\n<br />\n<br />\n樂視財困問題持續，就連香港業務都受影響，嚟緊周六深夜舉行嘅英格蘭足總盃決賽車路士對阿仙奴，佢哋就以節目調整宣佈香港冇得直播，受影響嘅客戶會送多三個月月費作補償。《蘋果》收到風，今次英足盃決賽停播，主要係因為樂視畀唔到衛星訊號嘅費用，反而轉播費一早已經畀咗賽會，只不過係有版權但冇訊號返咁解。<br />\n<br />\n樂視財困已經唔係今日嘅事，佢哋樂視北京已經炒咗大部份嘅體育員工，國內兩輪意甲直播都要爛尾，留底嘅都係樂視電影嗰邊嘅人，因為電影仲有收入，體育就只有支出。香港樂視上個月都有部份員工被拖糧，但限期前都出到；嚟緊幾個星期會係關鍵，最壞打算就係樂視點都保住下季英超直播，而今季就嚟完嘅NBA，因為已經畀晒有關費用，所以直播唔會有影響。其他嘅好似舉行緊嘅世青盃、以及暑假先打嘅洲際國家盃，到時有冇直播就有好多變數嘞。仲有，樂視雖然攞咗2018世界盃香港獨家直播權，但佢哋最近兩次新聞發佈會，都要延遲再延遲，前景係點真係冇人知。"},{"pid":"b56f41a82ee918efa96ab3c2f59ba4745cea4f35","tid":257527,"uid":76117,"like":0,"dislike":0,"score":0,"citedBy":0,"replyTime":"2017-05-25T10:51:44.000Z","msg":"此回覆已被刪除"}]}