{"tid":2330215,"cid":30,"subCid":0,"title":"LAST XXX","createTime":"2020-12-17T22:28:41.000Z","updateTime":"2020-12-17T22:28:41.000Z","uid":373951,"like":1,"dislike":1,"uniUserReply":1,"replies":[{"pid":"ca5adb4a3230446dcdf114750e91d029d2eb65bf","tid":2330215,"uid":373951,"like":0,"dislike":0,"score":0,"citedBy":0,"replyTime":"2020-12-17T22:28:41.000Z","msg":"仲有三個鐘就最後一科exam，今晚崩潰喊到收唔到聲lol。其實呢幾晚都係到喊，又發惡夢諗到細個唔開心既事。覺得自己咩都輸哂，又有好多困擾。真係各方面一無所有，我好多唔開心既事。好多事都好唔順利，我今日係咁send email問返。<br />\n<br />\n覺得好頂唔順，係wts搵ex傾左個幾鐘。呢幾日都無點搵佢，其實知佢都唔係好開心。可能覺得我又唔知去左邊，對我無安全感。我覺得自己好唔理智，如果我似佢咁理智就好。覺得自己好垃圾，佢話我讀得到。佢會鼓勵我又比左D意見想我振作，或者其實我最想要既就係佢關心我。<br />\n<br />\n其實我唔係表面睇落咁樂觀，我係個眼淺又心軟既人。覺得自己好頹，佢對我講好多說話。佢今晚心情好似幾好，佢話比心機溫埋考完再抖下。實際行動好過係到諗係到喊，唔可以比咁大壓力自己會影響表現。其實佢講既野我都明阿，就係我平時對FD會講既說話。我覺得好sweet，好易就感動。<br />\n<br />\n諗返以前有次睇到佢Flirt其他女仔，佢話中意我一個對其他既都係玩下。個女既仲要跟我改同我一樣既英文名，而家諗返會覺得死妹收皮啦。不過個陣我勁崩潰，搭Taxi去海邊諗住跳海。佢個陣唔知咩事講左句，就算我讀唔到大學都會愛我。其實真假都唔重要，覺得只要佢開心就夠。<br />\n<br />\n而家睇開左就算佢出軌，如果唔玩真心都可能會原諒佢。睇下咩程度，唔好太過份。唉我真係好中意佢，我可以為佢付出一切。我又有咩資格再去管佢，我連佢女朋友都唔係。落左降頭，可能係。唔讀好書都無面見佢，對佢又愛又恨好掛住佢。<br />\n<br />\n而家清晨六點幾就exam，我覺得自己就快訓著。好掛住我ex，好想快D見到佢。差唔多一個月無見到ex，但其實我一直都思念著他。等一個人長大，等到我幾時可以乖D。HAHA，TIRED。"}]}