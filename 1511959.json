{"tid":1511959,"cid":1,"subCid":0,"title":"前日，我喺荃灣執到個十四歲仔","createTime":"2019-08-27T16:45:19.000Z","updateTime":"2019-08-28T09:20:22.000Z","uid":273530,"like":48,"dislike":1,"uniUserReply":10,"replies":[{"pid":"1436ecb726bedd2d5eb98f07e66012ef5d30e713","tid":1511959,"uid":273530,"like":0,"dislike":0,"score":0,"citedBy":0,"replyTime":"2019-08-27T16:45:19.000Z","msg":"（註：反修例運動至今，最細嘅被捕者，只有十二歲。相信好多人都會諗，點解小朋友會放棄暑假走上街頭。受訪者之前親身接觸咗一位十四歲抗爭者，並且記錄咗相處情況。有啲長，但我認為聆聽少年的聲音，是我們每一人的責任。）<br />\n<br />\n四點幾去到葵芳，仲有零星手足行緊。突然，一個目測只有小學至初中大細嘅細路，弱雞書生款，孭住老閪咁細個索繩袋（即係咩gear都裝唔落啦），戴住個渣斗N95，擔住把遮，急步行落山。<br />\n<br />\n基於嬸嬸本人咩都會擔心一大爛餐，同時八卦，緊跟住阿仔尾。<br />\n當時荃灣已經開咗波，係催淚彈階段。阿仔腳步好快，嬸嬸爭啲跟甩，快到我以為佢趕住落去想開拖，終於去到山腳到德士古道，佢停低，我先終於趕得上喺佢附近。<br />\n<br />\n阿仔拎轉頭望一望，見到有對情侶分緊口罩，走埋去問：「姐姐，我想問你有無&hellip;&hellip;」其實我聽唔到佢想要咩，但心諗：唔撚係啩，裝都無仲想衝落去？<br />\n<br />\n「無呀我哋」聽到呢度，顧唔到會被認為係癡漢嘅風險，搭嗲：「你想要咩呀？」「我想要眼罩。」「我有呀，跟我過嚟，我畀你啦。」<br />\n<br />\n同時德士古道有幾架狗車經過，人群氣氛有啲緊張，乘機夾佢埋路邊。「你自己一個嚟呀？」<br />\n<br />\n佢講嘢語速好快，「係呀，原本同朋友一齊，但我電話無電，諗住返屋企叉一陣，但出到嚟又搵唔返佢哋&hellip;&hellip;」下刪一百字，因為我理解唔到佢講乜鳩，同時落緊雨，又摷緊個廢柴3M眼罩畀佢。<br />\n<br />\n「你係想會合返佢哋？佢哋仲喺唔喺度先？」「我唔知呀就係，原本係喺嗰個咩德咩道嘅」唔只語速急，語調都好衝。<br />\n<br />\n「得，我同你一齊行，你等埋我。」估唔到佢竟然話好。就喺嗰個十字路口，阿仔嘗試睇吓佢啲朋友喺唔喺度，喺啲石壆擒高擒低，又跑上斜路，又走上天橋，嬸嬸爭啲死。<br />\n<br />\n「喂嗱一係我同你搵個安全地方settle咗先，跟住再諗辦法搵返你啲朋友。」佢又話好。<br />\n<br />\n「你叫咩名？」佢戴住口罩講咗個全名。其實我一個字都聽唔撚到，但我打咗個突，竟然防都唔防吓我，可能我肥頭耷耳睇落都唔似係鬼。<br />\n<br />\n「你唔使講全名我知㗎，單字得喇。」佢又講咗個單字我聽。<br />\n<br />\n跟住就同佢向住我印象中某大商場而又多手足嘅方向行，隱約已經見到前面係開波位，諗緊點行好嘅時候，突然佢又九十度cut入一條橫街仔，行過去執咗塊薄過AV格仔、差唔多有佢個人咁高嘅木板，但同時又要擔遮，乸手唔成勢咁。<br />\n<br />\n「我幫你拎啦～」「唔使，我用嚟擋。」我屌，爭啲崩潰。<br />\n<br />\n再繼續向前行，未索到味，都已經見到前面煙霧瀰漫。我指住佢個渣斗N95，「你有無豬嘴呀？你呢個唔&hellip;&hellip;得㗎&hellip;&hellip;」屌，爭啲對住細路講撚咗粗口。<br />\n<br />\n「喺屋企呀頭先趕住返出嚟無攞&hellip;&hellip;」終於聽得出佢有一絲絲老尷，知無執齊gear係大忌。「你攞我呢個，如果你唔介意。」「咁你呢？」「我仲有口罩。」「唔使啦我得㗎喇。」<br />\n<br />\n得你老母咩。我心諗。<br />\n<br />\n好彩咁啱有兩個哥哥仔經過，見我哋你推我讓，問我哋要唔要豬嘴，仲有6同3系列揀。阿仔攞咗個3系列，一如佢腳步同語速咁快，佢戴豬嘴都好想快，但手忙腳亂。<br />\n<br />\n「定啲嚟，首先要咁扣，然後呢條穿過頸先，再拉埋呢條上頭頂。」上完豬咀，繼續向前行，「你記唔記得你啲朋友個電話，或者有無佢哋Facebook？」諗住就算佢無電話用，用我個電話login佢個Facebook起碼可以inbox啲朋友。突然靈光一閃，「其實你部電話有無帶喺身？」<br />\n<br />\n「有呀，但係無電吖嘛！」我屌。「我有尿袋吖嘛！」於是又急急腳搵個位，摷尿袋畀佢叉電。<br />\n<br />\n「喂唔係喇，如果你唔係想上前嘅話，一係我同你行返葵涌先，settle咗再睇吓你啲朋友喺邊度。」佢又話好。跟住佢又擔返起把遮，同埋塊等身大AV木板，又係乸手唔成勢。<br />\n<br />\n「算啦你放返低塊板啦。」「我諗住用嚟擋嘛。」但佢今次聽話，放返低喺路邊。<br />\n<br />\n「唔應該係你哋擋㗎。」「點知啫，巴士站嗰個都爆咗眼啦，我點知啫。」明嘅，唔衝，唔代表我唔會爆眼。<br />\n<br />\n行到返去德士古道十字路口，當時已經收到push話水炮車已射。<br />\n阿仔攞個電話出嚟睇睇，話「原來佢哋已經走咗」。「咁咪好囉，無事就好，而家我同你行返去葵涌就啱啦，睇吓咩環境再搭車走。」<br />\n<br />\n原路行返去，估計班狗唔會衝上嚟，可以放鬆少少行。阿仔警覺性唔錯，聽到後方有少少聲都會望一望，見到cam都識避。<br />\n<br />\n「你做晒功課未㗎？」「我原本就係同班朋友喺圖書館，跟住佢話嚟遊行，如果佢話嚟示威我就一定嚟啦，遊行我就&hellip;&hellip;」下刪一百字，雨聲加豬嘴，真係聽唔到，加上我又開始聽唔明。<br />\n<br />\n「好奇一問，你今年幾多歲？」「14。」應該中二定中三？<br />\n「哦～咁都ok，都大個仔喇。你屋企人知唔知你出嚟？」<br />\n「知呀，頭先就係屋企無人收嘢我先要返去，阿爸又唔喺屋企&hellip;&hellip;」再刪一百字，聽唔明。<br />\n<br />\n「佢哋ok你出嚟？」「ok嘅，總之我到時間返屋企就得。」<br />\n終於行到返葵涌廣場，大家除晒裝，放返好。「你使唔使食啲嘢？」嬸嬸想助養兒童嘅火係唔會熄滅。<br />\n<br />\n「唔使喇，我屋企八點食飯㗎。」當時只係六點。「但你使唔使食啲嘢先？」「唔使喇。」「嗱阿仔等陣，你有無Telegram？」<br />\n<br />\n「有呀。」我攞個電話出嚟，「你記低我個ID，你可以唔使畀你嗰個我。」「好呀～」佢開咗電話個note出嚟抄低。<br />\n<br />\n「你有咩事要幫手，或者之後又自己一個出嚟，你搵我，有咩活動我通常都會出嚟嘅。或者你要買gear我都可以幫到你。」<br />\n<br />\n「OKOK，唔該晒你呀～」<br />\n<br />\n終於我放咗佢走。<br />\n<br />\n以呢個仔嘅性格，我估就算佢下次真係再單拖出去，都一定唔會搵我，嗰一刻我已經開始後悔，應該試吓佢會唔會都畀個ID我。希望佢平安，睇吓之後有無機會撞得返。嬸嬸想請你食餐飯，或者介紹我對姪仔姪女畀你識。<br />\n<br />\n然後再夜啲，就睇到有個十二歲嘅畀狗擔走咗。<br />\n<br />\n我覺得呢個地方好撚黐線。<br />\n<br />\n唔好再問點解細路要行出嚟，點解唔的佢走。首先，阿仔呢個年紀，你叫佢做乜，佢一定唔做。再者，佢知識未必夠你多，但心水可以清過好多大人，資訊渠道一定多過你。重點係，嗰種前所未有嘅充權，終於可以嘗試為自己未來出少少力，你點忍心叫佢走？<br />\n<br />\n如果大人夠薑企出嚟嘅，點解要細路出嚟？點解佢諗過度過敢行出嚟，你反而印印腳叫佢返屋企？我就講唔出口。<br />\n<br />\n見到細路，唔使你鼓勵佢行上前唔使你趕佢返屋企，但起碼拍硬檔，幫幫手，咩都好。咁大個人，明㗎啦，係爭在肯唔肯做炸両啫。<br />\n<br />\n手動轉自Facebook<br />\n<a href=\"https://www.facebook.com/695581679/posts/10156586919141680/\" data-sr-url=\"https://r.lihkg.com/link?u=https%3A%2F%2Fwww.facebook.com%2F695581679%2Fposts%2F10156586919141680%2F&d=hq0sVSmFYzKD%2BASQGeqgxsZCnWmYDHHppvVe94ioujI%3D&h=776ac8c4\" data-auto-link target=\"_blank\">https://www.facebook.com/695581679/posts/10156586919141680/</a>"},{"pid":"5534e983bab3e4ce00a952703767acd52226bcf0","tid":1511959,"uid":55128,"like":0,"dislike":0,"score":0,"citedBy":0,"replyTime":"2019-08-27T16:45:58.000Z","msg":"<img src=\"https://na.cx/i/PWzcvgg.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FPWzcvgg.jpg&h=187c67d0&s={SIZE}\" /><br />\n九月一號下午一點機場見<br />\n<br />\n901機場和你塞 Channel<br />\n<a href=\"http://t.me/stuckwithyou\" data-sr-url=\"https://r.lihkg.com/link?u=http%3A%2F%2Ft.me%2Fstuckwithyou&d=hq0sVSmFYzKD%2BASQGeqgxsZCnWmYDHHppvVe94ioujI%3D&h=4edc1282\" target=\"_blank\">http://t.me/stuckwithyou</a><br />\n901機場和你塞 公海<br />\n<a href=\"http://t.me/stuckwithyouopen\" data-sr-url=\"https://r.lihkg.com/link?u=http%3A%2F%2Ft.me%2Fstuckwithyouopen&d=hq0sVSmFYzKD%2BASQGeqgxsZCnWmYDHHppvVe94ioujI%3D&h=27dc472e\" target=\"_blank\">http://t.me/stuckwithyouopen</a><br />\n901機場和你塞 宣傳<br />\n<a href=\"http://t.me/stuckwithyoupromote\" data-sr-url=\"https://r.lihkg.com/link?u=http%3A%2F%2Ft.me%2Fstuckwithyoupromote&d=hq0sVSmFYzKD%2BASQGeqgxsZCnWmYDHHppvVe94ioujI%3D&h=d0dcaaeb\" target=\"_blank\">http://t.me/stuckwithyoupromote</a>"},{"pid":"59fb710cdecd416cca225b8e64e8c09eee016885","tid":1511959,"uid":273530,"like":0,"dislike":0,"score":0,"citedBy":0,"replyTime":"2019-08-27T16:47:25.000Z","msg":"<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"d2227c30c9277c3b173607187b2dffb43eaef40a","tid":1511959,"uid":87575,"like":1,"dislike":0,"score":1,"citedBy":0,"replyTime":"2019-08-27T16:48:38.000Z","msg":"此回覆已被刪除"},{"pid":"7606ca8d2998092a2136d81ff812c68e881fd84d","tid":1511959,"uid":61989,"like":0,"dislike":0,"score":0,"citedBy":0,"replyTime":"2019-08-27T16:48:51.000Z","msg":"此回覆已被刪除"},{"pid":"0ca6a6693b73ea633f8bc52bb7305795507d01c2","tid":1511959,"uid":273530,"like":0,"dislike":0,"score":0,"citedBy":0,"replyTime":"2019-08-27T16:49:22.000Z","msg":"唔知個男仔最後會唔會真係搵番個嬸嬸呢"},{"pid":"6c10e214cf236adf23f0fba82759a6a44b9afaac","tid":1511959,"uid":63117,"like":0,"dislike":0,"score":0,"citedBy":0,"replyTime":"2019-08-27T16:49:24.000Z","msg":"<img src=\"/assets/faces/normal/sosad.gif\" class=\"hkgmoji\" />"},{"pid":"879a95fc089d5b29c8a87d4b471ff5a7ff85192d","tid":1511959,"uid":102982,"like":0,"dislike":0,"score":0,"citedBy":0,"replyTime":"2019-08-27T16:51:45.000Z","msg":"屌<br />\n咁細個就唔好出啦<br />\n係上一輩欠咗佢地"},{"pid":"96377da0beaffbb79c7e68f5d0d9d9ee45c4b35f","tid":1511959,"uid":54597,"like":0,"dislike":0,"score":0,"citedBy":0,"replyTime":"2019-08-27T16:51:46.000Z","msg":"請問你個user名咩事<img src=\"/assets/faces/normal/smile.gif\" class=\"hkgmoji\" />"},{"pid":"9be04a5a1222db9792edbe6e6bbbe37ce42b8930","tid":1511959,"uid":300323,"like":0,"dislike":0,"score":0,"citedBy":0,"replyTime":"2019-08-27T16:53:27.000Z","msg":"係咁聽唔明做乜9<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><br />\n<br />\n<br />\n屌好心up<img src=\"/assets/faces/normal/cry.gif\" class=\"hkgmoji\" />"},{"pid":"b2eb5d8af8b1f3473ad4562fecf0ad4d0d04bb70","tid":1511959,"uid":228143,"like":0,"dislike":0,"score":0,"citedBy":0,"replyTime":"2019-08-27T17:01:32.000Z","msg":"細個咪出<br />\n<br />\n好好讀書   有學歷先有情報<br />\n<br />\n每個人作用唔同  唔洗格硬上前線<br />\n<br />\n全力讀書  將來情報靠你地"},{"pid":"98dbcd019e2490733f0690f580f67d5597e3a124","tid":1511959,"uid":45540,"like":0,"dislike":0,"score":0,"citedBy":0,"replyTime":"2019-08-28T09:20:22.000Z","msg":"仲有好多冷氣軍師.. 淨係睇住個現場直播黎J <br />\nDLLM 啦! 行出黎係咪咁難呀? 又唔係叫你衝"}]}