{"tid":1393557,"cid":33,"subCid":0,"title":"雲海致有良心嘅公務員","createTime":"2019-08-01T06:32:26.000Z","updateTime":"2019-08-01T06:32:26.000Z","uid":86750,"like":3,"dislike":0,"uniUserReply":1,"replies":[{"pid":"6b3eaaaa87cfe237be4e4c1235ec1608eb3ca822","tid":1393557,"uid":86750,"like":0,"dislike":0,"score":0,"citedBy":0,"replyTime":"2019-08-01T06:32:26.000Z","msg":"雲海致有良心嘅公務員：<br />\n<br />\n呢幾日有好大量並唔認識嘅公務員私底下傳訊息俾我，向我求教，點樣可以安全同埋成功地係8月5號進行罷工⋯⋯！<br />\n我答左部份人，我今日決定都係公開教嘅公務員點做，當然我純粹提供下參考意見咋，完全唔係要你違反公務員條例啊！而且我以下嘅內容唔係代表我㗎！😂<br />\n首先針對兩班唔同嘅公務員；一班年長一啲舊制嘅公務員、另一班係相對年輕新制度下嘅公務員！<br />\n講下前者先，舊制度年假儲到幾百日都得，咁你哋諗都唔使諗啦，請年假咪得囉，所以今日想開呢個鋪先，好多部門申請年假我諗今日都要做定下個禮拜一，若果你又唔想好似好擺明車馬俾你老細睇星期一請年假係為咗罷工，咁你咪一連請三日囉！放假唔得呀！唔俾你放可以去投訴你上司添！<br />\n咁講後者，當然你都可以請年假作為罷工，但可能好多新入職同事冇乜假，咁就要用第二個手段，就係最常見嘅請病假囉！其實你哋都用慣用熟㗎啦？冇理由要我教㗎！朝頭早打個電話俾老細或者秘書，話自己唔舒服，根據公務員事務條例904條，所有公務員係有權因為求診而暫時離開工作崗位及至適當間之後回復到崗位上！條例上冇講到明咩叫做「暫時」，呢個就係灰色地帶，大佬我排隊睇醫生休息食藥都八個鐘啦你唔係要我返部門呀？！中午之後做請病假唔舒服咪唔使再返工囉！罷半日都好㗎！當然絕大部份部門可能都需要你第日提供返相關證明，咁若果你哋唔嫌麻煩嘅咁咪去公務員診所排一張「到診紙」囉！不過記住係公務員條例裏邊係從來都冇要求公務員睇病一定要去公務員診所，你可以去私家診所睇病嘅，好多部門上司都好鍾意講呢個大話：公務員一定要係公務員診所！錯㗎！睇完私家醫生攞咗病假紙老細你唔係話俾我聽你唔收貨係咪啊？你唔係想我病返公司傳染俾其他公務員同事係咪啊？<br />\n仲有仲有仲有一個我最憎嘅方式，就係自稱精神受到困擾，返唔到工.....點樣演繹點樣處理我諗有大把公務員清楚過我啦！<br />\n其實真係好諷刺，原本過去30年我就係專門去對付啲濫用請假濫用精神困擾藉口嘅公務員要求佢哋返工，真係諗唔到去到今日竟然我會掉轉槍頭教返啲公務員做返啲以前我唔想佢哋做嘅嘢！真係冇永遠嘅敵人，亦都冇永遠嘅朋友！公務員執生啦！下個星期一8月5號罷工！平日香港政府同你啲上司日日俾屎你哋食，你哋唔係仲係唔罷工呀嘛？！Come on ! Civil servant come join the civil war!<br />\n<br />\n<a href=\"https://www.facebook.com/CHANWANHOI/posts/2911020445606737\" data-sr-url=\"https://r.lihkg.com/link?u=https%3A%2F%2Fwww.facebook.com%2FCHANWANHOI%2Fposts%2F2911020445606737&d=H0od%2FlU2Kx31F%2BxGtrrl56NZBGycwMyv8OGD44uLuTw%3D&h=d86018d5\" target=\"_blank\">https://www.facebook.com/CHANWANHOI/posts/2911020445606737</a>"}]}