{"tid":1215549,"cid":5,"subCid":0,"title":"有感而發 6.12 （借Ac）","createTime":"2019-06-13T07:30:15.000Z","updateTime":"2019-06-13T07:30:15.000Z","uid":233864,"like":6,"dislike":0,"uniUserReply":1,"replies":[{"pid":"bf47979eeb8c9901a77266e91784605df65ed797","tid":1215549,"uid":233864,"like":0,"dislike":0,"score":0,"citedBy":0,"replyTime":"2019-06-13T07:30:15.000Z","msg":"我朝早7點幾已經到添馬公圍，當時已經好多人聚集，一直到都無任何事發生或衝突，仲有議員出到中信大廈外多謝各位示威者，佢地會係會內繼續抗爭。<br />\n<br />\n    到中午，我由立法會外行去夏𢡱道睇，見到前線嘅示威者開雨傘去阻擋警察嘅視線，用鐵馬、水馬成了一條防線。15:00，我在比較後的位置，聽到前方不斷需要唔同嘅物資，我就幫忙不斷傳遞，後來見到好多煙傳出，好多人大叫走，前面放左催淚，我以為咁後應該都唔會有咩感覺，但慢慢吸左一啖嘅煙，個種感覺畢生難忘，對眼會好辛苦，完全會睜唔大，會抖唔到氣，鼻水會不斷係咁流，完全控制唔到。然後警方再放催淚彈，令到我感覺非常難受，幸好，當時有熱心嘅香港人幫我用鹽水洗眼。<br />\n     之後，我見到香港人反而唔驚，啲煙散後再向前行，慢慢警方再不斷放催淚黎驅散手無寸鐵嘅市民，去到市民不斷退後，不斷有人受傷，我就幫手抬受傷嘅人到救護站，然後警方再放催淚彈，係金鐘橋上（橋下充滿好多人）放落去，前排又放，所有人不斷退後，突然後排又比人放催淚彈，所有人都退後緊，又不斷放係走緊嘅人身邊，前面既防暴警員同速龍小隊一直向前推進，我地就退到夏𢡱道（往中環方向），停左一陣之後，警方又一直向前推進，有啲示威者想跨到去往紅棉路方向嘅天橋，有人試圖跳橋，想跳過去往紅棉路方向嘅天橋，更差啲釀成人踩人事件，應我未能跨過隔離天橋，正想往中環方向逃走時，回頭一看，我變到最前排，我見到速龍小隊見到人就用警棍打人，見到有白衫較為高級嘅警員向住走緊嘅人射胡椒噴霧，我就不斷跑不斷走，突然我身邊有人大叫格離就有一粒催淚彈，個一刻真係會好驚好驚，剩係會同自己講要走要走，所有人慢慢就比驅趕到中環。<br />\n      之後睇啲報道，我知道我地稱為「暴徒」，但我係現場睇到見到，無一個人有任何有攻擊性嘅武器、磚頭、鐵通。當時，男女老幼都有，有一位伯伯係其他人扶佢到金鐘站，有著緊校服嘅學生，有婆婆。唔通呢啲就係所謂「暴徒」？而且更有警方向市民開槍，有市民更因中槍而一度陷入昏迷，而呢啲中槍嘅市民到而家都暫時未有最新嘅消息，我從來未想過喺香港會有警察向市民開槍嘅一日。當我睇到呢啲消息，我有一刻聯想到六四嘅情況。<br />\n<br />\n       最後，希望各位師弟師妹，唔好剩係睇TVB去獲取消息，要有批判性思考，上網揾唔同嘅消息。如果呢一次修例係對香港有咁大幫助，6月9號會唔會有超過1/7嘅香港人上街，尋日會有咁多香港人去支持罷工、罷課去阻止會議進行？"}]}