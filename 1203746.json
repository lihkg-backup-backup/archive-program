{"tid":1203746,"cid":5,"subCid":0,"title":"希望20190612成為我地既日子，我地既歷史","createTime":"2019-06-11T13:19:11.000Z","updateTime":"2019-06-11T13:32:47.000Z","uid":85865,"like":5,"dislike":0,"uniUserReply":3,"replies":[{"pid":"123ddeaa38cf807fe8497e60a86ed3b8e5182809","tid":1203746,"uid":85865,"like":0,"dislike":0,"score":0,"citedBy":0,"replyTime":"2019-06-11T13:19:11.000Z","msg":"三十年後，如果有人問你，2019年6月12號，612果日你做過咩，你會點答？<br />\n<br />\n我諗咗呢個問題好耐，我係廁所坐到腳都痺埋，因為我好猶疑，坦白講直程係驚。大佬呀，萬一癲起上黎真係開槍，你驚唔驚？<br />\n<br />\n我腦海入面閃過好多原因，返工、返學、攰、驚、懶，每一個都足夠說服我唔好出黎。只要你呃到自己，只要你覺得心安理得就可以，因為唯一一個知道你果日做過咩既人，係你自己。<br />\n<br />\n但我諗，我會出。<br />\n<br />\n唔出黎，可以有好多原因，而出黎，原因只有一個&mdash;&mdash;我唔想自己後悔。聽日出到黎會做咩，我自己都唔知，依家其實好亂，無領袖，無人敢咩飛，痴線既咩，成群人坐監既坐監，走佬既走佬，後果幾嚴重先得架。<br />\n<br />\n我唔知出黎有無用，但我覺得如果我選擇唔出，我會後悔，而我好憎後悔既自己。我唔想三十年之後，當仔女問我612做過乜，我同佢講話我憨鳩鳩咁過咗一日，我想我呢世人可以做一次英雄，一次咁多，好唔好？<br />\n<br />\n我希望，三十年後當我答呢條問題既時候，我可以大聲同人講，我果日出左黎，甚至只係出黎，然後見到速龍隊就驚到匿埋咗，無人會笑你，因為你盡咗力。<br />\n<br />\n唔好比自己後悔，人一世，最怕就係後悔。<br />\n<br />\n如果神佛唔保佑我地，我希望你會支持我地。<br />\n如果歷史無記住我地，我希望你會記住我地。<br />\n如果可以，我希望20190612呢個日子唔再只係一串數字，或者一個普通既日子，我希望20190612成為我地既日子，我地既歷史。<br />\n<br />\n#20190612"},{"pid":"66d07e242ff26b6b4dea98ac7ebc16b088f210f4","tid":1203746,"uid":226955,"like":0,"dislike":0,"score":0,"citedBy":0,"replyTime":"2019-06-11T13:20:10.000Z","msg":"<span style=\"color: red;\">成件事仲未完！一日未通過一日仲有希望！和理非呢個時候更加要作出行動反送中！</span><br />\n<br />\n<span style=\"color: gold;\">Sorry文長<img src=\"/assets/faces/normal/cry.gif\" class=\"hkgmoji\" />請各位原諒我<img src=\"/assets/faces/normal/cry.gif\" class=\"hkgmoji\" />香港宜家正值歷史危機當前<img src=\"/assets/faces/normal/cry.gif\" class=\"hkgmoji\" />我真係想同大家講有少少嘢<img src=\"/assets/faces/normal/cry.gif\" class=\"hkgmoji\" /></span><br />\n<br />\n<blockquote>唔想勇武咪和理非囉<img src=\"/assets/faces/normal/smile.gif\" class=\"hkgmoji\" />唱聖詩又好，想成隊百人管弦樂團一齊奏交響曲都得呀<img src=\"/assets/faces/normal/smile.gif\" class=\"hkgmoji\" />支持市民大眾繼續不斷以合法方式反送中</blockquote><br />\n<br />\n一百萬人遊行只係個開始，大家仲有好多好多嘢可以做，例如今晚開始直到12號喺政總舉行嘅祈禱聖詩會，612嗰日越多人越好，和理非可以用一切合法手段助攻反送中，例如612嗰日去政總響應教會組織一大班人祈禱唱下聖詩，拉band去政總唱歌，去政總草地一家人一班朋友野餐食下嘢睇下維港風景，渣車安全起見渣慢啲，罷工罷課，周街燈柱貼宣傳反送中單張等等，一方面喚起社會更多人關注，一方面爭取國際支持向政府施加壓力（eg取消美國香港關係法）去迫政府撤回逃犯條例。<br />\n<br />\n我希望大家要明白一樣嘢，任何願意作出反惡法嘅行動都應該要支持！香港人唔可以再比三毛分化，和理非同勇武必須一齊合作，佔大多數嘅和理非請用盡一切合法方法反對逃犯條例，逃犯條例絕對唔可以通過，否則我地同下一代就會生長喺講句說話都要就住就住，擔驚受怕嘅環境之中，大家絕對唔可以比逃犯條例過到<br />\n<br />\n我地應該要接受香港和理非佔大多數呢個事實，大多數人都唔會衝始終法律後果太重，所以大家可以用合法方式全力阻止惡法，只要係合法渠道去反送中，我相信唔少人都唔介意做多兩步，有啲人可能覺得有啲和理非行動聽起上嚟好似好膠，但請唔好理人點做，只要記住大家都係反送中嘅同路人，我地就應該尊重同埋支持佢地，支持和理非不斷以各種合法途徑反送中。去爭取更多市民同國際社會反送中。唔好話無用，你去做起碼仲有1%會成功，完全唔做就絕對唔會成功。大家一定要盡自己可以承受到嘅所有後果同力量，以政府徹回逃犯條例為成功目標。請記住，唔好再鬧分化，和理非有和理非做，其他人有其他人做，兄弟爬山，各自努力。<br />\n<br />\n歷史例子：<br />\n柏林圍牆冧之前幾個月冇人會覺得有生之年可以見到冧牆嘅一日，03年23條同12年國教都冇人會覺得可以令政府撤回23條同國教，正如今次亦都冇人會覺得可以令政府撤回逃犯條例。<span style=\"color: red;\">再強調一次，唔好話無用，你去做起碼仲有1%會成功，完全唔做就絕對唔會成功。</span>"},{"pid":"42b5e45365093a8d3fb7f988218fdd9967c0c1bc","tid":1203746,"uid":133319,"like":0,"dislike":0,"score":0,"citedBy":0,"replyTime":"2019-06-11T13:32:47.000Z","msg":"<img src=\"/assets/faces/normal/kill.gif\" class=\"hkgmoji\" />"}]}