{"tid":2238469,"cid":12,"subCid":0,"title":"[愛情][奇幻] 麥東冬","createTime":"2020-10-11T07:08:22.000Z","updateTime":"2020-12-31T02:24:07.000Z","uid":125109,"like":8,"dislike":2,"uniUserReply":9,"replies":[{"pid":"073df092609609a56ac44b684c76d38279d97a01","tid":2238469,"uid":125109,"like":0,"dislike":0,"score":0,"citedBy":1,"replyTime":"2020-10-11T07:08:22.000Z","msg":"大家好<img src=\"/assets/faces/normal/bye.gif\" class=\"hkgmoji\" />依個係樓豬第一次寫嘅愛情奇幻故<br />\n成個故嘅內容基本上已經定好哂，所以一定會定期更新，絕不走數<img src=\"/assets/faces/normal/hoho.gif\" class=\"hkgmoji\" /><br />\n<br />\n樓豬亦開咗個penana方便追故<img src=\"/assets/faces/normal/agree.gif\" class=\"hkgmoji\" /><br />\n<a href=\"https://www.penana.com/user/85538\" data-sr-url=\"https://r.lihkg.com/link?u=https%3A%2F%2Fwww.penana.com%2Fuser%2F85538&d=bDSN5K49m9pAVz54ArwUlc1lVRHyxjHm7NpFearlrcU%3D&h=a9be4733\" target=\"_blank\">https://www.penana.com/user/85538</a><br />\n希望大家中意同多多支持！<br />\n<br />\n事不宜遲，即刻開始！<img src=\"/assets/faces/normal/kill.gif\" class=\"hkgmoji\" />"},{"pid":"e9845447b0b1f9f22e8b3d0647a772e4e0793e06","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-10-11T07:10:19.000Z","msg":"<strong><em>（一） 太古公園</em></strong><br />\n<br />\n深夜時份，我喺公園呆坐。無月光。<br />\n今晚太陽一落山個肚就開始唔爭氣，好肚餓。<br />\n附近壽司店、炸雞店都唔啱口味。個肚明明空空如也，但感覺一啖飯都吞唔落。<br />\n飢餓感令到頭腦都一樣空洞，好多事似乎都記唔起。<br />\n<br />\n但我記得，我曾經喺依個公園唔見咗嘢。<br />\n<br />\n公園裡面有個小草叢，專心聽嘅話可以聽到裡面有奇怪嘅碰撞聲。<br />\n我嘅目光離唔開個草叢，感覺有啲嘢就快跌落嚟。<br />\n<br />\n路過餐廳外嘅玻璃，倒影裡嘅人蒼白無比。<br />\n依個真係我嚟？<br />\n我望住自己，視線轉到身後坐喺長凳嘅男仔。<br />\n佢彎低身雙手㩒住個肚，好辛苦咁。<br />\n<br />\n我裝作散步，坐喺佢隔離嘅長凳，觀察一下有無嘢可以幫到佢。<br />\n哇...皺成一團嘅眼耳口鼻喺一塊蒼白嘅面上，同我嘅可以一比。<br />\n全世界都睇得出，你肚痛嘛。<br />\n<br />\n突然，個男仔企起身跑走咗。"},{"pid":"e5e4b2b195f2de4a611e29100f867ba9fa73b868","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-10-11T07:15:42.000Z","msg":"<em><strong>（二）熱血青年</strong></em><br />\n<br />\n「咁樣飲落去真係唔得。」麥東冬諗起嗰陣味都想嘔。<br />\n「你睇你塊面白到成隻鬼咁，人哋見到你都驚驚啦。」張梓軒笑住講。<br />\n<br />\n梓軒係東冬讀大學時嘅同窗好友，佢哋都係啱啱畢業，放緊假。<br />\n東冬大部份嘅好朋友都係中學同學，大學嘅大多數係點頭之交，只有同梓軒格外投契。<br />\n<br />\n「真正嘅蒼白你一定未見過。喺我屋企樓下有個女仔好得人驚，臉色仲白過張紙。」<br />\n東冬係諗起非常肚痛嘅嗰晚，坐喺隔離個女仔嘅樣。<br />\n佢著住白色恤衫，淡藍色長裙，長到掂地。黑色長長直髮，身形瘦長，臉卻圓圓。<br />\n嘗試繼續記起佢嘅容貌，一陣寒意突然蔓延全身，打斷回想。<br />\n原來啱啱唔自覺飲咗一啖冰水。<br />\n<br />\n「依個世界應該得你先會飲奶茶飲到肚痛啦！」梓軒掩住個嘴笑住講。<br />\n「唔係點吖？佢親手為我整嘅我就一定要飲！」東冬滿腔熱誠，昂首挺胸。梓軒見到都感同身受，頓時熱血起嚟。<br />\n「原來已經癲成咁，你要唔要睇醫生啊？仲要係精神科嗰隻！」梓軒再講。<br />\n「廢事同你講。我要去書店喇，佢應該啱啱當值。」話音未落，東冬消失喺人群裡。<br />\n<br />\n東冬只係知道依個書店女職員每個星期有三四日喺飲品區返工，實際嘅當值表東冬仲係摸索中。<br />\n而每日去書店一趟亦成為東冬生活嘅一部份。<br />\n佢慶幸依個女仔嘅出現，令原本淡乏無味嘅生活添了幾分色彩。"},{"pid":"a5d8b40b61f85808aadb0df608d5c5a53cb4b439","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-10-11T07:27:42.000Z","msg":"<em><strong>（三）看見</strong></em><br />\n<br />\n有時侯我覺得自己只係個無魂有體嘅軀殼。<br />\n唔記得幾時開始，我染上遊蕩嘅惡習。<br />\n我亦身無分文，只係得裙袋裡一條莫名而來嘅水晶手鍊。<br />\n<br />\n又行走喺太古公園，前後來去，沿住花園行幾個圈，晚晚如是，無法自制。<br />\n至於原因，我不得而知。<br />\n咁樣講好似好唔負責任，畢竟我都有家人，有家要歸。只不過佢哋都無落力搵我嘅下落，我亦無心返去。<br />\n<br />\n今晚月亮好靚好圓，我坐喺同一張長凳，拎條手鍊出嚟，欣賞一下水晶上面月光嘅反射。<br />\n公園裡面雖然蚊蟲唔少，但我望一望對手，竟然幾個鐘都無被咬。<br />\n<br />\n之前肚痛然後跑走嘅男仔又坐喺我隔離。<br />\n佢手拎住同一杯飲品，應該係新流行嘅奶茶，喺附近書店有賣。<br />\n我好似都有飲過啊，係喺間書店啱啱新開嘅時候。<br />\n去睇書嘅人唔少，飲品區更加大排長龍。<br />\n我同朋友都本住湊熱鬧嘅心情買過一次。不過我哋飲完第一個反應係：「嗯。」<br />\n味道唔算特別吸引。<br />\n<br />\n唔通我認錯人？個男仔自己喺度傻笑，同上次見到嘅判若兩人。<br />\n但我認得佢個背囊。墨綠色嘅舊款式，側邊仲放咗一個自備暖水壺，老套得同佢年紀完全脫勾。<br />\n佢咬住支飲管，好似食糖一樣，嘴角分明向上揚。<br />\n依區都算係高級嘅屋苑，但無論路人或者住客都愁眉苦臉，成副地上執到金都笑唔出嘅樣。<br />\n見到佢發自內心嘅微笑，暖意湧上我心頭。<br />\n<br />\n身體好耐都無溫熱嘅感覺。我失一失魂，手上嘅水晶鍊跣咗落地，斷開咗。<br />\n水晶滾去四散，好似競賽跑步嘅螞蟻，快到我無辦法踩住。<br />\n以為幸運咁欄住一粒，但都係喺空隙碌走咗。<br />\n響聲打斷晚上嘅寧靜。<br />\n佢應該都被嚇親，目光好明顯轉到我依邊。"},{"pid":"485ca744d0a0eeaed4fab2db2d25b12c929c24ea","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-11T10:43:05.000Z","msg":"推"},{"pid":"154caa010ebf1d598e34b247ee9ef0c08a00118d","tid":2238469,"uid":25335,"like":0,"dislike":0,"score":0,"citedBy":0,"replyTime":"2020-10-11T10:44:18.000Z","msg":"<img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" />"},{"pid":"5744ce19cdea38f760ee39ac95508487b3bffb3f","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-11T12:58:44.000Z","msg":"推<img src=\"/assets/faces/normal/hoho.gif\" class=\"hkgmoji\" />"},{"pid":"bfc0ec25579eb60c440833720d30fbbe2f5ffa2d","tid":2238469,"uid":125109,"like":0,"dislike":0,"score":0,"quote":{"pid":"485ca744d0a0eeaed4fab2db2d25b12c929c24ea","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-11T10:43:05.000Z","msg":"推"},"citedBy":0,"replyTime":"2020-10-11T13:58:16.000Z","msg":"多謝幫推<img src=\"/assets/faces/normal/adore.gif\" class=\"hkgmoji\" /><img src=\"/assets/faces/normal/tongue.gif\" class=\"hkgmoji\" />"},{"pid":"beab01a5eb866c79b0774dba24da9f83babdbf6d","tid":2238469,"uid":354408,"like":1,"dislike":0,"score":1,"quote":{"pid":"073df092609609a56ac44b684c76d38279d97a01","tid":2238469,"uid":125109,"like":0,"dislike":0,"score":0,"citedBy":1,"replyTime":"2020-10-11T07:08:22.000Z","msg":"大家好<img src=\"/assets/faces/normal/bye.gif\" class=\"hkgmoji\" />依個係樓豬第一次寫嘅愛情奇幻故<br />\n成個故嘅內容基本上已經定好哂，所以一定會定期更新，絕不走數<img src=\"/assets/faces/normal/hoho.gif\" class=\"hkgmoji\" /><br />\n<br />\n樓豬亦開咗個penana方便追故<img src=\"/assets/faces/normal/agree.gif\" class=\"hkgmoji\" /><br />\n<a href=\"https://www.penana.com/user/85538\" data-sr-url=\"https://r.lihkg.com/link?u=https%3A%2F%2Fwww.penana.com%2Fuser%2F85538&d=bDSN5K49m9pAVz54ArwUlc1lVRHyxjHm7NpFearlrcU%3D&h=a9be4733\" target=\"_blank\">https://www.penana.com/user/85538</a><br />\n希望大家中意同多多支持！<br />\n<br />\n事不宜遲，即刻開始！<img src=\"/assets/faces/normal/kill.gif\" class=\"hkgmoji\" />"},"citedBy":1,"replyTime":"2020-10-11T17:21:34.000Z","msg":"Pishhhh<img src=\"/assets/faces/pig/clap.gif\" class=\"hkgmoji\" />"},{"pid":"d098e143bc4fdd1d702f134cccd001db209704d3","tid":2238469,"uid":199502,"like":1,"dislike":0,"score":1,"citedBy":1,"replyTime":"2020-10-11T17:22:53.000Z","msg":"G chi YY <img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"37382ae4d0d2b236dc867846395875c199893f1c","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-10-11T18:02:53.000Z","msg":"留名"},{"pid":"9aaa3bbda8162187662348b8c5dc49ee32534f60","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-12T05:14:32.000Z","msg":"<img src=\"https://na.cx/i/5hCtaFP.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F5hCtaFP.jpg&h=e1b63546&s={SIZE}\" /><br />\n樓豬唔記得post封面<img src=\"/assets/faces/pig/whip.gif\" class=\"hkgmoji\" />"},{"pid":"4db39048d58545f2bb7b7b5803ebb3dca4c04115","tid":2238469,"uid":125109,"like":0,"dislike":0,"score":0,"quote":{"pid":"beab01a5eb866c79b0774dba24da9f83babdbf6d","tid":2238469,"uid":354408,"like":1,"dislike":0,"score":1,"quote":{"pid":"073df092609609a56ac44b684c76d38279d97a01","tid":2238469,"uid":125109,"like":0,"dislike":0,"score":0,"citedBy":1,"replyTime":"2020-10-11T07:08:22.000Z","msg":"大家好<img src=\"/assets/faces/normal/bye.gif\" class=\"hkgmoji\" />依個係樓豬第一次寫嘅愛情奇幻故<br />\n成個故嘅內容基本上已經定好哂，所以一定會定期更新，絕不走數<img src=\"/assets/faces/normal/hoho.gif\" class=\"hkgmoji\" /><br />\n<br />\n樓豬亦開咗個penana方便追故<img src=\"/assets/faces/normal/agree.gif\" class=\"hkgmoji\" /><br />\n<a href=\"https://www.penana.com/user/85538\" data-sr-url=\"https://r.lihkg.com/link?u=https%3A%2F%2Fwww.penana.com%2Fuser%2F85538&d=bDSN5K49m9pAVz54ArwUlc1lVRHyxjHm7NpFearlrcU%3D&h=a9be4733\" target=\"_blank\">https://www.penana.com/user/85538</a><br />\n希望大家中意同多多支持！<br />\n<br />\n事不宜遲，即刻開始！<img src=\"/assets/faces/normal/kill.gif\" class=\"hkgmoji\" />"},"citedBy":1,"replyTime":"2020-10-11T17:21:34.000Z","msg":"Pishhhh<img src=\"/assets/faces/pig/clap.gif\" class=\"hkgmoji\" />"},"citedBy":0,"replyTime":"2020-10-12T05:15:59.000Z","msg":"多謝支持<img src=\"/assets/faces/pig/wine.gif\" class=\"hkgmoji\" />"},{"pid":"3f363d503a7fb0d613b6a5ee3cbe996a6f84da9e","tid":2238469,"uid":125109,"like":0,"dislike":0,"score":0,"quote":{"pid":"d098e143bc4fdd1d702f134cccd001db209704d3","tid":2238469,"uid":199502,"like":1,"dislike":0,"score":1,"citedBy":1,"replyTime":"2020-10-11T17:22:53.000Z","msg":"G chi YY <img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2020-10-12T05:17:07.000Z","msg":"Yo Mew<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"5812c47c5d7dbeb7419cbfe621f3ddc369067cbc","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-10-12T05:34:30.000Z","msg":"<strong><em>（四）深度失憶症</em></strong><br />\n<br />\n佢企起身，繼續咬住飲管，彎腰執起停喺佢腳邊嘅水晶，半走半跑咁過嚟，沿路又執起幾粒，最後停喺我半米外。<br />\n依一連串動作我都眼定定望住，坐喺度郁都無郁，諗唔到畀咩反應。<br />\n佢同其他人唔一樣？<br />\n佢無扮睇唔到我。<br />\n<br />\n「拿。」佢開口。<br />\n一把好溫柔嘅聲音。又再飲一啖奶茶。<br />\n我試探性咁伸出右手，期待佢將水晶放喺我手心。<br />\n「一隻手可能拎唔哂？」佢再講。<br />\n我無望佢個樣，但含糊嘅聲音，聽得出應該仲有奶茶喺口裡面。<br />\n我伸出另一隻手，雙手準備接住水晶。<br />\n等咗一陣都未有水晶落喺手上。<br />\n我抬頭，見到佢打側頭擰向膊頭。<br />\n原來奶茶喺佢啱啱講嘢嗰陣漏咗出嚟，佢慌忙咁抹嘴。<br />\n我忍唔住低頭暗笑。<br />\n<br />\n「唔該你。」我講。<br />\n<br />\n我幾耐無開口講嘢呢？<br />\n本來想講多幾句多謝嘅說話，但望住條斷開咗嘅手鍊，我又走咗神。<br />\n「咁靚嘅手鍊斷咗，好可惜。」佢似乎無離開嘅意思，企喺我面前，再細細聲講：「如果佢都跌嘢就好...」<br />\n我望一望佢，心諗：『嗯？佢自言自語定同緊我講？』<br />\n「你住附近嘅？」佢問。<br />\n我嗯一聲當作回答，雙眼仍然離唔開手鍊。<br />\n佢嘆氣：「你成日都咁夜，自己一個小心啊。」然後轉身向大廈方向走。<br />\n<br />\n我繼續坐喺公園，望住手鍊，強烈嘅恐懼同不安感突然浮現。<br />\n更有股欲望好想串返埋啲水晶，我唯一嘅財物。<br />\n但...我身上竟然一蚊都無，就連屋企喺邊都記唔起。<br />\n我抱膝而坐，睇住路過嘅人對我視若無睹，孤獨感好似秋風一樣包圍住我。"},{"pid":"0e6795db070069008a6a608606787d60a3d5399d","tid":2238469,"uid":125109,"like":0,"dislike":0,"score":0,"quote":{"pid":"37382ae4d0d2b236dc867846395875c199893f1c","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-10-11T18:02:53.000Z","msg":"留名"},"citedBy":0,"replyTime":"2020-10-12T05:47:03.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"4d57a3c77f8843009154211a42d1e572ed5e9019","tid":2238469,"uid":25335,"like":0,"dislike":0,"score":0,"citedBy":0,"replyTime":"2020-10-12T14:43:10.000Z","msg":"<img src=\"/assets/faces/normal/surprise.gif\" class=\"hkgmoji\" />"},{"pid":"39f947a7d557e361205f9ac5ada0ba04f59d3633","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-13T09:19:35.000Z","msg":"自推<img src=\"/assets/faces/pig/wine.gif\" class=\"hkgmoji\" />"},{"pid":"acfa59cccb1f8ec35e5d6d59c12c1d81a73b25ea","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-13T09:27:06.000Z","msg":"<strong><em>（五）風雲人物</em></strong><br />\n<br />\n下午三點，踏出太古站，東冬一支箭咁踏上舊路。<br />\n轉幾個彎，行幾小段路，由踏出地鐵車門一刻計起，短短三分鐘就到達目的地。<br />\n東冬慶幸自己住喺太古，地方唔太大又唔算細，佢嘅喜惡哀樂全都藏喺依個地方。<br />\n<br />\n今日係書店奶茶買一送一優惠，吸引好多人嚟幫襯，人海多到幾乎覆蓋咗成層書店。<br />\n東冬視線左右掃過人海，自動尋找老早就印喺腦海嘅身影。<br />\n除咗依個女仔之外，東冬都記唔清其他店員嘅樣。以身型概略估計，依度全部都唔係佢。<br />\n<br />\n排咗成個鐘終於買到嘢飲嘅東冬，仍然見唔到佢嘅蹤影。<br />\n垂頭喪氣準備轉身之際，東冬聽到一把女聲：「沒茶了，要麻煩你去加啦。」然後旁邊嘅女店員就急急走入倉庫。<br />\n東冬隨即雙眼發光，抬頭正好見到佢。<br />\n只要可以見佢一面，東冬覺得等咁耐都係值得。<br />\n<br />\n忽然，有個記者衝出嚟欄住東冬，急住同佢做訪問。<br />\n「你好啊！想同先生你做個訪問啊。」<br />\n「吓，好&hellip;」東冬唔識拒絕，無奈答應。<br />\n「先生請問點稱呼？」<br />\n「東&hellip;東冬。」<br />\n「你係為咗今日個『奶茶優惠』而嚟嘅？」<br />\n遲到嘅梓軒見到東冬尷尬嘅表情，喺鏡頭背後笑到用對手遮住塊面。<br />\n「嗯&hellip;都算係嘅。啊唔該&hellip;我個樣可唔可以打格仔？」<br />\n「好！無問題。咁想問你係唔係第一次嚟幫襯？」記者繼續追問。<br />\n「今日係第一次，我平時成日嚟。」<br />\n「啲奶茶有咩咁吸引到你？」<br />\n「依度嘅環境啊，人啊&hellip;」東冬偷偷望向忙碌中嘅佢。<br />\n「咁你最中意飲邊款奶茶？」<br />\n「嗯...我最中意珍珠有奶茶。」<br />\n東冬開始面容扭曲，語無倫次，梓軒睇得出佢有幾想離開現場。<br />\n<br />\n依段訪問片段喺網上各平台迅速流傳，東冬成為網民一時嘅討論對象，被貼上「格仔毒男」嘅稱號。佢亦因為覺得太難堪，所以成個星期都唔敢再去書店。"},{"pid":"2a66d495c45e4cbb9d75f8c6003e888f1eb5eaf4","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-13T11:19:01.000Z","msg":"<img src=\"/assets/faces/pig/whip.gif\" class=\"hkgmoji\" /><img src=\"/assets/faces/pig/whip.gif\" class=\"hkgmoji\" /><img src=\"/assets/faces/pig/whip.gif\" class=\"hkgmoji\" />"},{"pid":"cdf4baf6f2b66fc7390e45d58367dc2786944b07","tid":2238469,"uid":125109,"like":0,"dislike":0,"score":0,"quote":{"pid":"2a66d495c45e4cbb9d75f8c6003e888f1eb5eaf4","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-13T11:19:01.000Z","msg":"<img src=\"/assets/faces/pig/whip.gif\" class=\"hkgmoji\" /><img src=\"/assets/faces/pig/whip.gif\" class=\"hkgmoji\" /><img src=\"/assets/faces/pig/whip.gif\" class=\"hkgmoji\" />"},"citedBy":0,"replyTime":"2020-10-13T12:08:34.000Z","msg":"裸體巴<img src=\"/assets/faces/pig/dance3.gif\" class=\"hkgmoji\" />"},{"pid":"481412a215e99d51d8786fb10260d6e1958f3b4c","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-14T04:05:48.000Z","msg":"pish<img src=\"/assets/faces/normal/agree.gif\" class=\"hkgmoji\" />"},{"pid":"0d33021dcca4d14ba18279b99fd6fa7fffc5eae9","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-14T14:00:05.000Z","msg":"<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"2338e2cb391e15cd9b72f6015fead67ba813cdc3","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-14T14:40:56.000Z","msg":"<strong><em>（六）一杯珍珠奶茶</em></strong><br />\n<br />\n一星期後，東冬誓要今晚開口認識佢，於是提早嚟到書店，舒緩緊張心情。<br />\n他徘徊喺心理學區，想搵本書。<br />\n聽梓軒講，第一印象對日後發展影響好大，所以東冬想知道點樣開場先可以留個好印象。<br />\n<br />\n依本寫：「為了讓對方留下深刻印象，就不能有所保留。」<br />\n又有一本寫：「當我要跟別人說話時，通常第一句是『你喜歡自己嗎？』」<br />\n『九唔搭八咁嘅&hellip;&hellip;』東冬心諗。<br />\n行嚟行去，翻開十幾本書，仍然未諗到第一句應該講咩。<br />\n<br />\n店裡面嘅客人已經寥寥無幾，原來唔經唔覺距離閂門只有十分鐘。<br />\n東冬開始緊張起嚟，啱啱收集到嘅金句都忘記得一乾二淨，一句都諗唔起。<br />\n得返五分鐘！東冬諗起梓軒成日掛喺嘴邊嘅口頭禪：「信自己！唔驚！」<br />\n<br />\n『唔理喇！去咗飲品區先算啦！』<br />\n<br />\n因為就快閂門，只係得返一個客人等緊飲品，職員亦都係得個女仔一人。<br />\n東冬慢慢行到收銀處，一步一驚心。<br />\n望住佢嘅背面，有種講唔出嘅矛盾。又想佢快啲轉身，但又未諗到講咩好。<br />\n東冬聽到噪吵聲越嚟越大，唔知係奶茶機器聲，定係自己嘅心跳聲，就嚟要爆炸一樣。<br />\n<br />\n『算喇，都係平時咁，一句「一杯珍珠奶茶唔該」就算。下次再努力啦&hellip;&hellip;』東冬安慰自己。<br />\n<br />\n機器聲停咗，奶茶完成。<br />\n「謝謝，歡迎下次再來喔。」佢對客人講，然後向收銀處行過去。<br />\n東冬吞一吞口水，準備講出口了。<br />\n<br />\n「欸，你常來耶，是住附近嗎？」佢問東冬。<br />\n<br />\n依句說話令東冬有股前所未有嘅電流由腳底湧上每一條頭髮，同對方四目對望。"},{"pid":"1eeab5749c1992f570a89074ad1607d09c98f7dc","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-15T00:07:32.000Z","msg":"自推到有人睇<img src=\"/assets/faces/lm2/support.gif\" class=\"hkgmoji\" />"},{"pid":"503841c04fb684b2e440b83d7302de44b086bc59","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-15T03:54:50.000Z","msg":"東冬真係好毒<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/fs/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/fs/sosad.gif\" class=\"hkgmoji\" />"},{"pid":"175ee5ce33133776f334037b1693badc59073e9f","tid":2238469,"uid":125109,"like":0,"dislike":0,"score":0,"quote":{"pid":"503841c04fb684b2e440b83d7302de44b086bc59","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-15T03:54:50.000Z","msg":"東冬真係好毒<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/fs/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/fs/sosad.gif\" class=\"hkgmoji\" />"},"citedBy":0,"replyTime":"2020-10-15T06:07:04.000Z","msg":"毒L都有市場嘅<img src=\"/assets/faces/lm2/smile.gif\" class=\"hkgmoji\" /><img src=\"/assets/faces/lm2/nosee.gif\" class=\"hkgmoji\" />"},{"pid":"968611861a77b0abe89d5812a377d258061ad382","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-15T15:28:14.000Z","msg":"<img src=\"/assets/faces/pig/wine.gif\" class=\"hkgmoji\" />pish一下"},{"pid":"54ff08f0105b00120176b503ab50ac01768ddd8e","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-16T08:19:59.000Z","msg":"<img src=\"/assets/faces/lm2/bye.gif\" class=\"hkgmoji\" />"},{"pid":"62b9e8fd92e0952d858a94841ce6e004bfa9df5f","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-16T11:08:14.000Z","msg":"出故未？<img src=\"/assets/faces/pig/whip.gif\" class=\"hkgmoji\" />"},{"pid":"eb1b2f6e2691bd4cadb3bee07b23034ab0bcc4b0","tid":2238469,"uid":125109,"like":0,"dislike":0,"score":0,"quote":{"pid":"62b9e8fd92e0952d858a94841ce6e004bfa9df5f","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-10-16T11:08:14.000Z","msg":"出故未？<img src=\"/assets/faces/pig/whip.gif\" class=\"hkgmoji\" />"},"citedBy":0,"replyTime":"2020-10-17T03:48:57.000Z","msg":"今日會出<img src=\"/assets/faces/lm2/touch.gif\" class=\"hkgmoji\" />"},{"pid":"2585c4c58e5dd902b3838eb8a1062059a8c4f7ad","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-17T15:48:49.000Z","msg":"<strong><em>（七）斷了的線</em></strong><br />\n<br />\n今晚我喺戲院睇一套講情緒嘅卡通片。<br />\n坐我前面嘅情侶不斷悄悄低語。<br />\n即使個男仔已經攬住個女仔，個女仔依然嗌住「好凍好凍」。<br />\n<br />\n散場時我留到最後，感受一下套戲帶畀我嘅餘韻。<br />\n行出戲院我伸一伸懶腰，眼尾見到遠處有個熟悉嘅身影。<br />\n<br />\n又係依個男仔。<br />\n<br />\n佢依舊拎住杯飲品，笑瞇瞇咁行緊去商場出口。<br />\n我行喺佢後面，想做個實驗，於是加快腳步跟上去。<br />\n「喂！」<br />\n呯！<br />\n佢嚇到成杯嘢跌咗落地，杯蓋鬆開咗，但只有幾粒珍珠跌咗出嚟。<br />\n<br />\n「哇乜你行路無聲㗎？！」佢激動講。<br />\n「啊&hellip;對唔住啊係咪嚇親你&hellip;？」我變得難為情。<br />\n佢彎腰執返起個杯，對我講：「係啊差啲被你嚇死喇...你咁夜喺度做咩啊？」<br />\n我將睇戲嘅事話畀佢知，期待住佢都會講返畀我知點解佢咁夜。<br />\n但佢只係講佢今晚去咗買嘢飲，覺得好開心。<br />\n「我行依邊返屋企啊，你呢？」佢問我。<br />\n「嗯我都係依邊啊。」<br />\n佢繼續向出口行，我亦好自然咁跟住佢。<br />\n<br />\n佢的確同其他人唔一樣，會願意同我講嘢。<br />\n我哋一路並肩而行，行返去太古公園。<br />\n<br />\n好似已經好耐無同人散步，有種好溫暖嘅感覺喺我全身蔓延。<br />\n我故意放慢步伐，希望可以令依段路感覺變得長一啲。<br />\n<br />\n「前面就係我屋企喇。係喎你整返好斷咗嗰條手鍊未？」踏入公園後佢問。<br />\n佢咁樣一問我先忽然醒起，我係整斷咗屋企人畀我嘅嘢。心情變得沉重。<br />\n我搖搖頭回應。<br />\n「哦...不如我試吓幫你整吖。」<br />\n佢突如其來嘅好意令我唔識反應，只好不斷點頭以表示樂意。<br />\n「聽晚十點喺公園等你？我可以嚟幫你整啊。」<br />\n目光呆滯嘅我再次點頭，隨意回應聲「好」。<br />\n佢喺大廈前停低，面有難色講：「我覺得今晚條街好凍，凍到我開始有啲肚痛&hellip;你介唔介意我走先？」<br />\n我微笑搖頭，同佢講聲再見。<br />\n依然拎住個杯嘅佢，急急腳入咗大廈。<br />\n<br />\n面對難關就搵辦法解決，係我自幼就保留嘅優點。<br />\n即使十有八九不可行，但積極樂觀似乎係我嘅天性。<br />\n只係最近好似患上深度失憶症，連性格都就快失掉。<br />\n<br />\n到底我屋企喺邊？<br />\n無家可歸嘅我，又喺太古公園度過多一個晚上。"},{"pid":"8df06758e4892403533a767caf74179379fee1eb","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-18T05:17:14.000Z","msg":"pish<img src=\"/assets/faces/lm2/support.gif\" class=\"hkgmoji\" />"},{"pid":"54fe703f300fac6a87d9d3331429602001cb2ca5","tid":2238469,"uid":125109,"like":2,"dislike":0,"score":2,"citedBy":1,"replyTime":"2020-10-19T13:56:57.000Z","msg":"<strong><em>（八）菜和山</em></strong><br />\n<br />\n「你好快啲講畀我聽，點解個台妹會突然撩你講嘢㗎？！」梓軒一邊行，一邊搭住東冬膊頭問。<br />\n東冬沾沾自喜答：「係咁嘅，佢無啦啦問我係咪住附近喎&hellip;咁我咪點頭囉。佢問我係咪照平時一樣飲珍珠奶茶，我咪點頭囉。佢整完嘢飲返嚟又問我係咪就係東冬，話睇到之前訪問條片喎，跟住我咪點頭囉。最後佢話下次再見啦，我揮揮手就走咗。」<br />\n「哇&hellip;&hellip;原來你啞㗎？」梓軒一臉無奈。<br />\n<br />\n東冬都覺得好無奈，不過佢一早接受自己係一個又內向，又無急才嘅人。<br />\n<br />\n「咁我國語唔好講唔到咁多嘢嘛！但今次我好清楚見到佢個名牌寫住『SHAN』！終於知道佢個名喇！」東冬雀躍起嚟。<br />\n「嗯...既然知佢個名，不如試吓起佢底。」梓軒摸吓摸吓個下巴。<br />\n東冬一時都諗唔明梓軒嘅意思，只係望住佢拎部電話出嚟。<br />\n「我估佢IG應該會follow自己間公司啩。」梓軒㩒住電話繼續講：「嗱，你喺度search『SHAN』睇吓見唔見到佢。」<br />\n<br />\n東冬接過電話，唞一唞氣，好快咁打咗個英文字出嚟。<br />\n篩剩幾十人，佢哋兩個全神貫注慢慢逐一細睇。<br />\n<br />\n「依個樣有啲似佢喎！」梓軒搭住東冬，指住螢幕。<br />\n東冬興奮又半信半疑㩒入去：「好似真係佢&hellip;&hellip;『tsaiheshan』，唔係好識拼添&hellip;」<br />\n「你唔係啊嘛，國語咁差學咩人追台妹啊！照拼應該係『菜』『和』『山』？佢一定好中意食菜同行山，係個好健康嘅女仔！」無哩頭嘅梓軒開始亂講嘢。<br />\n<br />\n突然知道佢IG嘅東冬顯然有啲唔自在，有種偷窺時會有嘅興奮但又帶點內疚。<br />\n佢望住個螢幕唔敢再有進一步嘅行動，以減低覺得自己好變態嘅感覺。<br />\n<br />\n「你下次見到佢咪問佢個名囉。反正佢知你叫咩名，你問返佢都好正路。」<br />\n東冬點頭同意，然後梓軒繼續講：「不過當務之急係你要補一補你啲國語先，唔係都好難溝&hellip;&hellip;通。」<br />\n<br />\n於是東冬就去書店買咗一堆國語教材，開始咗佢嘅『國語之路』。"},{"pid":"72479dcd431543bf1fb5b128dbd4bd3880a54736","tid":2238469,"uid":25335,"like":0,"dislike":0,"score":0,"quote":{"pid":"54fe703f300fac6a87d9d3331429602001cb2ca5","tid":2238469,"uid":125109,"like":2,"dislike":0,"score":2,"citedBy":1,"replyTime":"2020-10-19T13:56:57.000Z","msg":"<strong><em>（八）菜和山</em></strong><br />\n<br />\n「你好快啲講畀我聽，點解個台妹會突然撩你講嘢㗎？！」梓軒一邊行，一邊搭住東冬膊頭問。<br />\n東冬沾沾自喜答：「係咁嘅，佢無啦啦問我係咪住附近喎&hellip;咁我咪點頭囉。佢問我係咪照平時一樣飲珍珠奶茶，我咪點頭囉。佢整完嘢飲返嚟又問我係咪就係東冬，話睇到之前訪問條片喎，跟住我咪點頭囉。最後佢話下次再見啦，我揮揮手就走咗。」<br />\n「哇&hellip;&hellip;原來你啞㗎？」梓軒一臉無奈。<br />\n<br />\n東冬都覺得好無奈，不過佢一早接受自己係一個又內向，又無急才嘅人。<br />\n<br />\n「咁我國語唔好講唔到咁多嘢嘛！但今次我好清楚見到佢個名牌寫住『SHAN』！終於知道佢個名喇！」東冬雀躍起嚟。<br />\n「嗯...既然知佢個名，不如試吓起佢底。」梓軒摸吓摸吓個下巴。<br />\n東冬一時都諗唔明梓軒嘅意思，只係望住佢拎部電話出嚟。<br />\n「我估佢IG應該會follow自己間公司啩。」梓軒㩒住電話繼續講：「嗱，你喺度search『SHAN』睇吓見唔見到佢。」<br />\n<br />\n東冬接過電話，唞一唞氣，好快咁打咗個英文字出嚟。<br />\n篩剩幾十人，佢哋兩個全神貫注慢慢逐一細睇。<br />\n<br />\n「依個樣有啲似佢喎！」梓軒搭住東冬，指住螢幕。<br />\n東冬興奮又半信半疑㩒入去：「好似真係佢&hellip;&hellip;『tsaiheshan』，唔係好識拼添&hellip;」<br />\n「你唔係啊嘛，國語咁差學咩人追台妹啊！照拼應該係『菜』『和』『山』？佢一定好中意食菜同行山，係個好健康嘅女仔！」無哩頭嘅梓軒開始亂講嘢。<br />\n<br />\n突然知道佢IG嘅東冬顯然有啲唔自在，有種偷窺時會有嘅興奮但又帶點內疚。<br />\n佢望住個螢幕唔敢再有進一步嘅行動，以減低覺得自己好變態嘅感覺。<br />\n<br />\n「你下次見到佢咪問佢個名囉。反正佢知你叫咩名，你問返佢都好正路。」<br />\n東冬點頭同意，然後梓軒繼續講：「不過當務之急係你要補一補你啲國語先，唔係都好難溝&hellip;&hellip;通。」<br />\n<br />\n於是東冬就去書店買咗一堆國語教材，開始咗佢嘅『國語之路』。"},"citedBy":0,"replyTime":"2020-10-19T15:32:41.000Z","msg":"係咪啞㗎<img src=\"/assets/faces/fs/sosad.gif\" class=\"hkgmoji\" /><img src=\"/assets/faces/fs/sosad.gif\" class=\"hkgmoji\" /><img src=\"/assets/faces/fs/sosad.gif\" class=\"hkgmoji\" />"},{"pid":"1dc99868bff033619f8dd99dae0aa7c9118f4d93","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-20T10:57:12.000Z","msg":"pish<img src=\"/assets/faces/lm2/bye.gif\" class=\"hkgmoji\" />"},{"pid":"e0b3fd9cdc7ca1b060393f6288d060b30f15964f","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-10-20T16:52:27.000Z","msg":"<strong><em>（九）男孩教室</em></strong><br />\n<br />\n今晚，我喺公園等個男仔出現。<br />\n坐喺長凳，望住路人喺公園緩緩散步，有啲仲拖住狗仔，好可愛啊。<br />\n我拎住條斷咗嘅水晶鍊，再次嘗試憶起佢嘅來歷。<br />\n可惜依然不明。<br />\n<br />\n佢嚟喇，攞住幾本書由公園入口跑過嚟。<br />\n「唔好意思嚟遲咗！」佢有少少喘氣地講，然後坐喺我右邊。<br />\n「唔緊要...你啱啱去書店？」<br />\n佢望一望手上嘅書：「呃係啊最近想學吓國語。你畀條鍊我幫你整吖。」<br />\n<br />\n我看似專心咁望住嗰條被佢慢慢串起嘅手鍊，但其實雙眼不斷忍唔住偷望佢。<br />\n今次係我第一次咁近距離望到佢個樣。<br />\n喺頭頂嘅街燈照射下，好清楚睇到佢皮膚白白，面形瘦削。雖然佢戴住副圓圓嘅黑色眼鏡，但都可以見到佢對眼大大，眼睫毛好長，頭髮黑黑，有種小男孩嘅感覺。<br />\n<br />\n「搞掂！你試吓戴睇吓啱唔啱？」佢將條鍊套落我右手。<br />\n我回過神嚟：「唔該哂你啊，其實你叫咩名？一直都唔知點稱呼你。」<br />\n佢摸一摸自己個頭，靦腆怕醜咁答：「我叫東冬，東南西北個東，春夏秋冬個冬。」<br />\n「你個名咁得意嘅！我叫周永晴啊，叫我永晴就得。」<br />\n<br />\n我開始對佢有種親切感，思路亦逐漸變得清晰。<br />\n望住佢啲書我問：「點解你會想學國語嘅？」<br />\n「因為...我想識一個台灣女仔，所以想啲國語好少少。」佢尷尷尬尬咁解釋。<br />\n<br />\n台灣...？我忽然醒起一啲嘢，如夢初醒。<br />\n<br />\n「我爸爸係台灣人嚟，我都算係半個台灣人啊，如果你有需要幫手可以搵我啊。」<br />\n「好啊！咁你識唔識台語？如果我連台語都識埋就更加好！」<br />\n「台語我唔算好熟，但基本嘅都可以幫到你嘅。」我微笑答佢。<br />\n「哇太好喇！有人教一定好快學識！」<br />\n<br />\n由原本獨自喺公園渾渾噩噩徘佪，我開始每晚都教東冬國語，之前嘅寂寞感亦慢慢淡去。"},{"pid":"092d5e59b95ccbc076e6fc9b7f19e0b0ace4bc30","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-21T11:58:20.000Z","msg":"自推<img src=\"/assets/faces/cat/throw.gif\" class=\"hkgmoji\" />"},{"pid":"03611db32705b78c57fd7124491fef15208bc352","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-10-22T11:55:25.000Z","msg":"<strong><em>（十）不容有失</em></strong><br />\n<br />\n「過咗成個星期喇喎，你啲國語學成點啊？」梓軒食住飯，問坐喺對面嘅東冬。<br />\n「好過之前好多喇，搵咗個朋友教我。啱啱幾次去書店見到佢嗰時，我都係點吓頭微笑吓，我諗我依家準備好同佢講嘢喇！」<br />\n「咁你諗住同佢講啲咩？不如唱返首『我愛台妹』先啦，佢一定即刻搭糖。」梓軒眉戚戚，奸笑住講。<br />\n「可唔可以畀啲有建設性嘅建議啊...我打算聽晚去喇。」<br />\n「根據我多次嘅失敗經驗，佢之前撩你講嘢喎，點都有啲好感啩？抄咗牌先囉。」<br />\n<br />\n返到太古，東冬去咗公園坐。諗嘢諗得入神，發現原來永晴坐咗喺隔離。<br />\n「諗緊聽晚啲嘢？」永晴問。<br />\n「你又知嘅？」東冬十分好奇。<br />\n「唔知點解，就係知道囉。我哋練習吓啦，廢事你到時對住佢口疾疾咁。」<br />\n<br />\n永晴同東冬喺公園練習咗成晚，佢哋都希望聽晚一切順利。"},{"pid":"3d9558f7d7119bca66d63eec62db54279b9b8902","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-23T10:15:15.000Z","msg":"pish<img src=\"/assets/faces/normal/agree.gif\" class=\"hkgmoji\" />"},{"pid":"bb53366f3c9223cce1348c072c1c26ac95e27aec","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-10-25T07:56:09.000Z","msg":"貼前自推一下<img src=\"/assets/faces/normal/smile.gif\" class=\"hkgmoji\" />希望有人睇"},{"pid":"aeac034a4233b025865b9fba6b4399c7bcc2610d","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-25T11:13:36.000Z","msg":"<strong><em>（十一）巧巧天</em></strong><br />\n<br />\n東冬今晚就去書店搵個女仔喇，我暗地跟住佢，想睇吓佢會唔會成功識到。<br />\n我企咗喺啲廣告牌後，希望佢唔會發現我。<br />\n佢應該專登揀差唔多閂門先嚟，客人只係得返一兩個。<br />\n佢企咗喺等候區後排嘅位置，應該係想等其他客人走哂先埋去？<br />\n<br />\n個女仔好靚啊，黑直嘅頭髮，眉毛修長，眼大鼻尖，身型好標準，帶有啲成熟韻味。<br />\n雖然唔笑嘅時候有種冷艷嘅感覺，但一開聲就好溫柔同好好笑容。依種反差感令人心郁郁，好想認識。<br />\n<br />\n唔怪得東冬咁中意佢。<br />\n<br />\n好快其他客人都走哂，剩返東冬同個女仔喺度。<br />\n快啲埋去啦！加油啊！<br />\n望住佢慢慢行去收銀處，我豎起隻耳仔希望聽到佢哋嘅每一句。<br />\n<br />\n「一杯珍珠奶茶。」東冬好有自信咁用港式國語講。<br />\n「好的謝謝，請等一下。」<br />\n<br />\n我偷望，見到個女仔轉身開始整飲品。<br />\n東冬似乎有啲緊張，搓著雙手左望右望。<br />\n怕被佢見到嘅我亦即刻匿返埋。<br />\n<br />\n飲品整完後，個女仔轉身對住東冬。<br />\n「欸...你叫甚麼名字？」係東冬主動問！<br />\n「你可以叫我禾姍啊。」<br />\n「禾姍...巧巧天喔。」<br />\n<br />\n我聽到東冬啲唔咸唔淡嘅口音都忍唔住笑咗。<br />\n<br />\n「哈哈哈，你們香港人講國語都好可愛！」個女仔笑得好開心地講。<br />\n「是嗎...嗯...那可以給我你的IG嗎？」<br />\n「不可以...！」<br />\n<br />\n竟然咁決絕...？！<br />\n<br />\n「除非...你先給我你的手機號碼吧！」個女仔繼續講。<br />\n「姣啊姣啊...沒問題啊！」東冬似笑非笑嘅聲音，應該又興奮又緊張。<br />\n<br />\n見到佢哋交換埋電話，一切都比想像中順利！<br />\n<br />\n「我來香港以後都好想多認識一些朋友，多多關照了啦。」<br />\n「嗯！有甚麼需要幫忙都可以找我啊！」東冬回應。<br />\n<br />\n突然，書店有廣播話夠鐘閂門喇。我靜靜跟住準備離開嘅東冬。<br />\n佢一行出書店，我就從後拍佢，「喂！」<br />\n「又嚟嚇我...」佢尷尬又無奈地講。<br />\n「我睇到哂啊，恭喜你喎！」<br />\n佢㩒住個心口對我講：「我頭先個心跳快到就跌出嚟咁啊！」<br />\n<br />\n雖然我當時都為佢感到緊張，但我一啲都感覺唔到自己嘅心跳有快得咁誇張。<br />\n<br />\n「證明你真係好中意佢喎～」我笑住回應。<br />\n<br />\n目送佢返屋企後，我喺公園獨自散步。<br />\n見到今晚咁順利，好戥東冬開心啊。<br />\n行過水池，行過長凳，行落樓梯，我又經過個小草叢。<br />\n望住個草叢，聽到啲不知明嘅跌撞聲，由本來好滿足嘅感覺，瞬間變成不安。"},{"pid":"fbe325547a594bb7f5a9cd837c5ca8c09fc4bc55","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-25T15:08:03.000Z","msg":"<strong><em>（十二）神化伊琳</em></strong><br />\n<br />\n「吓開始咗傾偈喇？！你有無問『小姐，我可以&ldquo;加你的line&rdquo;嗎？』」梓軒撲埋東冬度，雙手大力揸落東冬心口。<br />\n「你估我係你啊！？咁猴擒！」東冬一手推開梓軒。<br />\n「天啊！！點解東冬咁毒都溝到女！我咁靚仔就溝唔到女！」梓軒舉起雙手，對天吶喊。<br />\n東冬揮一揮手叫回梓軒，一臉正經講：「你唔好痴線住先，有正經嘢要講。伊琳前幾日返咗嚟，問我哋食唔食餐飯。」<br />\n「佢終於working holiday完？我都唔明點解你哋分咗手都仲傾到偈。」<br />\n「咁你去唔去㗎？」東冬開始有啲唔耐煩。<br />\n「咪搞我喇，個組合咁尷尬...況且我最怕佢成日講埋啲神神化化嘢，又無啦啦拎啲咩靈擺出嚟Fing嚟Fing去。嗰時如果唔係因為同你熟，我都廢事睬佢。」<br />\n<br />\n伊琳係東冬讀緊大學二年級時候嘅女朋友。佢哋一齊咗無耐後，伊琳就決定要去外國working holiday。<br />\n<br />\n雖然佢哋最後因為分隔兩地而選擇分開，但仍然一直保持聯絡。<br />\n東冬抱持住見舊朋友嘅心態，約咗伊琳單獨食飯。"},{"pid":"805c5871ae3f66a55141d99bc54858eb940c4c60","tid":2238469,"uid":31126,"like":0,"dislike":0,"score":0,"citedBy":0,"replyTime":"2020-10-26T04:19:25.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"b3d2da292575c2cc9eb89770b3f046719f63ed80","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-27T13:26:38.000Z","msg":"<strong><em>（十三）陰氣重？</em></strong><br />\n<br />\n「Sorry啊我遲到，你到咗好耐？」伊琳一邊放低佢啲袋一邊對東冬講。<br />\n「唔耐啊你慢慢嚟。搞咩一袋二袋咁多嘢嘅？」東冬急急幫伊琳手放好啲袋。<br />\n「啱啱去咗個朋友搞嘅聚會，同佢哋交換水晶啊嗰啲。你最近點啊？」<br />\n<br />\n佢哋雖然已經兩年無見，但都可以一如既往，暢所欲言。<br />\n伊琳依然活力充沛，對所有事物都保持開放態度。<br />\n東冬仍然係個溫柔，但唔識表達自己嘅男仔。<br />\n<br />\n食完飯後，佢哋去咗附近海濱散步。<br />\n海濱不乏夜跑嘅人，東冬同伊琳企喺海邊嘅欄桿後，伊琳神色沉重望住東冬。<br />\n<br />\n「做咩事？」東冬碌大對眼對伊琳問。<br />\n伊琳呼一呼氣：「其實今晚一見到你嗰陣，我已經覺得你陰氣好重。開頭我懷疑只係間餐廳令我有依種錯覺，但出咗嚟之後我都仍然有依種感覺。」<br />\n「陰氣重....？即係咩意思？」東冬一臉茫然。<br />\n「你最近有無去過邊度？或者有無咩唔舒服？」<br />\n「無特別去邊度喎...成日都係留喺太古咋。唔舒服就淨係肚痛咯，但你知我不嬲玻璃肚㗎啦。」<br />\n<br />\n伊琳喺佢其中一個袋攞咗條水晶頸鍊出嚟：「你戴住佢吖。」然後慢慢將條頸鍊套落東冬條頸，東冬亦好配合咁垂低頭。<br />\n「咩嚟㗎？」東冬拎住條頸鍊問。<br />\n「我個朋友畀我㗎，好有用。你就咁戴住佢就得，希望你會精神返啲啦。」 <br />\n<br />\n東冬送完伊琳返屋企後就返太古。<br />\n經過樓下公園，東冬坐低喺長凳，想睇吓會唔會撞到永晴。<br />\n當晚沒有月光，佢亦覺得天氣好悶熱，所以坐咗一陣都唔見永晴，就決定返屋企。"},{"pid":"f79b23f105242458ee371d360ae08d5da5128a1d","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-28T11:34:22.000Z","msg":"<strong><em>（十四）意外驚喜</em></strong><br />\n<br />\n東冬自覺最近飲奶茶無咁易肚痛，所以好放心日日都去書店買嚟飲。<br />\n佢依舊夜晚去到，今晚幸運地只係得禾姍一人當值。<br />\n<br />\n「嘿你來囉，你最近好像每晚都來耶。」禾姍好熱情咁對東冬講。<br />\n雖然佢哋每次都只係閒聊幾句，但東冬已經開始熟習用國語溝通，所以說話越嚟越放鬆同有信心。<br />\n<br />\n閒談間，佢哋發現大家都係住太古公園嗰邊。<br />\n<br />\n「原來我們住這麼近！」禾姍高興講。<br />\n「你公司對你很好啊，都安排附近的。」<br />\n「是喔。不過...不久以前有人在我住的那座跳樓自殺，最可怕的是還壓到了人呢...你知道這個嗎？」<br />\n「吓...我沒記住啊。」東冬對於屋企附近發生過件咁嘅事都嚇咗一嚇。<br />\n禾姍繼續講：「我蠻怕這些的，特別是有時候很晚才下班回家的時候...欸我先幫你沖飲料吧。」禾姍轉身。<br />\n<br />\n「辛苦你了，經常要加班。」東冬對住禾姍背面講。<br />\n禾姍整完飲品擰返轉，對住東冬笑瞇瞇講：「不會啦，只是工作而已嘛不辛苦啊。」<br />\n依回眸一笑令東冬全身發熱，頓時怕醜起嚟。為咗唔被禾姍見到自己面都紅哂，東冬即刻低頭搵銀包準備畀錢，慌手忙腳。<br />\n<br />\n「不用付啦！我請你喝吧！」<br />\n「吓...？真的嗎？」東冬抬起頭愕然問。<br />\n「對啊，沒問題的不用擔心。欸我發現你的國語越來越好勒，是有在學嗎？」<br />\n「是啊有朋友教我，所以學得蠻快。」<br />\n「哇你朋友很好勒！有時間也可以學一下台語啊，我也在學。」<br />\n<br />\n突然，有對情侶企喺東冬後面排隊。<br />\n東冬隨即讓開個位，同禾姍互相揮手道別。"},{"pid":"a4e4ea34885f7728c3542407bd31a5a79f59f351","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-28T14:26:35.000Z","msg":"<strong><em>（十五）發現</em></strong><br />\n<br />\n東冬一路行返屋，一路回味啱啱段對話，笑容滿面。<br />\n去到樓下公園，佢想坐低飲埋杯嘢先返屋企。<br />\n<br />\n今晚喺公園流連同散步嘅人都唔少，東冬行咗一陣先搵到空凳坐低。<br />\n佢咬住飲管，聚精會神咁凝望每一個坐低嘅人，每一個行過嘅路人。<br />\n<br />\n『點解最近都唔見永晴，早知之前問佢拎電話啦。』東冬心諗，一種擔心嘅感覺亦隨之浮現。<br />\n<br />\n依種不安感令佢聯想起啱啱禾姍嘅說話。<br />\n<br />\n『原來有件咁嘅意外？』<br />\n東冬拎起個電話，想搵一下資料。<br />\n佢輸入「太古 跳樓壓途人」，接著搜尋。<br />\n<br />\n『哇...連討論區都有講依件事嘅，睇咗新聞報導先。』<br />\n<br />\n<em>「...【香果日報】太古男子墮樓壓死少女...」</em><br />\n<br />\n『吓...』東冬㩒入去條連結。<br />\n<br />\n<em>「......男子鄭炳堯(55歲)，疑因工作問題於12日黃昏在太古川安閣跳樓，壓中一名周姓少女。墮樓男子當場證實死亡，少女送院後也告不治。警方初步調查，案件無可疑......<br />\n<br />\n&hellip;&hellip;鄭姓男子墮樓發出巨響。路過公園的少女周永晴(23歲)不幸被墮樓男子壓到肩膀，由於沖擊力太大，被彈開至旁邊草叢......<br />\n<br />\n&hellip;&hellip;周少女的同伴表示當天是為了去附近新開的書店才會出現在公園，沒想到會遇上悲劇，心情沒法平伏.......」</em><br />\n<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n<br />\n『可能...係咁啱同名啫...?』<br />\n<br />\n東冬放低個電話唔敢再睇。<br />\n佢開始回想一切有關於永晴嘅事。<br />\n<br />\n佢諗起每次見到永晴都有種不尋常嘅寒意。<br />\n<br />\n佢諗起同永晴傾偈嘅時侯，旁邊嘅人都會用好奇怪嘅目光望住自己。<br />\n<br />\n佢諗起永晴每次都話想繼續留喺公園，從來都無聽過佢要返屋企。<br />\n<br />\n東冬依一刻思緒混亂不堪。<br />\n可能係心理作用，佢忽然感覺到衫袖被拉一拉，全身雞皮疙瘩。<br />\n佢將只係飲咗一半嘅飲品丟入垃圾桶，起身離開公園，急步回家。"},{"pid":"9e1f2513cd4759542f5732ba1441a03763fdca2a","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-29T14:10:45.000Z","msg":"<strong><em>（十六）看見了嗎</em></strong><br />\n<br />\n東冬琴晚成晚都輾轉反側，訓得唔好，所以今日訓到好晏先起身。<br />\n訓醒後仍然不斷諗住永晴嘅事，於是打畀梓軒傾吓。<br />\n<br />\n「喂！做咩打嚟，掛住我啊？」梓軒一接到電話就講。<br />\n「唔係...想搵你傾啲嘢。」<br />\n「又講台妹？識得問人『多少錢？』未啊？」<br />\n「無問喎...佢主動話唔收錢。」<br />\n「吓！！！連『How much』唔使問？！天啊！！！依個乜鬼嘢世界嚟！公平咩？！」<br />\n<br />\n東冬只係嘆一口氣，無奈回應一句：「咁你信唔信依個世界有鬼吖...?」<br />\n「我見唔到佢嘅話，有無鬼又關我鬼事咩。」<br />\n「咁如果見到呢？你會唔會驚？」<br />\n「睇吓佢係咪靚女鬼囉～如果樣衰嘅話佢係人係鬼都得人驚啦吓嘛！」<br />\n「我可唔可以cut你線？」<br />\n「唔可......」<br />\n嘟。<br />\n<br />\n東冬實在無辦法繼續段對話。<br />\n<br />\n佢醒起應該問依方面嘅專家先啱，於是打開Whatsapp，㩒入伊琳個對話。<br />\n<br />\n<br />\n<p class=\"right\">「伊琳，其實依個世界係咪真係有鬼？」</p><br />\n「做咩無啦啦咁問？」<br />\n<p class=\"right\">「我懷疑自己見到」</p><br />\n「原來真係...我畀咗條頸鍊你戴你都仲見到？」<br />\n<p class=\"right\">「吓原來有關㗎？？！」</p><br />\n「梗係啦...嗰晚見到你啲能量咁弱<br />\n條頸鍊可以幫你辟邪同保平安㗎<br />\n你戴咗都仲見到？？？」<br />\n<p class=\"right\">「哦哦～唔係啊依家無見到喇<br />\n唔該哂你 咁關心我」</p><br />\n「你有咩唔妥要同我講喎...唔好又收收埋埋咁」<br />\n<p class=\"right\">「我唔會啊 放心」</p><br />\n「下星期搵你食飯吖」<br />\n<p class=\"right\">「好啊」</p><br />\n<br />\n<br />\n東冬彷彿明白點解最近唔再見到永晴。<br />\n<br />\n<br />\n雖然起初佢不禁有心寒嘅感覺，但慢慢回想起永晴晚晚教佢國語同幫佢識禾姍，東冬其實已經當咗永晴係好朋友。<br />\n或者梓軒都有佢嘅道理，如果隻「鬼」同人無咩分別嘅話，咁有咩好驚？<br />\n<br />\n東冬拎住條頸鍊，喺自己間房裡坐立不安。<br />\n佢諗咗好耐到底仲應唔應該戴條頸鍊。<br />\n佢甚至有諗，會唔會其實唔戴都唔會再見到永晴。<br />\n<br />\n但依一切諗法都只係流於猜想。<br />\n唯一可以證明嘅方法，就係試一試。<br />\n佢將條頸鍊放入櫃桶，換衫落樓下公園。<br />\n<br />\n今晚公園嘅人唔多，東冬一路行一路左右望。<br />\n<br />\n『見到喇。』<br />\n<br />\n『真係佢。』<br />\n<br />\n東冬緩緩行埋去長凳，坐低。<br />\n佢哋兩個並肩而坐，望住前方沉默。<br />\n<br />\n直到東冬「喂」一聲。<br />\n永晴即刻擰轉頭望住仍然望住前方嘅東冬，愕然。"},{"pid":"82b1e7c7f3908acb1157cf0c1dbf7f8cc4897bb1","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-10-29T14:11:05.000Z","msg":"已正評"},{"pid":"5a07261169a304b20a913b8f585ff6eae5935c3c","tid":2238469,"uid":125109,"like":0,"dislike":0,"score":0,"quote":{"pid":"82b1e7c7f3908acb1157cf0c1dbf7f8cc4897bb1","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-10-29T14:11:05.000Z","msg":"已正評"},"citedBy":0,"replyTime":"2020-10-29T14:55:14.000Z","msg":"多謝蕉熊巴<img src=\"/assets/faces/normal/hoho.gif\" class=\"hkgmoji\" />"},{"pid":"e65d6199b24457484c22e4f6d7dabac4825cc21b","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-10-31T14:49:44.000Z","msg":"推"},{"pid":"59a3be0951116c434d65560bee04977f022730d9","tid":2238469,"uid":125109,"like":0,"dislike":0,"score":0,"quote":{"pid":"e65d6199b24457484c22e4f6d7dabac4825cc21b","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-10-31T14:49:44.000Z","msg":"推"},"citedBy":0,"replyTime":"2020-10-31T16:38:55.000Z","msg":"得蕉熊巴你推<img src=\"/assets/faces/normal/adore.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />"},{"pid":"ff594c277791f6df73896a8a482612ffe379735e","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-10-31T17:32:56.000Z","msg":"<strong><em>（十七）我們的非常任務</em></strong><br />\n<br />\n佢係咪同緊我講？唔通佢見得返我...<br />\n我望住東冬，眼淚沿住塊面流，滴落手臂。<br />\n佢望一望我隻手，抬頭問：「你...做咩喊啊？」<br />\n<br />\n我低頭，沉默。<br />\n<br />\n東冬望住個月亮，呼一口氣，繼續講：「原來鬼都會有眼淚嘅。」<br />\n「你點知我係......」我索一索鼻問佢。<br />\n<br />\n佢將之前發生嘅一切都話畀我知。<br />\n<br />\n我聽完後恍然大悟，心情平伏返落嚟：「其實我都係最近先發現...或者應該係話記得？」<br />\n<br />\n「記得啲咩？？」佢問。<br />\n<br />\n「記得自己係點死，同死之前係一個咩人。亦都知道，點解我死咗會一直喺太古徘徊，好似無辦法離開依度咁。」<br />\n<br />\n「係點解？」<br />\n<br />\n「你記唔記得依條手鍊？」我指住戴喺手嘅水晶鍊，繼續講：「本身條手鍊仲有粒吊墜連住㗎，但係喺我出意外嗰陣，條鍊斷開咗，粒吊墜仲唔見埋。個吊墜對我好重要，我一定要喺依度搵返&hellip;&hellip;」<br />\n<br />\n「依度&hellip;？你意思係&hellip;只要你搵返粒吊墜，就可以離開&hellip;人世？」東冬似乎唔太知道應該點樣表達，於是我點幾吓頭，等佢知道佢一啲都無講錯。<br />\n<br />\n若有所思嘅東冬繼續問：「咁你之前點解會無啦啦記得返哂啲嘢？」<br />\n<br />\n「依度嘅環境，原來有不斷暗示畀我知，令我逐啲逐啲記得返。但真正令我意識到自己已經死咗，係因為你。」<br />\n<br />\n「我！？」東冬愕然。<br />\n<br />\n「某一日開始，無論我點樣叫你你都唔理我。我開頭仲以為你唔知因咩事嬲咗我，後來我留意到你戴咗條水晶鍊，先意識到會唔會因為我係...」<br />\n<br />\n「對唔住...」佢內疚嘅神色望住我欲言又止。<br />\n<br />\n「我無怪你啊，我仲試咗好多方法睇吓你會唔會見得返我。試過喺你面前行嚟行去，又企喺你前面阻住你行，但你只係穿過咗我&hellip;你每次坐喺公園我都坐喺你隔離，試吓拍吓你扯吓你衫袖，你都完全無反應&hellip;所以你啱啱突然「喂」我，我&hellip;&hellip;」<br />\n<br />\n『好感動。』我心想。<br />\n<br />\n「我應承你我唔會再戴條頸鍊！不過原來你一路都監視住我㗎，你無裝我沖涼㗎呵？」東冬半講笑咁問我。<br />\n「痴線！」我彷彿感覺到自己仲有心跳，個頭擰去另一邊避開佢嘅視線。<br />\n<br />\n「好啦！！咁我哋依家嘅目標好明確！我呢就幫你搵吊墜，而你呢就幫我學台語！」好耐無見過東冬咁興奮嘅樣。<br />\n「台語&hellip;？你啲國語搞掂喇咩？」<br />\n「搞掂哂啦～『我的問侯篇練得很好，你好嗎？』」佢無啦啦轉用國語講。<br />\n「『我很好啊』，唔使你問侯喇。」有時真係好想反佢白眼。<br />\n<br />\n<br />\n我哋今晚又變返之前一樣，傾到好夜好夜，將依段「無見面」嘅日子嘅所有事都同對方講。<br />\n<br />\n我有時會諗，如果我無死到，我同東冬會唔會認識？我哋會唔會做到朋友？<br />\n第時我離開咗，係咪就唔會再見到佢？"},{"pid":"310f2089f1763d3bf8996a75f94d81560d563b70","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-01T16:47:13.000Z","msg":"<strong><em>（十八）突破</em></strong><br />\n<br />\n今日，東冬約咗梓軒食飯。<br />\n<br />\n「最近同禾姍無乜進展咁，次次都係買嘢飲嗰時閒話家常幾句。我想有啲進展啊，點算好啊大師？」東冬托住頭，唉聲嘆氣。<br />\n「咁梗係啦成大張檯喺你哋中間頂住哂！追女仔要靠身體語言㗎嘛。」梓軒擺出雙手，不斷左右搖動上身。<br />\n「但我唔想嚇親佢喎&hellip;」<br />\n<br />\n梓軒放低手，輕佻地講：「你成條瘦柴咁又面青青已經嚇親人啦～」<br />\n東冬抓一抓頭藐住嘴，望向側邊。<br />\n<br />\n「信我啦！約佢出嚟，有機會就借啲意掂到吓手仔啊咁，實掂！」<br />\n「做啲咩會咁易掂手仔啊？」東冬問。<br />\n<br />\n「嗯～～」梓軒一路諗一路周圍望，細聲講：「約佢去啲貓cafe啦&hellip;你睇吓隔離檯幾個女仔喺電話睇meow睇得幾開心，我估十個女仔有十個半都中意meow嘅。到時你又摸吓meow佢又摸吓meow，摸摸吓咪摸到佢囉！」<br />\n<br />\n<br />\n返太古途中東冬反覆思量梓軒嘅建議。<br />\n『佢都講得啱嘅，要約出街先有突破。況且我都好想玩吓貓貓，應該okay嘅！』東冬幫自己打支強心針，準備去書店當面約禾姍。<br />\n<br />\n「嘿東冬你來囉～珍奶嗎？」禾姍先向東冬打招呼。<br />\n「對，麻煩你了。嗯&hellip;禾姍你最近忙嗎？」東冬望住禾姍背面問。<br />\n「還好欸，我明天放假都沒地方去，有事嗎？」禾姍好奇又帶點撒嬌回一回頭。<br />\n東冬支吾以對，係想等禾姍整完嘢飲先開口約。<br />\n<br />\n「怎麼了？？」禾姍拎住飲品企返嚟問。<br />\n「我聽說尖沙咀那邊有家貓cafe不錯，想看你有沒有興趣一起去...」<br />\n「貓cafe&hellip;&hellip;可以啊！明天在樓下公園等好嗎？」<br />\n「好啊！明天見！」<br />\n<br />\n咁順利就約到禾姍，東冬都感到難以置信。<br />\n佢急不及待將依件事話畀永晴知。<br />\n所以同禾姍講完再見就即刻返太古公園搵佢。"},{"pid":"f8f4e32ee976094ac41b20360482ab5fb0fe0dc3","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-11-02T10:07:59.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"41b0b89bc9cb2ac9eb13974934a08735bb267d47","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-02T12:19:05.000Z","msg":"<strong><em>（十九）自由人</em></strong><br />\n<br />\n每晚同東冬喺公園傾偈已經成為咗我嘅習慣。<br />\n雖然到目前為止，多數都係我喺公園等佢，但最少我知道佢一定會嚟。<br />\n<br />\n亦可能因為我同佢有某種獨特嘅連結，我好似好容易感應到佢諗緊咩。<br />\n儘管如此，我仍然比較想佢親口同我講佢嘅日常，佢嘅感覺。<br />\n<br />\n<br />\n「貓cafe？一定好開心啊！唉我都好想去玩吓貓仔&hellip;」我好失落咁對東冬講。<br />\n佢突發奇想，拍一拍我：「喂其實我可唔可以帶埋你去㗎？？！」<br />\n「唔係唔得嘅，會有少少麻煩啫。」<br />\n「點解麻煩？」<br />\n<br />\n我喺裙袋拎咗張紙出嚟，畀東冬睇。<br />\n<br />\n「自由人的交通時間表？」佢望住個標題，一臉迷茫。<br />\n<br />\n「係我前排遇到嘅一隻鬼畀我㗎。佢哋唔中意叫自己做鬼，而係叫『自由人』。可能因為佢哋覺得做鬼自由過做人？」我側一側頭猜想。<br />\n<br />\n「又或者係因為鬼都係『來自人』，『由人』變成？嗯&hellip;咁個時間表係點睇㗎？」佢問。<br />\n<br />\n「原來如果我哋要搭車，係要搭依幾班列車先得。唔知你有無留意，有時候咪有啲『不載客列車』嘅，其實自由人就係喺上面搭緊&hellip;」<br />\n<br />\n「吓&hellip;」東冬無言以對。<br />\n<br />\n「咁所以照返你同禾姍約嗰個時間，我就要搭&hellip;&hellip;依班。」我指住個時間表講。<br />\n<br />\n「哇咁你咪有排等我哋，我同佢改時間先。」佢即刻喺背囊拎出電話。<br />\n「約好咗唔好改啦！」感到唔好意思嘅我即刻揮手擰頭想阻止佢。<br />\n「唔緊要啊我改早啲啦，我唔想你等咁耐啊。」<br />\n<br />\n見到佢咁堅持，我雖然有啲無奈，但更加感覺到溫暖。<br />\n依種溫暖甚至令我有一絲嘅幻想。<br />\n只係我無勇氣去睇透幻想嘅真偽。<br />\n因為我知道我同東冬嘅關係只可以係依家咁，已經係最多亦係最好了。"},{"pid":"04effa5f0e5e38e6d3cf7864343580be37c6dee6","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-03T14:48:48.000Z","msg":"<strong><em>（二十）準備...準備...準備...</em></strong><br />\n<br />\n今日係我第一次搭「自由列車」，心情有啲緊張，所以提早出發去太古月台等候。<br />\n去到月台，見到有好多「人」喺度等緊車。<br />\n我行去無咁多人嘅位置，拎張「自由人的交通時間表」出嚟，睇後面嘅說明書。<br />\n<br />\n<em>「1. 請再三確認你準備上嘅係「自由列車」，而唔係普通列車。」</em><br />\n<br />\n「Okay&hellip;」我睇得明依一步。<br />\n<br />\n當我再繼續睇第二步嘅時候，忽然有把聲喺我隔離講：「第一次搭？」<br />\n我當堂嚇一跳！即刻抬起頭睇係邊個。<br />\n原來係之前畀張紙我嗰個男仔。<br />\n<br />\n「...你唔認得我咩，我係自由太古站長。一陣我幫你上車啦。你仲有3分鐘準備。」<br />\n<br />\n「3分鐘？！」我即刻望返張紙繼續睇。<br />\n<br />\n「唔使睇㗎喇，聽我指令就得。你依家放鬆吓心情，伸展吓啲筋骨，驚你一陣企唔穩。」<br />\n<br />\n『吓好驚喎你咁講...』我心諗。<br />\n<br />\n「真係唔使驚，上唔到嘅話我會拉返你上嚟。」佢語氣仍然從容淡定。<br />\n<br />\n「上唔到？！我一定要上到㗎我有個地方要去！」我好心急咁對佢講。<br />\n<br />\n「咁你企喺依度先。」佢帶我行到列車幕門前，繼續講：「一陣我會叫你準備，我叫你跳你就跳。咁就得。」<br />\n<br />\n佢將佢隻手輕輕放喺我背脊，叫我屈一屈膝頭準備定跳嘅姿勢。<br />\n<br />\n「就嚟喇，準備...」佢對我講。<br />\n「嗯...！」我見到架車嚟緊。<br />\n「再準備...」<br />\n「係！！！」架車開始喺我哋面前駛過。<br />\n「繼續準備...」<br />\n「準備到幾時㗎？？？！」我開始著急起嚟。<br />\n「跳！！！」<br />\n<br />\n佢輕輕一推同時我亦放膽跳出去。"},{"pid":"9006de198942419b4b6a5c2a7f4b414f9e61a292","tid":2238469,"uid":125109,"like":3,"dislike":0,"score":3,"citedBy":0,"replyTime":"2020-11-04T15:43:54.000Z","msg":"<strong><em>（二十一）彥</em></strong><br />\n<br />\n『跳！！！』我合埋眼跳咗上車。<br />\n<br />\n我果然企唔穩，失一失足。好彩咁啱有個女仔喺隔離扶住我。<br />\n佢應該見我企都企唔定，所以知我係第一次搭。<br />\n<br />\n「依架車行得好快㗎，不過你好快會習慣。你要去邊？」佢望住我問。<br />\n「我要去尖沙咀，唔該哂你扶我啊。」<br />\n<br />\n我企定後掃視周圍。除咗我同佢，架車都仲有唔少...「鬼」。<br />\n佢哋有啲自己一個坐喺凳，有啲三五成群企喺度傾計，自然得令我一時忘記依架唔係普通列車。<br />\n<br />\n事實上，我哋嘅外形其實同人無咩差別。<br />\n喺光線充足下，先會比較明顯睇到鬼比起人無咁實體，有少少透明感。<br />\n<br />\n個女仔眼碌碌望住我，問：「你搭得依架車，即係你都係自由人啦？」<br />\n<br />\n「乜...自由人有定義㗎咩？」<br />\n<br />\n「嗯係啊，自由人都係生前枉死或者意外死嘅人嚟。」<br />\n<br />\n「原來係咁，我係被個我唔識嘅男人壓死...哈哈。」我苦笑一聲。<br />\n<br />\n「我係被人掟落海浸死嘅。」佢語氣平淡，繼續講：「不過其實做自由人都幾好啊，可以周圍去，中意做咩就做咩。」<br />\n<br />\n我聽到佢咁講，不禁低頭無言。<br />\n因為如果有得選擇，我有十萬個「唔想死」。<br />\n<br />\n「睇你...應該係仲有嘢想做？我聽講過自由人如果可以了結到自己心願，係有機會重生㗎。」佢對我講。<br />\n<br />\n「重生？？！係點樣？？」<br />\n<br />\n「實質係點重生我唔知啊...我淨係知好多自由人都會好努力搏一搏。但佢哋最後到底係點，我都唔清楚...」<br />\n<br />\n「有個機會都好吖！咁你呢？你有無心願想完成？」我好奇一問。<br />\n<br />\n「我個心願...好複雜嘅，我諗唔係我一個人可以完成。我仲一直等緊啊。喂你要落車喇！」佢望一望出車外。<br />\n<br />\n突然知道要落車嘅我慌張起嚟，捉住佢手臂問佢我依家要點做。<br />\n<br />\n「好似你上車嗰陣咁，123用力跳出去就得！」<br />\n<br />\n「我叫永晴啊！你叫咩名啊？！」我爭取最後機會問佢。<br />\n<br />\n「我叫彥..你再唔落就落唔到㗎喇！」<br />\n<br />\n<br />\n然後佢一手推咗我出車。"},{"pid":"d222de52bca7c3030c33d41ddbaa8f212d0afd53","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-05T14:44:34.000Z","msg":"<strong><em>（二十二）Meow</em></strong><br />\n<br />\n呼...總算有驚無險到步。<br />\n<br />\n短短一陣我已經覺得發生咗好多事咁，過咗好耐先慢慢平伏返心情。<br />\n我喺月台車頭位置等咗一陣，就見到東冬同禾姍落車。<br />\n由東冬帶路，我哋三個好快就去到間貓cafe。<br />\n<br />\n可能因為今日係假期，鋪頭都有唔少客人。<br />\n好彩東冬有訂檯，我哋坐咗喺角落頭嘅位。<br />\n禾姍坐埋去牆邊，東冬坐佢對面，而我就坐東冬隔離。<br />\n<br />\n間鋪頭四四方方唔太大，牆身藍白色好簡約，感覺幾舒服。<br />\n而貓仔大概有五六隻，佢哋一係訓緊，一係同其他客人玩緊。<br />\n今次係我死後第一次再入餐廳，依種熟悉感好奇妙啊。<br />\n<br />\n<br />\n東冬喺收銀處點完餐，就抱咗一隻瞓緊嘅黃色貓仔埋嚟，坐咗去禾姍隔離。<br />\n我留意到禾姍見到隻貓好似有少少唔自在咁？<br />\n<br />\n「牠在睡啊，不怕的摸一下吧。」東冬輕輕捉住禾姍隻手摸落去隻貓仔度。隻貓縮一縮耳仔。<br />\n「哈哈好可愛喔！」禾姍望住東冬講。我同東冬都對望互相微笑。 <br />\n<br />\n嘢食好快就嚟到，我一時望吓佢哋食嘢，一時望吓周圍嘅貓仔。<br />\n無意中，我同一隻啱啱訓醒嘅黑貓四目對望。<br />\n<br />\n我有種不詳嘅預感。<br />\n<br />\n「嘶...！嘶....！」黑貓嘅眼神好唔友善，啲毛隨即豎起哂，望住我不停低吼。<br />\n其他貓因為隻黑貓而開始留意到我，包括東冬同禾姍手上嗰隻。<br />\n佢哋全部都望向我依邊，有啲似乎好驚咁，有啲就不斷敵意低吼。<br />\n<br />\n貓仔奇怪嘅舉動，令在場所有人都嚇親，店員嘗試安撫佢哋亦無作用。<br />\n禾姍應該都被貓仔嚇到，成個人挨落東冬度，用力捉住佢隻手，係咁講：「好可怕啊...」<br />\n<br />\n依一切我都睇到哂，但我只可以不知所措咁坐喺度。<br />\n我望住東冬望住我，我知道佢意識到發生緊咩事。<br />\n<br />\n被幾隻貓充滿敵意咁圍住，我開始有想喊嘅衝動。<br />\n<br />\n『好想走&hellip;』我企起身。<br />\n<br />\n東冬即刻跟住我企起身，對住禾姍講：「真的好可怕，我們走吧。」<br />\n佢一手拖住禾姍，另一隻手捉住我急步行出餐廳。"},{"pid":"abdd3da3d3dfc73f7a27f91fe69215fbededc645","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-07T16:40:35.000Z","msg":"<strong><em>（二十三）反邀約</em></strong><br />\n<br />\n離開餐廳，東冬同禾姍兩個先返太古。<br />\n<br />\n「剛剛好奇怪喔，貓咪怎麼忽然變這樣...」禾姍問東冬。<br />\n「我也不知道啊，有嚇到你嗎？」<br />\n「有一點啦，可能因為我本來就有一點怕貓咪。」<br />\n「吓你怎麼不告訴我啊，我們可以去別的地方嘛...」東冬又驚訝又失望。<br />\n禾姍笑瞇瞇向東冬解釋：「嗯...我不想你覺得我拒絕你啊，難得你這麼主動，嘻嘻。」<br />\n<br />\n東冬顯然面紅起嚟，趕緊移開視線，扯開話題：「但你不覺得貓貓好可愛嗎？為甚麼怕牠們呢？」<br />\n「我也不知道勒，可能因為我屬鼠吧哈哈。」<br />\n「哈哈那剛好我屬狗，可以幫你嚇走牠們。」<br />\n「說得也是喔，剛剛幸好有你在，如果我一個人的話就一定『出代誌』了。」<br />\n「欸說起台語來喔～」東冬回應。<br />\n<br />\n東冬突然諗起永晴，唔知佢一個人依家點。<br />\n回想起佢啱啱想喊嘅樣，東冬越諗越心緒不寧，好想快啲見到佢。<br />\n<br />\n沿路上，東冬同禾姍閒聊間講起香港嘅景點。<br />\n<br />\n入到太古公園，禾姍問東冬：「欸我下禮拜也有放假，你有時間帶我去新界那邊騎腳踏車嗎？我聽說那邊風景不錯的。」<br />\n「可以啊！我也好久沒去了。」<br />\n「那好吧！！我們再約囉，我先上去啦。」<br />\n<br />\n東冬對於同禾姍突如其來嘅約會，感到熱血沸騰。<br />\n佢好想同永晴分享，於是即刻去平時同永晴見面嘅長凳等佢返嚟。"},{"pid":"c168c65282b103218a915dc46fb6caf9b8dae355","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-08T10:45:41.000Z","msg":"<strong><em>（二十四）敢心人</em></strong><br />\n<br />\n東冬同禾姍上車後，我自己一個等「自由列車」。<br />\n列車上我自己一個坐著，諗咗好多嘢。<br />\n<br />\n『我破壞咗佢個約會，佢一定好嬲我。』依句不斷喺我腦海出現。<br />\n我甚至猶豫今晚返唔返去太古，因為我唔知道點樣面對佢。<br />\n落車後我周圍徘徊咗好耐先返公園，希望佢唔會喺度等緊我。<br />\n<br />\n唉...佢喺度。<br />\n我緩緩行過去。<br />\n<br />\n「喂。」<br />\n「咁耐嘅？」東冬見到我即刻企起身講。<br />\n「無啊周圍行咗一陣，你仲唔返去嘅。」我坐低，迴避佢嘅目光。<br />\n「想等埋你返嚟先嘛。」<br />\n<br />\n佢坐喺我隔離，將啱啱同禾姍約好踩單車嘅事話畀我知。<br />\n其實我並無心情聽，直到佢問我一唔一齊去，我先回過神嚟。<br />\n<br />\n「今日搞成咁樣你仲肯同我出去咩...？」我問。<br />\n「點會唔肯啊...況且去踩單車即嘛，一定唔會有咩奇怪事發生！」<br />\n「你會唔會嬲我搞禍咗你哋&hellip;對唔住&hellip;」我有點哽咽。<br />\n<br />\n佢摸一摸我個頭：「如果我嬲你又點會再約你？」<br />\n我彷彿感覺到佢嘅體溫，並且觸動我嘅神經。<br />\n<br />\n「我覺得好辛苦啊，我唔想再繼續咁樣落去，我好想離開依度，但係&hellip;&hellip;」<br />\n<br />\n『我就唔可以再見到你。』我講唔出口。<br />\n<br />\n「但係&hellip;？但係唔知可以點做？我會諗辦法幫你搵返粒吊墜！你唔好唔開心啦，見到你咁樣，我都&hellip;」<br />\n<br />\n佢越係氹我，我就越想喊。<br />\n最後我都係忍唔住喊咗出嚟。<br />\n<br />\n佢望住我無講嘢，「咳咳」兩聲清喉嚨。<br />\n<br />\n<em>「我有我的路   有我的夢   夢中的那個世界   甘講伊是一場空<br />\n我走過的路   只有希望   希望你我講過的話   放在心肝內   總有一天～～」</em><br />\n<br />\n我呆望佢，收一收鼻水問：「做咩無啦啦唱歌啊你&hellip;」<br />\n「又係你話聽歌學台語好嘅，我咪唱畀你聽吓我發音準唔準囉。」<br />\n我抹乾淚水，手指篤佢膊頭講：「好多都唔準啊！要再補習！」<br />\n「你應承我去踩單車我就即刻補習～」<br />\n「但我怕又&hellip;」我依然有啲愧疚不安。<br />\n「唔怕啦，趁仲有機會可以去玩，我想同你去。」"},{"pid":"3816ab753b5445c3e27d90c773607026f3b99bc9","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-08T11:05:02.000Z","msg":"貼首歌出嚟先<br />\n<a href=\"https://www.youtube.com/watch?v=1j_mpwKmlJg\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D1j_mpwKmlJg&d=bDSN5K49m9pAVz54ArwUlc1lVRHyxjHm7NpFearlrcU%3D&h=e8632a46\" target=\"_blank\">https://www.youtube.com/watch?v=1j_mpwKmlJg</a><br />\n<br />\n<strong><em>作者題外話</em></strong><br />\n<br />\n雖然一直都唔知有無人睇緊<br />\n但都好想講<br />\n希望大家唔好放棄<br />\n無論係一個夢想 生活模式 理念 乜都好<br />\n只要你覺得係啱 真心想做 唔會傷害到人嘅事<br />\n都一定要堅持落去<br />\n<br />\n可能過程會有好多人事物阻住你前進<br />\n但實相最後都一定會跟住你意念走<br />\n大家一定要做一個「敢於做自己心想點嘅人」<br />\n<br />\n加油"},{"pid":"64ffa46c0db5272b5c3006dd66e68fd59cb44dee","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-09T15:56:32.000Z","msg":"<strong><em>（二十五）原因．藉口</em></strong><br />\n<br />\n自從上次伊琳同東冬Whatsapp後，佢一路都仲好擔心東冬，所以約咗東冬出嚟食晏。<br />\n<br />\n「你無戴我之前畀你條頸鍊喇？」伊琳坐低後第一句就問東冬。<br />\n「我見無再見到啲咩奇怪嘢，所以無戴喇。」東冬摸一摸後頸回答。<br />\n<br />\n伊琳其實感覺到東冬應該仲有見到鬼，但亦知道慢熱嘅佢係個唔容易開口講自己嘢嘅人，於是決定旁敲側擊。<br />\n<br />\n「咁最近有無去邊度玩啊？」伊琳問。<br />\n「前日去咗間貓cafe，啲貓仔幾得意㗎。」<br />\n「哦？同梓軒去？」<br />\n東冬塊面開始紅起嚟，低頭答：「唔係，同...同兩個女仔去。」<br />\n<br />\n伊琳陰陰嘴笑，提高聲線問：「哇，你突然咁多女仔朋友嘅？」<br />\n「嗯係啊...」東冬神色尷尬，想轉移重點：「不過嗰日啲貓好奇怪，本身都好地地，無端端性情大變！」<br />\n「貓係對靈界好敏感嘅動物，佢哋一齊有依個反應好唔尋常。有可能因為有污糟嘢在場所以先...」<br />\n「佢唔係污糟野啊...！」東冬一時激動，說漏了嘴。<br />\n「咁佢係咩啊？！好快啲從實招來！」伊琳板起面，拎起面前嘅刀叉指向東冬。<br />\n<br />\n東冬開頭都仍然支吾以對，但面對住伊琳軟硬兼施嘅攻勢，最後都係將永晴嘅事講哂出黎。<br />\n<br />\n伊琳聽完後面色一沉：「我無諗過會係咁...我一直都擔心你係咪被污糟嘢搞。你知唔知你依家嘅氣色仲差過上一次......」<br />\n<br />\n伊琳好明白東冬想幫永晴，但仍然不禁反問東冬，如果永晴一路都搵唔到吊墜，咁佢哋依段關係會到幾時？佢嘗試說服東冬，可以繼續幫永晴，但非必要就唔好見面。<br />\n<br />\n東冬亦不斷用唔同嘅原因解釋，推搪，拒絕。<br />\n<br />\n佢堅持一定要見永晴。<br />\n<br />\n見到東冬咁堅持，伊琳嘅不安感又再衍生。<br />\n佢眼中嘅東冬係一個又單純又耳仔軟嘅人。<br />\n東冬會唔會被人呃？會唔會被人利用？<br />\n各種嘅可能，有好嘅亦有唔好嘅，都同時喺佢腦中出現。<br />\n<br />\n為咗更加清楚成件事，伊琳決定親自去太古公園試吓搵永晴。"},{"pid":"83e1367b73b24e7a447dc43c2f4ebab4e89423df","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-11-10T13:45:11.000Z","msg":"推"},{"pid":"324c3090148b8a62fec4eaf556754aa4886ce6ce","tid":2238469,"uid":125109,"like":0,"dislike":0,"score":0,"quote":{"pid":"83e1367b73b24e7a447dc43c2f4ebab4e89423df","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-11-10T13:45:11.000Z","msg":"推"},"citedBy":0,"replyTime":"2020-11-12T13:44:26.000Z","msg":"Thanks 蕉熊巴<img src=\"/assets/faces/pig/dance.gif\" class=\"hkgmoji\" /><img src=\"/assets/faces/pig/dance.gif\" class=\"hkgmoji\" />"},{"pid":"ce4e9a9f2e821ddffd26a8598e59244efb52db36","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-12T13:57:55.000Z","msg":"<strong><em>（二十六）不速之客</em></strong><br />\n<br />\n東冬今晚約咗梓軒食飯，所以應該好夜先會嚟公園搵我。<br />\n<br />\n公園今晚似乎格外寧靜，稍微嘅風吹草動我都會留意到。<br />\n<br />\n例如有對故意匿埋喺暗處調情嘅情侶，佢哋嘅每一句我都可以清楚聽到。<br />\n<br />\n又好似啱啱靜靜咁行入公園嘅依個女仔，佢散發住同其他人好唔一樣嘅氣質。<br />\n佢坐喺我隔離張長凳，不斷環視四周。<br />\n<br />\n又見到腳邊突然有一舊黑色物體好快咁移過。<br />\n原來係我曾經最怕嘅小強。<br />\n比著係以前嘅我一定已經彈起身跑走咗，但依家無生命嘅我望住佢咁有活力咁「喺公園跑步」，覺得佢其實幾可愛。<br />\n<br />\n坐咗喺度成晚，我開始有啲分神。<br />\n<br />\n本身都有諗過不如坐自由列車周圍去吓，但今晚班車好夜，決定都係乖乖哋喺公園等東冬返嚟。<br />\n<br />\n『好悶啊真係！不如行一陣。』我對自己講。<br />\n<br />\n正當我打算起身之際，突然聽到一把聲嗌我。<br />\n<br />\n<br />\n<br />\n「永晴？」<br />\n<br />\n我即刻成個人僵住咗，慢慢左右張望，戰戰競競咁睇吓有無人望住我。<br />\n<br />\n未幾，把聲再出現。<br />\n<br />\n「我係坐喺長凳，啡髮黑裙嘅女仔，係東冬朋友。」<br />\n<br />\n好不安，依種唔係「人」或者自由人同我講嘢嗰陣嘅感覺，而係好似由我裡面發出嚟嘅直覺聲。<br />\n<br />\n長凳，啡髮，黑裙，女仔...？<br />\n<br />\n我擰一擰向左邊，唔通係啱啱坐低個女仔？但佢合埋眼唔係望住我嘅。<br />\n<br />\n「如果聽到應一應我吖。」<br />\n<br />\n我要點樣應佢？東冬朋友...會唔會係東冬出咗咩事？！<br />\n我即刻試吓同佢一樣合埋眼，集中精神，好專心咁想像同佢講嘢。<br />\n<br />\n忽然，我感覺到有一股電流由頭頂打入，貫穿全身。<br />\n我似乎已經同佢發生咗某種聯繫，於是嘗試同佢溝通。<br />\n<br />\n「我係永晴，你係...？」"},{"pid":"e53e1a548b57bb35be665281b592a2914866092b","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-11-17T14:30:12.000Z","msg":"推<img src=\"/assets/faces/pig/whip.gif\" class=\"hkgmoji\" />"},{"pid":"8d36b466a8838ed1a23c77141da1be4c5544e31f","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-11-17T14:48:21.000Z","msg":"<strong><em>（二十七）天使與魔鬼</em></strong><br />\n<br />\n「Hello，我叫伊琳，有關東冬同你嘅事想搵你傾吓。」<br />\n<br />\n原來佢就係伊琳。<br />\n<br />\n東冬有提起過佢，佢哋兩年前分開咗。<br />\n我記得佢有研究神秘學之類嘅嘢，所以識通靈？之前仲畀咗條頸鍊東冬令佢見唔到我！佢依家會唔會係想好似啲道士咁「收」咗我！？<br />\n<br />\n我越諗越不安。<br />\n<br />\n「你誤會喇！我只係想了解一下東冬想幫嘅『人』係點樣，我無惡意！」<br />\n「你連我諗咩都會知？！」我驚愕問。<br />\n「係啊，我哋依家係心靈感應嘅狀態，諗嘅每一句同每一個感覺都會傳到畀對方，無秘密。」<br />\n<br />\n的確，我感覺到佢嘅真誠，亦似乎想了解吓我有無嘢需要幫手。<br />\n<br />\n「你想傾啲咩啊？」我問。<br />\n<br />\n「我畀條頸鍊佢係因為擔心佢遇到啲唔好嘅嘢。但聽你講嘢，我相信你唔會害佢。而且你真係有心事未了先留喺度，佢亦一路幫緊你，只不過....」<br />\n<br />\n原來東冬因為我，身體同氣色都越嚟越差。<br />\n<br />\n伊琳繼續講：「嗯...所以我想睇吓有無嘢幫到你，盡快完成心願。你依家試吓諗住粒吊墜吖，我試吓幫你搵。」<br />\n<br />\n雖然我唔知佢點樣幫我，但我跟住佢說話做，諗住我唔見咗嘅吊墜。<br />\n<br />\n佢沉默咗一陣間，先再講：「我感覺到粒吊墜仲喺依度附近啊，而且喺個好黑嘅地方...但實際嘅位置，我感應唔到，對唔住...」<br />\n<br />\n「起碼知道仲喺度已經係一個好好嘅消息！唔該哂你啊。我同東冬一定會繼續搵。」<br />\n<br />\n定其實我係咪唔應該再見佢...？<br />\n<br />\n「我明白你哋已經係朋友。但東冬依個傻瓜蛋，未必真係好幫到你...不如你試吓聯繫多啲鬼，可能佢哋會有方法搵！」<br />\n<br />\n<br />\n同伊琳傾多咗一陣有關東冬嘅事，我就目送佢離開。<br />\n<br />\n佢嘅說話令我開始諗好多嘢。<br />\n<br />\n我一直都無諗過原來我嘅存在對東冬造成咁大影響。<br />\n伊琳亦提醒咗我，我的確一直都無好認真咁搵吊墜。<br />\n<br />\n或者係因為其實我知道，搵到吊墜代表咗我同東冬段嘅關係就會完結。<br />\n<br />\n我心裡面出現咗兩把聲，好似天使同魔鬼咁不斷交戰著。<br />\n雖然我唔知道佢哋最後邊個會贏，但我可以好肯定我依家嘅狀態唔適宜見東冬。<br />\n<br />\n心神未定嘅我決定唔等佢返嚟，搭自由列車離開。"},{"pid":"de9a636902d24534989a55aaf964fce5f7f78f01","tid":2238469,"uid":90441,"like":0,"dislike":0,"score":0,"citedBy":1,"replyTime":"2020-11-17T20:07:37.000Z","msg":"推！"},{"pid":"4eee1dab69280eb7744d990bd891138438a68de4","tid":2238469,"uid":125109,"like":0,"dislike":0,"score":0,"quote":{"pid":"de9a636902d24534989a55aaf964fce5f7f78f01","tid":2238469,"uid":90441,"like":0,"dislike":0,"score":0,"citedBy":1,"replyTime":"2020-11-17T20:07:37.000Z","msg":"推！"},"citedBy":0,"replyTime":"2020-11-18T10:22:21.000Z","msg":"多謝瀨屎巴幫推<img src=\"/assets/faces/normal/hoho.gif\" class=\"hkgmoji\" />"},{"pid":"8b6c3862e5859eda87e00dc7822d1aab70471992","tid":2238469,"uid":125109,"like":0,"dislike":0,"score":0,"quote":{"pid":"e53e1a548b57bb35be665281b592a2914866092b","tid":2238469,"uid":25335,"like":0,"dislike":0,"score":0,"citedBy":1,"replyTime":"2020-11-17T14:30:12.000Z","msg":"推<img src=\"/assets/faces/pig/whip.gif\" class=\"hkgmoji\" />"},"citedBy":0,"replyTime":"2020-11-18T10:23:15.000Z","msg":"裸體巴<img src=\"/assets/faces/pig/peanut.gif\" class=\"hkgmoji\" />"},{"pid":"e4bc017fab9c3bf5e2879babed02eddb635cd4e8","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-19T14:07:48.000Z","msg":"<strong><em>（二十八）婆孫</em></strong><br />\n<br />\n趕上列車，其實我都唔知去邊好。<br />\n或者隨意揀個偏僻啲嘅站，靜靜咁度過今晚就好。<br />\n<br />\n車上嘅自由人唔多，我自己一個坐著。<br />\n<br />\n唔知東冬會唔會等緊我呢&hellip;？<br />\n我開始猶疑，我咁樣走咗去會唔會太衝動。<br />\n但我知道如果我坦白同佢講我想見少啲嘅話，佢一定唔肯應承，我唔想同佢有爭論嘅場面。<br />\n<br />\n我諗得入神，被一聲「哎啊！」打斷思緒，即刻抬頭睇發生咩事。<br />\n只見一個白髮老婆婆跌低喺地上，一個小朋友扶緊佢起身。<br />\n我隨即過去幫手，扶婆婆埋凳度坐。<br />\n<br />\n「你無事吖嘛？」我問婆婆。<br />\n「無事！係上車企唔穩啫！」婆婆搭住個小男孩膊頭，對我講。<br />\n<br />\n我望住個男仔圓圓嘅眼仔，然後坐喺佢隔離。<br />\n<br />\n依個一老一幼嘅組合，令我有種好感觸嘅感覺。<br />\n佢哋會唔會係婆孫？點解佢哋會喺度？<br />\n<br />\n心中有好多疑問，但唔知點開口問。<br />\n<br />\n婆婆打破沉默：「我哋兩個都係無耐之前意外走嘅。我哋留喺度係因為想睇埋佢個妹妹出世。啱啱佢媽咪入咗院，所以我哋依家趕緊去。」<br />\n我未嚟得切反應，個男仔已經捉住佢婆婆不斷嚷著：「我好掛住媽咪啊，啱啱佢好痛咁，佢會唔會有事㗎？」<br />\n「一陣就見到佢喇，爸爸會照顧佢㗎喇。」婆婆攬實佢，安撫佢。<br />\n<br />\n我同婆婆沿路上寒暄一番，而男仔就伏喺婆婆大脾。<br />\n<br />\n個男仔突然拍我手臂問：「姐姐，你係咪同我哋一齊去睇妹妹？」<br />\n我望一望婆婆，再望返男仔，微笑一下。<br />\n<br />\n「如果無地方去，不如一齊嚟醫院？幫我手睇住隻豆釘吖。」婆婆對我講。<br />\n<br />\n<br />\n於是誤打誤撞，我就同依兩婆孫去咗醫院。"},{"pid":"8cb1333ca3839faa8df9edab91ecef0e799a2e1d","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-20T14:21:06.000Z","msg":"（二十九）一眼瞬間<br />\n<br />\n去到醫院，唔熟路嘅我哋左搵右搵，終於搵到喺產房外，不斷踱步嘅依位爸爸。<br />\n<br />\n「爸爸喺度吖！」男仔拉住婆婆過去。<br />\n<br />\n我哋都一齊喺門外等待男仔妹妹嘅來臨。<br />\n男仔爸爸不斷抹額頭上嘅汗水，每隔一陣就睇一睇手錶。<br />\n光係見到佢嘅神情，已經感受到佢嘅緊張。<br />\n<br />\n依個情景，令我回想起我爸爸以前成日同我提起嘅嗰一日。<br />\n<br />\n佢話係佢依世人最難忘嘅一日嚟。<br />\n<br />\n---<br />\n當時爸爸同大咗肚嘅媽咪都喺台灣生活緊。<br />\n<br />\n佢哋有養狗仔，其中一隻亦都咁啱喺依段時間大肚。<br />\n<br />\n某一日朝早，狗仔媽媽似乎要生BB。<br />\n無經驗嘅爸爸因為唔想媽咪操勞，唯有獨自處理。<br />\n<br />\n<br />\n搞咗大半日，佢終於安頓好隻狗媽媽同埋啱啱出世嘅獨生BB。<br />\n<br />\n旁晚時份，休息緊嘅爸爸聽到媽咪突然大聲叫佢。<br />\n<br />\n原來今次到我媽咪要生。<br />\n---<br />\n<br />\n我想像爸爸當日喺產房外等我同媽咪嗰陣，應該就係好似男仔爸爸依家咁。<br />\n<br />\n<br />\n「先生，你太太順產啊。可以入嚟睇吓佢同女女。」護士喺產房出嚟講。<br />\n<br />\n「嫲嫲你睇吓妹妹，我終於做哥哥喇！」男仔好興奮地講。<br />\n「嗯，妹妹好得意。」婆婆回答。<br />\n<br />\n我第一次親眼見到啱啱出世嘅BB。<br />\n我行前少少想睇清楚。<br />\n<br />\n好細隻啊哈哈，對眼又張唔開，面紅紅咁。<br />\n<br />\n我會心一笑，擰轉頭同男仔講：「你妹妹真係......」<br />\n<br />\n<br />\n嗯？唔見咗嘅？<br />\n<br />\n我行出房門，走廊空無一人。<br />\n<br />\n<br />\n比起降臨依個世界，離開可能只係一瞬間嘅事。"},{"pid":"a2894f7dcbae7439a0bea5c4a37a5f6a701034bf","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-23T14:07:50.000Z","msg":"<strong><em>（三十）地下鐵</em></strong><br />\n<br />\n東冬過去三晚都喺公園等永晴。<br />\n無預期嘅消失，令佢心煩意亂。<br />\n<br />\n伊琳有將搵永晴嘅事同返東冬講。<br />\n所以東冬估計永晴嘅失蹤，好可能同伊琳有關。<br />\n<br />\n佢好想即刻見到永晴，話畀佢知無論咩事，都唔應該粒聲唔出走咗去。<br />\n<br />\n今日下晝得閒嘅東冬喺太古遊走。<br />\n佢聽伊琳講，吊墜仲喺附近，喺個好黑嘅地方。<br />\n於是佢走勻每一個角落去搵。<br />\n<br />\n佢深信最有可能令永晴出現返嘅事，就係搵到吊墜。<br />\n<br />\n<br />\n搵咗大半日，徒勞無功。<br />\n<br />\n東冬有諗過推咗梓軒今晚餐飯，但有感繼續喺度搵應該都無結果，最後都係決定去食飯。<br />\n<br />\n喺月台等車，東冬諗起仲有個地方有可能見到永晴 &mdash; 自由列車。<br />\n佢有印象，大概依個時間會有一班車。<br />\n見仲有時間，佢就留咗喺月台搏一搏。<br />\n<br />\n十五分鐘後，果然有廣播。<br />\n<br />\n<br />\n<em>「請注意，此列車係不載客列車，請稍後下一班列車。」</em><br />\n<br />\n<br />\n東冬本以為列車會好快駛過，殊不知架車緩緩停低。<br />\n<br />\n佢喺月台急步行走，聚精會神凝望車裡面，期望見到永晴。<br />\n但架車只係停咗一陣就開始重開，於是東冬再行快一啲。<br />\n<br />\n果然，佢見到車裡面有個女仔坐低嘅背影。<br />\n<br />\n<br />\n「永晴！！」<br />\n<br />\n<br />\n東冬忍唔住大嗌出聲，旁邊嘅人都被佢嚇到紛紛躲開。<br />\n<br />\n佢見到永晴回頭，列車亦開始加快，於是佢跑起上嚟，好想可以叫到永晴落車。<br />\n<br />\n橫衝直撞嘅佢，撞到企喺月台嘅人，跌倒。"},{"pid":"46dd64d5a2e2bd3cce409a82b5c8fef7ef6c7b85","tid":2238469,"uid":107145,"like":1,"dislike":0,"score":1,"citedBy":1,"replyTime":"2020-11-24T08:55:41.000Z","msg":"見到你兩登都有出<br />\n幫吓你推先"},{"pid":"b273e6bb672f27a7a0fb2b13e9a5ae8b599963a3","tid":2238469,"uid":125109,"like":0,"dislike":0,"score":0,"quote":{"pid":"46dd64d5a2e2bd3cce409a82b5c8fef7ef6c7b85","tid":2238469,"uid":107145,"like":1,"dislike":0,"score":1,"citedBy":1,"replyTime":"2020-11-24T08:55:41.000Z","msg":"見到你兩登都有出<br />\n幫吓你推先"},"citedBy":0,"replyTime":"2020-11-24T10:01:57.000Z","msg":"多謝繽紛巴<img src=\"/assets/faces/normal/adore.gif\" class=\"hkgmoji\" />"},{"pid":"1ce918dce737eafd9813daf56fc5841705ac87f7","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-11-28T13:28:12.000Z","msg":"<strong><em>（三十一）吊墜</em></strong><br />\n<br />\n東冬？！<br />\n<br />\n佢嘅聲音大到隔住車門我都聽到。<br />\n但架車短短幾秒已經駛走咗，我來不及反應。<br />\n<br />\n見到佢啱啱跌親，我開始有內疚感。<br />\n<br />\n我係咪應該返去搵佢？<br />\n<br />\n過咗兩個站我先回過神，決定落車返去太古公園。<br />\n途中我好不安，躊躇著點向佢解釋好。<br />\n<br />\n喺遠處已經見到佢坐咗喺公園。<br />\n<br />\n我慢慢行去佢身旁，見到佢拎住副爛咗嘅眼鏡，雙目無神。<br />\n<br />\n「咁早嘅今日&hellip;」裝作若無其事嘅我隨意講句開場白。<br />\n「等咗你幾日啦。」<br />\n<br />\n佢平時都唔會咁冷淡，似乎真係嬲咗我...<br />\n<br />\n<br />\n我慌忙解釋：「對唔住啊，掛住周圍搵朋友幫手搵吊墜，無同你講。」<br />\n<br />\n「伊琳同我講佢搵過你，係咪因為佢同你講咗啲咩？」佢微微抬起頭問。<br />\n<br />\n坐低喺佢身旁，我繼續解釋：「唔係啊，唔關佢事啊。佢仲話我知原來吊墜仲喺附近，所以我先扚起心肝去搵！」<br />\n<br />\n「咁你可以同我講聲嘛！如果唔係我咁啱去緊搵梓軒，我都見唔到你！」<br />\n<br />\n「吓咁你依家仲唔去&hellip;？」我輕聲問。<br />\n<br />\n「我推咗佢喇。」佢將上身傾前，望向前方。<br />\n<br />\n望住佢背面，我感覺到佢真係好擔心我。<br />\n<br />\n「其實你唔使為我做咁多嘢&hellip;我唔想影響你所以我先唔想成日見咋&hellip;」<br />\n「你肯講真話？」佢擰轉頭對我講。<br />\n<br />\n<br />\n我沉默一陣，再開口：「我好似從來都無話畀你知粒吊墜點解咁重要？」<br />\n<br />\n東冬搖頭。<br />\n<br />\n「我細個嗰陣有養狗仔㗎，我哋同一日出世，但佢喺我哋14歲嗰年開始病，最後走咗。我媽咪知我好唔開心，所以將狗仔嘅骨灰整咗做吊墜畀我當手鍊戴住。佢同我一齊嚟依個世界，一直陪住我，所以好想帶埋佢一齊走，唔想留低佢喺度。」我盡量用平淡嘅語氣講。<br />\n<br />\n東冬坐返直個人，期待嘅眼神希望我繼續講落去。"},{"pid":"5ab3f6c9ea2a0c52eed16522c0b6a548a86a3de3","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-12-01T16:21:50.000Z","msg":"<strong><em>（三十二）諾言</em></strong><br />\n<br />\n「佢以前一直都好中意痴住我，嗰年我買咗隻飛碟日日同佢玩，佢亦都好中意咁又追又跑。有一日玩完之後，返到屋企佢就暈低咗。去到寵物醫院先知原來佢有心臟病，唔可以玩得咁激烈。」我望一望東冬，繼續講：「而我竟然喺佢身邊咁耐都察覺唔到。每次諗起佢，我都仲係覺得好自責，依種感覺好難受。」<br />\n<br />\n「依個就係你避開我嘅原因？」佢問。<br />\n<br />\n「嗯。我唔想再有人因為我而有事。」<br />\n<br />\n「但最少佢最後嘅時間，就算身體唔舒服，同你一齊佢都係最開心嘅。如果無你陪住佢先係最遺憾，唔係咩？」<br />\n<br />\n「唔通我明知你因為我而身體變差都要繼續見？我相信如果換轉係你，你都會同我一樣咁做。」我反駁。<br />\n<br />\n「我一定唔會好似你咁一句都唔講就走咗去。」<br />\n<br />\n「咁我依家話畀你知。」<br />\n<br />\n我同東冬嘅態度都浮躁起嚟。<br />\n不出所料，我哋為咗依個問題而爭論起嚟。<br />\n氣氛變得緊張，我哋背對著，沉默無語。<br />\n<br />\n<br />\n過咗一陣佢突然轉身面向我，目光放柔：「你唔好再失蹤，好唔好？」<br />\n<br />\n「其實我本身只係想見少一啲，但未諗到一個好嘅解決辦法，所以先離開吓...」冷靜返嘅我語氣亦都變返溫和。<br />\n<br />\n佢嘆一口氣講：「咁我哋之前講過一齊搵粒吊墜依家仲算數㗎呵？」<br />\n<br />\n「一係我哋分頭行事，盡量少見啲？」<br />\n<br />\n「我可以應承你見少啲，但你之前都應承過我會同我去踩單車，我好希望你可以暫時擺低今晚嘅事。」<br />\n<br />\n<br />\n有時明知道繼續落去對大家都唔好，但總係唔知點樣分開。<br />\n我都好想學吓東冬咁唔理性。<br />\n<br />\n我企喺大廈門外，同佢揮手講再見。<br />\n<br />\n打開門之後，佢回頭對我講：「我好想嗰日真係會再見到你。」<br />\n<br />\n然後就喺轉角消失。"},{"pid":"6ccc80e50e9a97ad13f5c97ee75c4b2bd35cd348","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-12-05T15:59:53.000Z","msg":"<strong><em>（三十三）心中</em></strong><br />\n<br />\n過去嘅幾晚我同東冬都無再見面。<br />\n我用依幾晚嘅時間整頓好心情，最後決定遵守承諾去踩單車。<br />\n<br />\n所以今日，同之前去Cafe一樣，我預先去到目的地等東冬同禾姍。<br />\n沿路上我不斷提醒自己要擺低唔開心嘅事，而且希望一切都會順利。<br />\n<br />\n<br />\n喺月台等咗好耐，終於見到佢哋兩個落車。<br />\n東冬左望右望，我估係搵緊我。<br />\n<br />\n我慢慢跟喺佢哋後面，保持住一定嘅距雜。<br />\n上到地面，我先醞釀足夠嘅勇氣上前去到東冬身旁。<br />\n<br />\n「喂。」我望住前方講。<br />\n<br />\n東冬顯然被嚇一嚇，輕輕撞咗落禾姍度。<br />\n<br />\n「怎麼了？」禾姍問，同時望向我依邊。<br />\n<br />\n「沒事&hellip;」東冬答完禾姍之後，對住我瞇起眼微笑著。<br />\n<br />\n沿路我哋三個並肩而行，其實無見東冬幾日，我已經有好多說話想同佢講。<br />\n但我只係可以默默咁睇住佢哋兩個傾偈。<br />\n佢哋依種咁簡單正常不過嘅相處，對我嚟講原來係咁遙不可及。<br />\n<br />\n<br />\n喺租單車嘅場地，佢哋兩個各自租咗一架車。<br />\n<br />\n「唔好意思啊老闆，我依架想換架有後座嘅。」東冬向單車老闆講。<br />\n<br />\n老闆、禾姍同我都同時望向佢。<br />\n<br />\n「哦無問題...你哋坐嗰陣小心啲就得喇。」老闆對東冬同禾姍講。<br />\n<br />\n我見到禾姍面向側邊偷笑，再偷望東冬。而東冬咩都無講，只係對我笑一下。<br />\n<br />\n<br />\n去到單車徑，臨出發前東冬問禾姍：「欸其實啊...我騎腳踏車不是很厲害，等一下速度可以慢一點嗎？」<br />\n<br />\n「當然可以啊！我也想輕輕鬆鬆的看風景。」<br />\n<br />\n東冬坐上單車，向我打一打眼色示意叫我坐上後座。<br />\n<br />\n『係咪真係得㗎...我以前都未試過咁坐，我依家仲要係...』我呆咗咁企喺單車側邊，有啲猶豫。<br />\n佢趁禾姍唔為意，一手拉咗我上車，再將我對手圍住佢條腰，我亦無奈就範。<br />\n<br />\n「準備好了嗎？開車囉！」東冬講。<br />\n我同禾姍異口同聲：「嗯！」<br />\n<br />\n今日天氣好好啊，有啲陽光但又唔太熱，有時仲會有一陣微涼嘅風吹過。<br />\n望住沿路嘅風景，好似所有煩惱喺依一刻都唔再重要，只係想好好咁享受依一刻。<br />\n<br />\n「你諗緊咩？」我問佢。<br />\n「無啊諗緊首歌即嘛。」佢擰一擰轉頭細細聲講。<br />\n「唱出嚟吖。」<br />\n「一陣又話我發音唔準...」<br />\n「唔會啊，我想聽。」<br />\n<br />\n<em>「是你給阮一個夢   未記人生的苦澀   真正想要對你講   甘擱有別項<br />\n是你放阮一個人   走過風雨的思念   真正想要對你講   心中無別人......」</em><br />\n<br />\n我合埋眼，將耳仔貼落佢背脊，想將每個音都聽得透徹。<br />\n身貼身嘅距離，再次令我有股暖流運行全身。<br />\n<br />\n最近有種直覺，好似一切隨時都會完結。<br />\n<br />\n雖然佢喺我身邊嘅時候，都會有一種強烈嘅安全感，但就係因為依種安全感，令我覺得好不安。<br />\n我唔知道如果無咗佢嘅話，我會變成點樣。<br />\n<br />\n<br />\n我緊緊咁攬住佢，好想好想以後都同佢一齊。"},{"pid":"f4914faeeef7d57a16c0cec2056b4c5ad24ae107","tid":2238469,"uid":125109,"like":2,"dislike":0,"score":2,"citedBy":0,"replyTime":"2020-12-09T14:29:52.000Z","msg":"<strong><em>（三十四）特別的人</em></strong><br />\n<br />\n今次同上次唔同，東冬專登將時間安排到我搭車返太古先。<br />\n行返公園嘅途中，我喺佢哋隔離靜靜咁聽佢哋傾偈。<br />\n<br />\n佢哋傾傾吓，禾姍突然講：「欸東冬，其實&hellip;我後天晚上就要回台灣了。」<br />\n<br />\n「吓？！」東冬同我一樣反應，好愕然。<br />\n<br />\n「我來香港是為了協助新店的運作，現在一切都在軌道了，所以台灣那邊就要求我回去囉。」禾姍解釋。<br />\n<br />\n「回去了就不會再回來嗎？」東冬問禾姍。<br />\n<br />\n「這邊再有新店的話也說不定會再來啊。哎喲我也是可以來香港看你啦，不一定是來工作的。」<br />\n<br />\n「你應該早點告訴我嘛，那我今天就請你吃一頓好的來告別你，也謝謝你經常請我喝的珍奶。」<br />\n<br />\n「小意思啦，你是特別的客人嘛。欸你知道我對你第一印象是甚麼嗎？是我在一段訪問影片看到你，你超可愛的！我都翻看了好幾遍，笑死我了哈哈哈！」禾姍輕輕撞向東冬。<br />\n<br />\n「我有多尷尬你知道嗎...不要再提醒我啦！」<br />\n<br />\n「哈哈好啦好啦。不過說真的，我來香港後最開心的事是認識東冬你...」<br />\n<br />\n<br />\n我望住禾姍，見到佢有少少面紅，唔敢望向東冬。<br />\n有種直覺，唔通禾姍對東冬都&hellip;<br />\n<br />\n<br />\n「認識你我也很開心啊！如果不是你，我也不會學國語和台語！」東冬笑住講。<br />\n<br />\n「哈哈，我本來也有想過一下不如叫你教我廣東話，但後來又忘記了！」<br />\n<br />\n「看來我們記憶力都一樣差耶！唉啊～不知道甚麼時候才見面了。」<br />\n<br />\n「是啊...我回去台灣後，你還會繼續找我聊天嗎？」<br />\n<br />\n「當然會啊！！這還要問嗎？傻瓜。」東冬輕輕拍禾姍個頭。<br />\n<br />\n「哈哈說到做到喔！」<br />\n<br />\n「一言為定！既然沒有跟你餞行，最少讓我送你機吧！」<br />\n<br />\n「嗯！好哇！」禾姍腼腆一笑。<br />\n<br />\n<br />\n送完禾姍返屋企，我同東冬留喺公園傾偈。"},{"pid":"f19ca4e876a0e2ca5608e2008385de76411e7ce4","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-11T14:28:31.000Z","msg":"<strong><em>（三十五）想回到過去</em></strong><br />\n<br />\n「好突然啊...難得你哋開始有進展，佢就要走。」我對坐喺隔離嘅東冬講。<br />\n「係囉，好可惜。」佢嘅語氣比我意料中平淡。<br />\n「你會唔會唔捨得佢？」我好奇一問。<br />\n「嗯...少少啦，但又唔係以後都唔見，台灣同香港好近即嘛。」<br />\n<br />\n係嘅，佢哋要見面唔難。<br />\n<br />\n「叮叮。」<br />\n東冬個電話忽然響起。<br />\n原來係禾姍tag返佢今日啲相，佢將個電話遞畀我睇。<br />\n<br />\n「影得好靚啊！哈哈雖然我都喺度但佢無tag我&hellip;」我講。<br />\n「我知道你喺度咪得囉～喂你IG係咩？我想睇吓！」佢好雀躍咁問我。<br />\n<br />\n<br />\n「你都成日貼嘢㗎喎。」東冬開咗我個account後講。<br />\n「係啊，我好中意記錄自己生活嘅依種感覺。」<br />\n「最後依個post好多人留言...」<br />\n<br />\n「原來有咁多人都知我已經...唉好懷念以前嘅生活、我啲屋企人同朋友啊...點解係我要死喎！」我怨憤地講。<br />\n<br />\n「雖然你依家無真實咁同佢哋一齊，但佢哋一定無唔記得你！你睇，佢哋仲會成日tag你㗎。就算將來你真係離開咗依度，我都一定會記得你。」東冬安慰我。<br />\n<br />\n其實聽到佢咁講我好感觸，只係佢又提醒咗我總有一日係會離開佢，失落感又浮現。<br />\n<br />\n<br />\n東冬似乎對我嘅過去好有興趣，每幅相都會認真睇，有唔明嘅地方亦向我問個究竟。<br />\n我哋一齊望住電話，並肩而坐，越靠越近，近到我感覺幾乎已經穿入咗佢身體裡面一樣。<br />\n<br />\n同佢一齊睇返以前嘅種種經歷，就好似帶佢回到過去，依種感覺好得意。<br />\n<br />\n<br />\n佢睇睇吓，開咗一幅相問：「依度係邊度嚟？」<br />\n<br />\n「係我台灣嗰邊間屋嚟。我以前一得閒就會返去探我爸爸。如果我無估錯，我爸爸應該葬咗我返去。你睇唔睇到我戴住條手鍊？」我指住電話問。<br />\n<br />\n東冬諗到一啲嘢咁，興奮地講：「啊之前都諗唔到！我可以將你條手鍊嘅相放上網，問吓會唔會有人執咗粒吊墜！」<br />\n<br />\n「好喎！」<br />\n<br />\n我隨即指示佢開出一幅清楚見到手鍊嘅相。<br />\n東冬放大幅相嚟睇，睇咗好耐，然後放低電話。<br />\n<br />\n「點啊？放依幅好唔好？」我問。<br />\n<br />\n「嗯，好。我有啲攰，想返去喇。」佢沒精打采咁答我。<br />\n<br />\n佢無緣無故嘅冷淡令氣氛變得尷尬。<br />\n<br />\n我感覺到佢似乎發現咗啲野，但見到佢無情嘅眼神，我唔敢問，只好目送佢返屋企。"},{"pid":"6f8b25d7b2921a7783cbb5dfc512c2bdbaaa3dad","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-14T04:47:06.000Z","msg":"<strong><em>（三十六）笑話</em></strong><br />\n<br />\n東冬返到自己間房，坐低。<br />\n佢回憶起曾經喺公園嘅某個晚上。<br />\n<br />\n<br />\n---<br />\n<br />\n嗰晚，買完奶茶，佢自己一個坐喺長凳。<br />\n喺公園散步嘅人唔少，好多仲拖住狗仔。<br />\n<br />\n佢當時啱啱開始留意到禾姍，禾姍畀佢嘅感覺好特別。<br />\n每次見完禾姍，佢嘅感官彷彿都被放大，對外界嘅一切都特別敏感，特別正面，特別多想法。<br />\n<br />\n佢咬住支飲管，甜絲絲咁同每隻經過嘅狗仔對望。<br />\n『好可愛啊！如果可以同佢坐喺度睇就好。』<br />\n當時嘅東冬無時無刻都有千萬個念頭聯想到禾姍。<br />\n<br />\n佢本來幻想得投入，被身旁一隻肥嘟嘟嘅哥基分咗神。<br />\n隻哥基異常興奮咁聞個草叢，好似有啲好吸引嘅嘢，不停伸脷舔著。主人用力想拉佢走佢都唔肯。<br />\n<br />\n<br />\n主人抱走咗隻哥基後，東冬先見到草叢有嘢閃住藍光。<br />\n<br />\n『哇好靚啊...』佢行埋草叢拎起粒吊墜。<br />\n<br />\n佢坐返埋凳，舉高吊墜，望透佢。<br />\n<br />\n『如果今晚有月光照射一定仲靚！好想畀佢睇吓啊。唔知邊個跌㗎呢？會唔會係佢行過公園嗰時跌？』只係幻想吓都足以令東冬興奮。<br />\n<br />\n<br />\n突然間，佢覺得個肚開始隱隱作痛。<br />\n<br />\n『唔通係杯奶茶...？之前幾次飲都無事！』<br />\n<br />\n『隔離個女仔都應該睇得出我肚痛...』<br />\n<br />\n『粒吊墜&hellip;放返喺草叢度會唔會被狗仔擔走...？』<br />\n<br />\n『啊！之後再算啦！個肚好痛啊！！！』<br />\n<br />\n---<br />\n<br />\n<br />\n東冬打開櫃桶，望住永晴粒吊墜，懊惱不已。<br />\n<br />\n佢責怪自己點解會完全唔記得依件事。<br />\n之前同永晴努力搵嘅嘢，原來一直喺自己度。<br />\n<br />\n『笑話。』<br />\n<br />\n佢喺櫃桶將伊琳畀佢嘅頸鍊同粒吊墜拎出嚟。<br />\n依兩樣都係令佢唔可以再見到永晴嘅嘢。<br />\n而今次嘅抉擇比上一次難好多好多。<br />\n<br />\n佢嘅思緒亦複雜到無辦法決定任何嘢，只能空白。"},{"pid":"64c95cd6f88bf9ca8021ddb418ce26cd7f341efd","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-14T17:45:10.000Z","msg":"<strong><em>（三十七）好或不好</em></strong><br />\n<br />\n東冬想搞清楚點樣處理粒吊墜係最好，於是第二日約咗伊琳出嚟幫手。<br />\n<br />\n「我唔知點開口講畀佢知，原來佢粒吊墜一直係喺我度，佢會唔會覺得我玩佢？」東冬問伊琳。<br />\n<br />\n「應該唔會嘅。如果當初唔係你執到，你就唔會見到佢，你哋亦唔會識到對方，而之後一切都唔會發生。依個可能係你哋之間嘅緣份？」<br />\n<br />\n「我就係唔想我哋嘅緣份咁就完咗。我知其實我係一定要畀返佢，只係我無勇氣畀，因為我唔捨得佢啊！」<br />\n<br />\n「你記唔記得嗰陣我決定去working holiday，你最初都唔想我去㗎，但你最後都放手支持我。如果你真係想佢開心嘅話，你應該係去問佢最想點樣，盡力幫佢達成啊。」<br />\n<br />\n「但我同永晴嘅情況同我哋嗰時都唔同！佢係會喺我哋依個世界消失，我根本都唔知佢究竟會去邊！我做唔到咁灑脫啊。」東冬越講越不安。<br />\n<br />\n「以我嘅睇法同認知，如果再無咩留戀嘅話，佢想去邊就去邊㗎喇。但一般都唔會選擇留喺度，因為以靈魂角度，咁樣係停滯咗，靈魂本身中意不斷進步。」<br />\n<br />\n東冬對伊琳嘅說話一知半解，嘆氣一聲，繼續問：「咁如果我決定畀返粒吊墜佢，係咪就咁畀佢就得？跟住佢就會即刻喺我面前消失&hellip;？」<br />\n「唔一定即刻消失嘅，同埋我以前睇過類似嘅嘢，其實你係唔可以就咁直接畀到粒嘢佢㗎。」<br />\n「吓！咁我要點做？」<br />\n「你知唔知佢有無墳墓？如果有嘅話，你要去佢個墳前畀㗎，燒又好埋又好，因為意識&hellip;」<br />\n<br />\n伊琳都未講完，東冬又再嘆一大口氣：「唉！我唔想佢走啊！！」<br />\n「我知我咁講你會唔開心，但事實係人鬼殊途，你畀佢離開係對大家都好...」<br />\n<br />\n<br />\n喺返屋企嘅途中，東冬一邊聽住歌，一邊反覆思量伊琳嘅說話。<br />\n<br />\n<em>「乎你想 乎你猜 是誰人整眠煩惱<br />\n煩惱著 無情的風 無情的雨 阻礙咱的路<br />\n<br />\n甲你疼 甲你惜 甲你捧在我雙手中<br />\n我一生唯一的希望 要給你快樂 好或不好」</em><br />\n<br />\n望住車外嘅風景，東冬覺得自己依一刻係台劇男主角，百感交集。<br />\n而聽完依首歌後，佢決定好一陣要同女主角講啲咩。"},{"pid":"7626cb7906474acbaeffd3e11f3dedc81d876b7b","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-16T06:25:21.000Z","msg":"<strong><em>（三十八）為我好</em></strong><br />\n<br />\n今晚，我同之前一樣，喺公園等東冬返嚟。<br />\n<br />\n並肩而坐，我感應到佢有好重要嘅說話要對我講。<br />\n<br />\n<br />\n「啱啱同伊琳食飯傾咗啲咩啊？」我問東冬。<br />\n「都係傾吓大家嘅近況咁，都有問佢關於你嘅事。」<br />\n「嗯？有咩要問？」<br />\n「例如問吓如果搵到粒吊墜之後你會點...永晴，不如今晚我哋唔好坐喺度，周圍行吓啦。」佢忽然起身對我講。<br />\n<br />\n<br />\n我邊行邊望住佢：「咁伊琳話我會去邊度啊？」<br />\n<br />\n「佢話你想去邊就會去邊。其實你係咪好想離開依度？」<br />\n<br />\n「邊個會想做遊魂野鬼吖，大家都有心願未了先留咗喺度。雖然我都未諗到自己會去邊，但起碼係個真正嘅解脫。你唔會想我離開咩？」<br />\n<br />\n「嗰時伊琳要去外國，最近禾姍又要返台灣，遲啲又到你要走。其實我點樣諗都唔係好重要？因為我哋每個人都有各自各嘅一生，我無資格同權利去干涉你哋嘅決定，我都想你哋開心嘅。」<br />\n<br />\n<br />\n傾吓傾吓我哋入咗另一個公園。<br />\n「東冬，其實你係咪有咩想同我講？」我忍唔住問佢。<br />\n「點解你知道...？」<br />\n「嗯...覺得你今晚有啲奇怪，可能平時我哋好少周圍散步，但你今晚...」<br />\n「我想同你去多啲地方，有多啲回憶。你坐上去吖。」佢指住前面個鞦韆。<br />\n<br />\n我坐咗上去，背住佢，而佢喺我後面默默幫我推鞦韆。<br />\n我專登唔講嘢，等佢開口。<br />\n<br />\n「永晴，我喺你出事嗰日執咗你粒吊墜，原來一直都喺我度...對唔住。」<br />\n<br />\n我「嗯」一聲回應。<br />\n<br />\n「你會唔會嬲我？我都係最近先發現...」<br />\n<br />\n我擰擰頭：「唔會，我好開心你坦白話畀我知。你好勇敢，如果我係你可能都會唔知點開口。」<br />\n<br />\n東冬輕輕捉實個鞦韆令我停低，講：「其實我知道嗰一刻我都唔知點做好。因為唔單止係唔知點開口同你講，而係我...」<br />\n<br />\n「我都唔捨得。」我依然背住佢，繼續講：「但你有無見到啱啱你一路推我嘅時候，周圍嘅人點樣望你？」<br />\n<br />\n「依啲係我同你兩個人嘅事，我唔介...！」<br />\n<br />\n「我介意啊！我留喺度只會拖累你，你連同我正常食餐飯都唔可以㗎！」<br />\n<br />\n「你無拖累我啊，我哋仲有好多其他嘢可以做，好多地方可以去！」<br />\n<br />\n「我淨係想離開依度咋！如果你真係想我好，希望你可以幫我將粒吊墜交畀我爸爸！！」<br />\n<br />\n我無心力同佢再拗落去，亦唔敢擰轉頭被佢見到我已經淚流滿面。<br />\n<br />\n<br />\n「永晴...」<br />\n<br />\n<br />\n我感覺到有一股暖氣從後面包圍住我。<br />\n<br />\n「你一定要等我返嚟。」"},{"pid":"a9e736188cb429982d09284bda0c7115d0b16f09","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-16T07:10:16.000Z","msg":"<strong><em>（三十九）我們一起出發</em></strong><br />\n<br />\n東冬買咗第二晚去台灣嘅機票，亦約好禾姍一齊上機。<br />\n去機場之前，佢約咗梓軒食晏。<br />\n<br />\n「你條友最近淨係cow女都唔搵吓我！呷醋啊！」梓軒翹起對手，皺住眉望住東冬講。<br />\n「最近發生好多事，禾姍今晚返台灣喇。我會同埋佢過去。」<br />\n<br />\n「啊！！！！」梓軒突然大叫。<br />\n「咩事啊你又&hellip;？！」<br />\n「出咗幾次街就同個台妹『搭飛機』！我同你識咗咁耐你都無同我『打』過！」<br />\n「我唔想同你打&hellip;」東冬無奈回應，然後解釋：「同埋我同佢唔係嗰種關係啊。」<br />\n「唉都唔明你仲怕咩，人哋一直都咁主動。有女不追非君子，人情練達皆文章啊施主。」<br />\n<br />\n東冬皺起眉：「唔知點同你講好。」<br />\n<br />\n<br />\n梓軒見東冬愁眉深鎖，就喺袋拎咗紙筆出嚟，寫咗幾行字，褶埋遞畀東冬。<br />\n<br />\n「寫咩啊...」東冬接過張紙，想打開睇。<br />\n<br />\n「唔好打開吖！」梓軒㩒住東冬隻手，繼續講：「你想表白嗰時先打開，對住佢講依幾句咁就實掂！」<br />\n<br />\n東冬完全無心情諗同禾姍嘅事，將張紙隨意放喺褲袋。<br />\n<br />\n<br />\n去到機場，東冬同禾姍會合。<br />\n<br />\n「我本來以為你只是來送我的機。昨晚突然說會跟我一起回台灣，真的嚇我一跳勒。」禾姍對東冬講。<br />\n<br />\n「是啊，忽然有要事要到台灣一趟。反正你今晚也要走，倒不如一起出發吧。」<br />\n<br />\n「那你是留在台北嗎？今晚住哪裡啊？」禾姍好奇問。<br />\n<br />\n「其實我要去嘉義那邊，打算明天一早就搭高鐵去。今晚&hellip;也是隨便在台北找家民宿住就好了，反正我一個男生也沒甚麼所謂吧。」<br />\n<br />\n「其實如果你不介意，可以來我家啊，在車站附近蠻方便的。」<br />\n<br />\n「吓...真的嗎？」東冬有啲唔好意思咁問。<br />\n<br />\n「我可以啊，你不方便嗎？」<br />\n<br />\n「不會啊！先謝謝你。我們先上機吧，下機我們再見。」臨上機東冬對禾姍講。"},{"pid":"85ed6088c79ea1f042674abddd452ac7fe3e2581","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-19T08:35:17.000Z","msg":"<strong><em>（四十）台北某個地方</em></strong><br />\n<br />\n「我家很小，也有點亂，不准笑我喔！」禾姍開門前一刻對東冬講。<br />\n<br />\n咔嚓。<br />\n<br />\n<br />\n「哇你家好簡約啊，黑白色調的，我第一次來這種迷你公寓欸！」東冬好似去咗示範單位一樣咁興奮， 由左至右，下而上咁細望每一個角落。<br />\n<br />\n「哎喲地方很小啦，你再往前走兩步就沒了哈哈。」<br />\n<br />\n「有陽台耶。還有樓梯上上一層！？好正啊。」東冬忍唔住講句廣東話。<br />\n<br />\n禾姍一路執雜物一路講：「哈哈是啊，樓上就一張床而已，這樣比較省位置。你先坐坐吧，我弄晚餐給你吃。」<br />\n<br />\n<br />\n晚飯後，佢哋好快就去訓教休息。<br />\n直到零晨時份，禾姍望一望樓下嘅東冬，發現佢出咗去陽台。<br />\n<br />\n<br />\n「梳化太小睡不著吧。」禾姍輕輕打開陽台門，企喺東冬身旁。<br />\n<br />\n東冬被嚇一嚇，回應：「不是啦，在想明天的事。我把你吵醒嗎？」<br />\n<br />\n禾姍擰擰頭：「我來看你的啦。你怎麼了？其實你來台灣來的這麼急，我蠻擔心你的。」<br />\n<br />\n「我說出來怕你不相信我啊...」<br />\n<br />\n「你說吧，我相信你的。」禾姍望住東冬講。<br />\n<br />\n<br />\n九月嘅夜晚，秋風微微吹過。<br />\n挨住陽台嘅東冬，將同永晴嘅事講畀身旁嘅禾姍知。<br />\n<br />\n<br />\n「原來發生了這麼多事，難怪最近幾次見你，我都覺得你怪怪的...」禾姍似乎諗通哂啲嘢一樣。<br />\n<br />\n東冬抬頭望住月亮：「是啊，我要照顧一個只有我才看得見的『人』。說起來真的很不好意思勒，影響到你了。」<br />\n<br />\n禾姍瞇起眼笑一笑：「沒有啦，不過我也跟你坦白喔。其實一直以來，我上班都好期待見到你。你每次都很晚才來，害我等很久的！我只能被動的等著你來，再看著你離開。你的背影每次都讓我有一種不捨的感覺，蠻難受的。」<br />\n<br />\n「我都不知道你這樣想欸...」東冬受寵若驚。<br />\n<br />\n「所以你每次約我的時候我都很開心，以為你跟我有一樣的感覺。直到上一次騎腳踏車，我本來以為你是想載我的，但都沒有。我以為那首歌你是唱給我聽的，但你都沒有看我一眼。我就想應該是我誤會了。後來知道你要跟我來台灣，我真的很開心啊。我的感覺就像在坐雲霄飛車一樣哈哈。」禾姍苦笑一下。<br />\n<br />\n「禾姍對不起啊，我當初的確...」東冬好內疚，好想向禾姍解釋。<br />\n <br />\n「沒關係，我明白的。欸不如明天我陪你去吧！始終台灣的路我一定比你熟悉，盡快搞定後你就立刻回香港找她！好嗎？」<br />\n<br />\n「我都不知道要怎麼感謝你了。」東冬感覺無地自容。<br />\n<br />\n「你早點休息就好啦。你來上層睡吧，你睡那梳化根本沒辦法伸展開來勒，怎麼能睡的好呢？」禾姍側起頭碌大對眼望住東冬問。<br />\n<br />\n「但是...」<br />\n<br />\n「哎喲別囉嗦了好嗎，再不休息就沒精神了！」禾姍拉東冬入返屋再上樓梯。<br />\n<br />\n<br />\n佢哋面向住大家，禾姍輕輕摸一摸東冬個頭講：「東冬你要加油喔，我支持你。」<br />\n<br />\n「嗯...」已經好攰嘅東冬眼睛都睜唔開。<br />\n<br />\n『謝謝禾姍。』<br />\n<br />\n然後訓著了。"},{"pid":"6eea653a58e4f12f0362a2dc77669667e2fc1c7b","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-19T15:22:56.000Z","msg":"<strong><em>（四十一）沒道理</em></strong><br />\n<br />\n今晚無東冬陪伴嘅我，自己一個坐喺公園。<br />\n好想知道佢依家喺台灣點。<br />\n<br />\n我抬頭望天，嘗試尋找月亮嘅蹤影，只見烏雲密佈。<br />\n估唔到可能係喺度嘅最後一晚，會係雨天。<br />\n<br />\n不出幾分鐘，更開始傾盆大雨。<br />\n公園杳無人煙，寂寞感亦變得更濃。<br />\n<br />\n無意中見到遠處有個人慢步行嚟我個方向。佢同我一樣無被雨濕透。<br />\n<br />\n佢行到我面前我先睇得清楚，原來係自由太古站長。<br />\n<br />\n佢從容咁坐低喺我身邊，問：「自己坐喺度？」<br />\n「嗯，你呢？」<br />\n「收咗工周圍行吓。煩緊咩？可能我幫到你。」<br />\n「係咪可以唔使講出口你都知？」我問。<br />\n<br />\n佢呼口氣，皺起眉合埋眼。<br />\n<br />\n<br />\n過咗陣佢就張返開眼，用一貫平淡冷靜語氣：「原來係咁。咁睇嚟你就走。」<br />\n<br />\n「係，咁你可以點幫我？可唔可以幫我翻生？」我帶點晦氣問。<br />\n<br />\n「唔可以。但我可以開解你，令你離開得舒服啲。」<br />\n<br />\n我無言。<br />\n<br />\n佢繼續：「你應該知道自由人只要了結咗心願，就無必要再留喺度。你一開始就只係因為粒吊墜先唔走，你同佢發生嘅一切都係bonus，甚或乎佢嘅存在只係幫你搵返粒吊墜，就係咁簡單。」<br />\n<br />\n「點解你可以講得咁置身事外。咁點解你唔離開？你死咗之後無遇到任何令你感動嘅人，開心嘅事㗎咩？」我反問佢。<br />\n<br />\n「有遇到。但我留喺度幫自由人，係為咗完成自己心願。如果有日我心願達成嘅話，我一定會離開。」<br />\n<br />\n<br />\n好多時旁人講嘅道理我哋都明。<br />\n只係做決定時需要幾大嘅勇氣，佢哋又明唔明？<br />\n<br />\n每次諗到以後再見唔到東冬，就有種無形嘅壓力同痛由心口蔓延，感覺有如當日發生意外嗰刻一樣，令我無力穩住，將我撕裂。<br />\n<br />\n<br />\n我無心再反駁，靜靜坐著。<br />\n<br />\n<br />\n突然，站長一手拉起我，講：「唔好坐喺度喇，去食嘢。」<br />\n<br />\n「吓食嘢？！」"},{"pid":"b41a645480c35c3271cf3b6ca877bc412fdc060f","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-12-19T15:25:20.000Z","msg":"加油"},{"pid":"e8097c6f8d1293950bc8c2a583d3dcb688c5ceb1","tid":2238469,"uid":125109,"like":0,"dislike":0,"score":0,"quote":{"pid":"b41a645480c35c3271cf3b6ca877bc412fdc060f","tid":2238469,"uid":51088,"like":0,"dislike":0,"score":0,"citedBy":1,"replyTime":"2020-12-19T15:25:20.000Z","msg":"加油"},"citedBy":0,"replyTime":"2020-12-19T16:43:32.000Z","msg":"多謝巴打<img src=\"/assets/faces/fs/adore.gif\" class=\"hkgmoji\" /><img src=\"/assets/faces/fs/adore.gif\" class=\"hkgmoji\" />"},{"pid":"24d0ce9069ee4a325b0b2ed7711138fb4b6692cb","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-20T11:35:01.000Z","msg":"<strong><em>（四十二）特異功能</em></strong><br />\n<br />\n我同站長並肩而行，佢似乎係帶緊我去附近深夜仍然營業嘅酒吧。<br />\n雨勢一直都無減退，喺咁大雨之下行走但全身滴水不沾，感覺好神奇。<br />\n<br />\n「你叫咩名啊？唔想叫你做站長咁怪。」我問佢。<br />\n「叫我阿樂就得。想食咩？」<br />\n「其實我唔係好明，乜我哋食到嘢㗎咩&hellip;？」我皺著眉，滿肚疑問。<br />\n「你真係唔識㗎喎，咁你依段時間咪好悶。」<br />\n「我記得我死咗之後，開頭有段時間係好餓嘅，但慢慢就唔再覺得喇喎。你唔好同我講其實我係要食嘢&hellip;」我不安地問。<br />\n「唔係，過吓癮啫。就依間啦都唔錯。」佢指住前方間酒吧。<br />\n<br />\n<br />\n酒吧有幾層高，裡面咩國籍嘅人都有，佢哋完全無被雨天影響心情，相當熱鬧。<br />\n阿樂帶住我，喺檯同人之間穿插， 一路左望右望客人檯上嘅食物。<br />\n<br />\n佢忽然彎腰望住一碟啱啱上檯嘅牛扒。<br />\n<br />\n<br />\n「趁班港女掛住影相仲未食，我哋食先。你聞唔聞到？」佢示意叫我一齊彎低身。<br />\n<br />\n我彎腰不斷用鼻大力咁索，然後望住佢擰擰頭。<br />\n<br />\n阿樂企返直個人，問：「你平時點感覺到佢？」<br />\n<br />\n「嗯&hellip;佢喺我身邊嗰陣好易有種暖流，之後我就會感受到佢嘅感覺，有時甚至好似喺佢身體裡面咁。」<br />\n<br />\n「你合埋眼，想像住依種氣流，聞多次。」佢對我講。<br />\n<br />\n於是我合埋眼諗住東冬，再聞多次。<br />\n<br />\n『哇真係聞到！塊牛扒好香啊！』<br />\n<br />\n「聞到？夠集中嘅話可以食埋落肚，當然只係一種感覺，唔會真係食咗。」<br />\n<br />\n我企返起身，興奮咁問佢：「好神奇啊！仲有啲咩我係唔識㗎？！」<br />\n<br />\n「我估你都唔知可以『移動物件』。但依個好嘥精神，郁完會好攰，就好似做人嗰時幾日無休息無食飯咁。所以我哋無咩事都唔會亂嚟。」<br />\n<br />\n「我唔怕啊，我都就走啦，想試吓玩啊。阿樂你快啲教我吖！」我不斷搖動阿樂手臂，哀求著。<br />\n<br />\n佢無奈呼氣一聲，點頭。<br />\n<br />\n<br />\n依晚係我死後，第一次覺得原來做鬼都有得意之處。<br />\n<br />\n我亦明白到，人同鬼真係兩種完全唔一樣嘅存在。<br />\n<br />\n<br />\n我一定要等佢返嚟，將依一切都同佢分享。<br />\n<br />\n離開後去邊都唔重要，我只係想喺離開之前，同佢有一段無辦法忘記嘅回憶。"},{"pid":"f88d37f5cfc5cd3253bfd3759e2f7529fbea496b","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-22T06:12:43.000Z","msg":"<strong><em>（四十三）「永晴」</em></strong><br />\n<br />\n東冬同禾姍搭清晨嘅列車出發嘉義。<br />\n<br />\n佢哋根據永晴所畀嘅地址同用半桶水嘅台語問路，總算順利咁搵到間屋。<br />\n間屋有兩層，灰色牆身嘅設計同周圍嘅獨立屋差唔多，唔算太起眼。<br />\n<br />\n再三確認無搵錯，東冬按下門鐘。<br />\n<br />\n叮噹。<br />\n<br />\n打開門係一個灰色頭髮嘅中年男人。<br />\n東冬認得佢就係永晴爸爸。<br />\n<br />\n「嗯？？你們找誰呢？」中年男人隔住鐵閘問。<br />\n「你好叔叔，我叫東冬，是永晴香港的朋友。」東冬戰戰兢兢回答。<br />\n「哦...你好，有甚麼事嗎？」<br />\n「我們找到她的吊墜，所以來交給叔叔你。」<br />\n<br />\n叔叔聽到後好錯愕，即刻開門畀佢哋入屋，招呼佢哋。<br />\n<br />\n<br />\n叔叔著急問：「你們真的找到吊墜？怎樣找到的？可以先讓我看看嗎？」<br />\n<br />\n東冬即刻喺背囊拎出吊墜遞畀叔叔，接住講：「在她出事的地方找到的...」<br />\n<br />\n叔叔仔細檢查吊墜：「太感謝你們幫忙了，我還以為不能找回來。」<br />\n<br />\n「請問叔叔...永晴墳墓在哪裡？」東冬問。<br />\n<br />\n「在我們家的後庭院，怎麼了？」叔叔愕然。<br />\n<br />\n東冬隨後企起身，眼神堅定對住叔叔問：「我想去看看，請問可以嗎？」<br />\n<br />\n「可以啊&hellip;在這邊。」叔叔示意帶東冬去。<br />\n<br />\n東冬望一望依然坐低嘅禾姍。<br />\n「我有點累想休息一下，你去就好了。」禾姍微笑對東冬講。<br />\n<br />\n庭院雖然唔大，但種滿花草，花香四溢。<br />\n旁邊仲有個小型嘅鞦韆椅，有隻狗仔伸住脷喺上面曬太陽。<br />\n<br />\n「其實也不完全是她的墳墓啦，只是她生前的物件都埋在這裡。」叔叔指向插喺草地上，寫住「永晴」嘅牌仔講。<br />\n<br />\n「那我可以看看她那手鍊嗎？」<br />\n<br />\n「你好像知道的也不少，你們認識很久嗎？我沒有從她口中聽說過你欸。」叔叔既好奇又帶防備咁問。<br />\n<br />\n「我們認識不久，但感情蠻好。我是聽說遺物完整的話永晴才能真的安息，所以我希望能幫她完成心願。」東冬嘗試簡化成件事令叔叔明白同接受。<br />\n<br />\n叔叔點點頭，深深吸一口氣，將永晴塊牌下面嘅木板用力揭起，拎出個鐵盒仔。"},{"pid":"56373b09593965a08a6a29242ca92a21d74d8b6e","tid":2238469,"uid":125109,"like":1,"dislike":0,"score":1,"citedBy":0,"replyTime":"2020-12-22T11:00:25.000Z","msg":"<strong><em>（四十四）將來</em></strong><br />\n<br />\n叔叔掃走盒上嘅灰塵同泥土，打開個盒畀東冬睇。<br />\n佢幫永晴留落嚟嘅嘢唔多，只係得永晴以前嘅相同條手鍊。<br />\n<br />\n東冬慢慢從盒裡面拎起手鍊。<br />\n佢摸到嘅每一粒水晶，好似都仲可以感受到永晴嘅氣息。<br />\n<br />\n望住永晴嘅舊相，東冬真係好想永晴仲係個活生生嘅人。<br />\n<br />\n佢將手鍊同吊墜串返埋。<br />\n<br />\n『係唔係咁就走咗...？』<br />\n<br />\n<br />\n叔叔開口：「在意外發生後，我把找到的水晶都串回來，只有這顆吊墜找不到。這手鍊永晴從小就戴著，是她媽媽送她的。」叔叔笑一笑，望向永晴塊牌隔離，另一塊寫住「媽媽」嘅牌。<br />\n<br />\n東冬沿住佢視線望向塊牌，問：「是永晴媽媽嗎...？」<br />\n<br />\n「嗯，她媽媽是香港人，她們兩個一直在香港那邊，而我就在台灣工作。她媽媽是前幾年因病離開的，永晴選擇繼續留在香港。我沒資格做她爸爸對吧，都沒有在她身邊看著她，讓她也...」<br />\n<br />\n叔叔將已經串回吊墜嘅手鍊放返入盒後，翻睇著永晴嘅舊相。<br />\n<br />\n「不會啦...我相信她們沒有怪責叔叔你的，別自責。」東冬嘗試講啲安慰嘅說話。<br />\n<br />\n叔叔再揭起木板，將鐵盒放返落木板下面，望住永晴塊牌講：「我相信我們的名字都有力量，我改她的名字是希望她的天空能永遠的晴天。她從小就是個很樂觀，很獨立的女孩。我真的很遺憾，她的最後一面我都沒能見。如果死後有世界的話，我只希望她過得好，像你說那樣安息就好了。」<br />\n<br />\n「她一定很好...乞嗤！乞嗤！」東冬突然打咗幾個乞嗤，連忙想喺褲袋搵紙巾，但只能搵到上機前梓軒寫畀佢嗰張紙。<br />\n<br />\n「應該是花香太濃了吧，拿著。」叔叔遞過紙巾。<br />\n<br />\n「謝謝叔叔。」<br />\n<br />\n東冬一邊抹鼻一邊打開張紙睇。<br />\n<br />\n佢打開後微笑一下，忽發奇想問叔叔：「欸叔叔你有打火機嗎？」<br />\n東冬想做個試驗。接過火機後，就將張紙燒咗。<br />\n<br />\n<br />\n同叔叔道別後，東冬同禾姍就搭車返台北。<br />\n<br />\n「所以...這樣就完成任務了嗎？」禾姍猶疑地問。<br />\n<br />\n東冬同樣滿腦子疑問。佢聳聳肩，將頭挨向窗邊講：「我也不知道，只想快點回去。」<br />\n<br />\n「你現在就聽下歌閉上眼休息一下吧，這兩天辛苦你了。」<br />\n<br />\n禾姍戴上一邊耳筒，將另一邊幫東冬戴上。<br />\n<br />\n<em>「找不到你的真情真愛   你的心像大海   聽不到阮的真心   真意的無奈<br />\n<br />\n<br />\n走不到你我當初約束的所在   想不到   阮的愛   找不到有你的將來」<br />\n</em><br />\n<br />\n佢哋聽住同一首歌，有相同嘅想法。<br />\n<br />\n面對住中意嘅人即將離開，佢哋都無能力同資格留住對方。<br />\n<br />\n曾經幻想過有對方嘅將來，似乎只可以喺另一個世界發生。"},{"pid":"462ebd4aa189474aaf23c8a68642c8ed92c1e13b","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-25T17:44:42.000Z","msg":"<strong><em>（四十五）最後晚餐</em></strong><br />\n<br />\n拎住條已經串返粒吊墜嘅水晶鍊，我相信東冬返緊嚟。<br />\n<br />\n我時而坐低，時而沿住公園踱步，坐立不安。<br />\n<br />\n我第一句應該講咩好？<br />\n多謝你幫我？唔該哂你？我好掛住你？<br />\n唔得唔得，太肉麻。<br />\n<br />\n<br />\n我企喺度想著想著，就見到孭住背囊嘅佢跑緊過嚟。<br />\n<br />\n「你...」我開口。<br />\n但佢緊緊咁攬住我令無辦法繼續講。<br />\n<br />\n好溫暖。<br />\n<br />\n我將雙手放到佢腰後。<br />\n<br />\n<br />\n「我今晚就會走喇...」我抬頭對佢講。<br />\n「剩返好少時間&hellip;」<br />\n「嗯。」我垂低頭，將額頭挨落佢膊頭。<br />\n「咁我哋去玩啦！」佢拖住我行出公園，去商場方向。<br />\n<br />\n<br />\n沿路我哋將依兩日發生嘅事講畀對方知。<br />\n<br />\n<br />\n「原來你做到咁多嘢㗎？！」東冬聽到後覺得好有趣，繼續講：「咁不如我哋去食飯咯！我成日都無食過嘢好肚餓啊。」<br />\n<br />\n<br />\n於是我哋入咗商場裡面嘅一間西式餐廳。<br />\n<br />\n總算第一次正正經經同佢食到一餐飯，亦係最後一次。<br />\n<br />\n雖然周圍嘅人見到佢一個人嗌兩個餐都會用奇怪嘅目光望佢，但佢一啲都無覺得尷尬。<br />\n<br />\n佢坐喺我身旁，左手一路拖實我隻手，就連低頭食嘢嘅短短幾秒，視線都唔願意離開我，好似怕我隨時會消失一樣。<br />\n<br />\n<br />\n由細到大，我都被認為係個好獨立嘅人，令我從來都唔敢喺其他人面前表現得軟弱。<br />\n特別係媽媽離開咗嘅依幾年，好似提醒咗我一路以嚟學習獨立係無錯。<br />\n<br />\n但自從認識東冬，我發現所謂獨立只係一種習慣，唔係我真正想要嘅嘢。<br />\n我都好想依賴人，更加想被人需要。<br />\n<br />\n<br />\n我用力攬住東冬。<br />\n<br />\n<br />\n佢放低餐具，用手抱住我塊面，目光放柔對我講：「我食飽喇，我哋去第二度啦？」"},{"pid":"0abdb1c1894f171f1c0eca12fe4dd9a14be8b928","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-26T06:35:22.000Z","msg":"<strong><em>（四十六）大細路</em></strong><br />\n<br />\n太古雖然唔大，但基本設施大部份都有。<br />\n<br />\n我哋離開餐廳後，東冬帶咗我去一個我好多年無去過嘅地方&ndash;<br />\n冒險樂園。<br />\n<br />\n「哇我好耐無嚟過喇。」我環視一周後對佢講。<br />\n「點解啊，我間唔中就嚟玩㗎喇！」<br />\n<br />\n佢喺背囊拎出銀包，用會員卡喺金幣機前㩒金幣。<br />\n純熟嘅手勢，相信佢真係成日嚟。<br />\n<br />\n「你平時就係好似啲啊伯咁坐喺度全日？」我望向側邊一個坐低嘅老人家，低頭暗笑。<br />\n<br />\n「佢哋點同我啊！我推銀好犀利㗎！」佢自信滿滿答我，喺推銀機前：「我控制，你話畀我知邊個位入好吖。」<br />\n<br />\n<br />\n每次成功推到金幣落坑，佢面上都會露出不經意嘅微笑。相反，當似乎推唔郁任何金幣嗰陣，佢都會皺一皺眉。<br />\n<br />\n睇住佢成個大細路咁，我有種好滿足嘅感覺。<br />\n<br />\n<br />\n趁東冬唔為意，我嘗試運用琴晚阿樂教我嘅嘢，伸手入隔離嘅推銀機裡面，試吓輕輕督一吓金幣。<br />\n<br />\n好似真係有郁到！<br />\n<br />\n我企返去東冬隔離，合埋眼，一手用力一掃！<br />\n<br />\n啪啪啪啪啪！！！<br />\n過半金幣被我一掃而落。<br />\n<br />\n東冬被嚇到，然後望住我大笑起嚟。<br />\n「哈哈哈哈！咁我哋好多嘢可以玩喇！」佢好興奮地講。<br />\n<br />\n<br />\n我哋圍住全場，差唔多所有嘢都玩咗一玩。<br />\n<br />\n夾公仔，籃球，保齡球...<br />\n<br />\n好彩周圍嘅人唔多，無人留意到空中隨意飄浮嘅物件。<br />\n<br />\n<br />\n最後一站去到掟彩虹。<br />\n<br />\n東冬先用手指夾住金幣，裝作掟嘅動作，而我就喺佢手中接過金幣，畫出一道拋物線，最後放喺彩虹最細藍色嘅位置。<br />\n<br />\n叮叮叮！<br />\n職員搖鈴。<br />\n我同東冬相望偷笑。<br />\n<br />\n<br />\n好耐無試過玩到咁盡興，東冬似乎都同我一樣覺得好開心。<br />\n<br />\n<br />\n但踏出門口，我哋由樂園返回現實。<br />\n<br />\n「你仲有無邊度想去，或者有咩想做？」佢對我問。<br />\n<br />\n「不如溜冰吖？我以前成日都好怕跣親而唔敢玩，我估我依家無依個問題啩。」我望一望自己對腳，苦笑回應。<br />\n<br />\n東冬溫柔地對我微笑，「嗯」一聲之後就拖住我行去溜冰埸方向。"},{"pid":"99005342ce7b38825d53f79c1f0d9ef1103aece2","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-27T17:14:35.000Z","msg":"<strong><em>（四十七）飄著</em></strong><br />\n<br />\n唔知係因為啱啱用力過多，定係我已經時間無多，我覺得好似用盡哂成世人嘅力氣一樣，要挨住東冬先可以繼續前行。<br />\n<br />\n「一位？先生提提你，溜冰場仲有半個鐘就閂，你要...」<br />\n「嗯無問題，我哋會準時走。」<br />\n<br />\n<br />\n東冬著上溜冰鞋，拖住我行咗出去。<br />\n<br />\n我笑住對佢講：「我以前唔識溜冰㗎，依家挨住你飄吓飄吓咁就覺得好簡單。」<br />\n<br />\n「我都唔係好叻㗎咋，要啲時間熟習吓。」佢有少少企唔穩：「但其實我有啲怕溜冰...除咗怕跌低會受傷之外，我更加怕嘅係跌之前嗰一刻嘅感覺。喺跌同唔跌之間，先係最折磨人。」<br />\n<br />\n「不過依種恐懼感都只係一剎那。」我回應。<br />\n<br />\n<br />\n快要離開依個世界，彷彿要再次面對死亡嘅我，其實本來有種強烈嘅恐懼同不安感。<br />\n<br />\n但東冬依番說話提醒咗我，與其不斷徘徊喺快要離開嘅依種感覺，或者灑脫啲反而會鬆一口氣。<br />\n<br />\n我諗我依家明白阿樂話完成咗心願就無必要再留喺度嘅意思。<br />\n<br />\n<br />\n只係我始終擔心留低嘅人無辦法放低。<br />\n<br />\n<br />\n「而且最重要係可以企返起身。」我望住東冬再講。<br />\n<br />\n但佢依然無回應我，只係靜靜咁拖住我繼續溜。<br />\n<br />\n<br />\n望住白濛濛嘅一片冰地，我目光完全放空。<br />\n依種離心力好輕好輕，好舒服。<br />\n我合埋眼，將注意力集中哂喺佢拖住我嘅手上面。<br />\n<br />\n<br />\n忽然，我感覺到東冬隻手鬆開咗，繼而聽到「呯！」一聲。<br />\n我即刻回頭望，原來佢跣低咗。<br />\n<br />\n本來想過去睇吓佢有無事嘅我，亦因為無咗佢嘅支撐而一樣跌倒。<br />\n<br />\n佢即刻撐返起身，急步行埋嚟扶起我，不停問我有無事。<br />\n<br />\n「無嘢啊係有少少攰...」我亦無太多力氣回答。<br />\n「咁我哋出返去坐低休息啦？！」<br />\n<br />\n於是我哋返咗去太古公園，我哋第一次相遇嘅地方。"},{"pid":"1a44d1b9615d642a804e1d689611cf44560531f2","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-28T16:02:41.000Z","msg":"<strong><em>（四十八）說再見</em></strong><br />\n<br />\n最後依段時間，我坐喺東冬隔離，繑住佢手臂，頭挨落佢膊頭。<br />\n<br />\n我嘗試仰望今晚嘅月圓。<br />\n但好攰好攰，從來都未試過咁攰，連抬頭嘅力都無。<br />\n<br />\n我回憶起同佢發生過嘅每一件事，開心定唔開心嘅，都仍然記憶猶新。<br />\n<br />\n<br />\n「就係因為依粒吊墜我哋先識得。終於幫你完成到心願。」佢拖住我隻手講。<br />\n<br />\n我醒起今日收到吊墜嘅同時，仲有一張紙。<br />\n我喺裙袋拎張紙出嚟，問佢：「咩嚟㗎？」<br />\n<br />\n「梓軒話係表白用。你打開佢吖，我想試吓你收唔收到。」<br />\n<br />\n<em><br />\n「送你一棵桃花樹，青春煩惱留不住；<br />\n送多一個麥東冬，生活從此變輕鬆。」</em><br />\n<br />\n<br />\n「好無聊啊...！」我低頭笑說。<br />\n<br />\n佢亦輕輕笑一聲。<br />\n<br />\n<br />\n我開始感覺到身體越嚟越輕，好似坐咗喺輕氣球上面，隨時會飄浮離去。<br />\n<br />\n「我走咗之後你會點？」我用餘力問佢。<br />\n<br />\n「我都唔知，我唔敢想像。但我知道我已經無可能做返未識你之前嘅麥東冬。因為我嘅記憶，我嘅細胞，我身體每一吋，都有你嘅存在。就算你無實實在在咁喺我身邊，我嘅將來都會有你喺裡面。」<br />\n<br />\n我感覺到東冬有好多情緒。<br />\n好想向佢表達返我嘅感受，只係我實在無辦法再講太多說話，只可以靜靜咁聽佢講。<br />\n<br />\n<br />\n佢望一望自己隻錶，打側身迎面攬住我。<br />\n<br />\n「我唔捨得你...」佢哽咽。<br />\n<br />\n「依段時間我好開心，多謝你。你要好好照顧自己，有時間嘅話幫我探吓我爸爸吖。」<br />\n<br />\n「嗯。」佢再用力攬實我。<br />\n<br />\n<br />\n我唔想佢目睹我離開，於是輕輕推開佢，叫佢合埋雙眼。<br />\n<br />\n「做咩啊...？」佢眼泛淚光，用唔情願嘅語氣望住我問。<br />\n<br />\n「你合埋先啦...」<br />\n<br />\n佢皺一皺眉，慢慢合起雙眼。<br />\n<br />\n<br />\n我拖住佢對手，細望佢個樣，嘗試將每一分吋都深深記入腦海。<br />\n<br />\n「我想你再唱歌畀我聽啊。」我對佢講。<br />\n<br />\n佢微一微笑：「你想聽咩啊？」<br />\n<br />\n「你諗到咩就唱咩啦。」<br />\n<br />\n「嗯...」<br />\n<br />\n<em>「I Love You 無望   你甘是這款人   沒法度來作陣   也沒法度將我放<br />\nI Love You 無望   我就是這款人   我身邊沒半項   只有對你的思念<br />\n陪伴我的每一天」</em><br />\n<br />\n<br />\n喺佢差唔多唱完嗰一刻，我慢慢靠近佢，輕輕錫咗佢一啖。<br />\n<br />\n望住依然合埋眼嘅東冬，我嘅視線漸漸蒙糊。<br />\n<br />\n<br />\n「可唔可以唔好走...？」<br />\n我隱約聽到佢對我講。<br />\n<br />\n<br />\n我伸出手，但佢已經遠得無法觸碰。<br />\n<br />\n而我眼中嘅佢亦越嚟越蒙，越嚟越黑，直到再見唔到。<br />\n<br />\n<br />\n<br />\n消失。<br />\n<br />\n<br />\n<br />\n<br />\n『再見，東冬。』"},{"pid":"c6a4fd590f0593d0cb9a731924c4855efcb5692e","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-28T16:56:48.000Z","msg":"麥東冬依個故大概嚟到依度就完咗喇！<br />\n唔知有幾多人可以由頭到尾睇到結局呢？<br />\n<br />\n依個故仔當中包含咗好多我嘅生活趣事，真實經歷，同埋個人喜好～所以有啲情節點解係咁？係無得解嘅<img src=\"/assets/faces/dogxm/lihkg.gif\" class=\"hkgmoji\" /><br />\n<br />\n我喺唔少地方都有貼個故，老實講吖，反應比我想像中冷清。<br />\n重點唔係因為我想刷存在感，而係我都會好想知其實讀者明唔明我寫緊咩，有邊啲位讀者中意同唔中意 之類嘅互動。<br />\n始終依個係我第一個完完整整嘅故，而且放咗非常多心神去寫，我都想聽吓feedback。<img src=\"/assets/faces/dogxm/itdog1.gif\" class=\"hkgmoji\" /><br />\n<br />\n點都好啦～如果你有睇到嚟依度，我好感激你，因為我貼得真係好慢<img src=\"/assets/faces/pigxm/heard.gif\" class=\"hkgmoji\" /><img src=\"/assets/faces/pigxm/arrested_g.gif\" class=\"hkgmoji\" /><br />\n如果有時間嘅話可以花少少時間由頭睇一次，其實個故有唔少伏線㗎～<br />\n<br />\n<br />\n仲有少少嘅後續，我會喺2020年完之前貼埋<img src=\"/assets/faces/pigxm/play.gif\" class=\"hkgmoji\" />"},{"pid":"1035047e4d214da3500cbe266a4929473411e73e","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-29T17:33:19.000Z","msg":"<strong><em>《後續》（一）</em></strong><br />\n<br />\n「永晴！！！」<br />\n<br />\n<br />\n我感覺到佢鬆開咗我對手，即刻擘大眼。<br />\n<br />\n眼前空無一人，我隨即企起身周圍望。<br />\n<br />\n<br />\n無。<br />\n<br />\n<br />\n見唔到佢。<br />\n<br />\n<br />\n我腦袋空白一片，好似發緊夢一樣，四支無力，坐返低。<br />\n<br />\n只見前面隻肥嘟嘟嘅哥基，坐定定伸住脷同我對望。<br />\n<br />\n<br />\n「行喇肥基！」主人用力拉開哥基，接著對我講句「唔好意思」。<br />\n我苦笑搖頭。<br />\n<br />\n<br />\n真係咁就完？<br />\n唔會再見到？<br />\n<br />\n<br />\n我實在接受唔到。<br />\n<br />\n<br />\n我喺前方嘅便利店，買咗一罐又一罐嘅啤酒。<br />\n<br />\n酒精可以令人感覺麻痺，亦可以產生幻覺，係我依刻最需要嘅嘢。<br />\n<br />\n<br />\n坐喺凳上，我將啤酒係咁飲落肚。<br />\n<br />\n<br />\n不知不覺間，我攤咗喺凳上。<br />\n<br />\n<br />\n「永晴&hellip;」我默念著。"},{"pid":"562dc2af10e03c67c4f40089be0ba3ffab516efe","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-29T17:49:46.000Z","msg":"<strong><em>《後續》（二）</em></strong><br />\n<br />\n「吓你要過台灣？！」梓軒擘大個口，痴住喺嘴唇邊嘅嗰條菜都就跌出嚟。<br />\n<br />\n「係啊當轉吓環境囉，做幾年嘢啫。」我答佢。<br />\n<br />\n「咁你係去做咩啊&hellip;？」<br />\n<br />\n「我申請咗禾姍間公司，不過唔係台北，而係嘉義嗰邊嘅分店。」<br />\n<br />\n「你果然仲未忘記依個女人！！」<br />\n<br />\n我一笑而過。<br />\n<br />\n「揼低我一個喺香港！唔制啊！！」梓軒激動嚷著，然後又扮喊。<br />\n<br />\n<br />\n但我明白佢嘅心情。<br />\n<br />\n<br />\n伊琳、禾姍、永晴，對我嚟講都係好重要嘅人，亦都係曾經離我而去嘅人。<br />\n<br />\n<br />\n每一日我都要喺太古度過，而每一次經過樓下公園，都提醒緊我同你嘅相遇、經歷同道別。<br />\n<br />\n我遏制唔到自己嘅思緒。<br />\n<br />\n<br />\n有時半夜扎醒，發現啱啱夢到嘅你都只係幻像。<br />\n<br />\n我開始唔敢再入睡，因為我唔想再面對由天堂跌落地獄嘅反差。<br />\n<br />\n<br />\n點解你要咁殘忍，留我自己一個喺度掛住你？<br />\n<br />\n<br />\n我唔想再留喺度喇。<br />\n<br />\n今次到我任性一次。"},{"pid":"939f0e754e5c9399f51688471b4ac66d9e42cfa0","tid":2238469,"uid":125109,"like":0,"dislike":0,"score":0,"citedBy":0,"replyTime":"2020-12-30T13:09:58.000Z","msg":"<strong><em>《後續》（三）</em></strong><br />\n<br />\n喺台灣嘅依兩年，我已經比喺香港釋懷咗好多。<br />\n<br />\n可能因為我一有時間就會去你屋企探吓世伯，聽佢分享吓你以前嘅事。<br />\n更加重要嘅係我會將寫畀你嘅信，喺你墓前燒掉。<br />\n其實我一直以嚟都唔知你收唔收到，只係我慣咗咩都同你講。<br />\n<br />\n除咗忙住返工之外，我有時間就會周圍去旅行㗎喇。<br />\n開住你IG，我去勻哂你去過嘅地方，連動作都跟埋你擺添啊！<br />\n去到每一個地方，我都幻想你當時喺嗰度嘅情景。依種感覺好特別，好似嗰一刻你就喺我身邊咁。<br />\n<br />\n上一次我去台北嗰時，仲撞到禾姍。原來佢就嚟結婚喇～<br />\n我哋傾咗好耐偈，佢同我講其實好多嘢我哋都估計唔到，如果一直捉住以前嘅嘢唔放，咁我哋都無空出嘅雙手迎接新嘅嘢。<br />\n<br />\n我成日都好想返去以前同你坐喺公園嘅每一晚。好想睇多次你每個動作每句說話每個表情，唔係想改變啲咩，只係好想好想再感受多一次。我有段時間用盡方法想放低你，甚至忘記你，咁樣我就唔會再有回到過去嘅渴望，咁樣我先可以有新嘅開始。但禾姍嘅說話令我醒起，你一直都唔係喺我手上面，而係喺我記憶裡面。我無需要，亦無辦法將依段經歷抹走。所以我會帶住你，去面對所有事情，無論係開心定唔開心嘅事。<br />\n<br />\n我決定返香港喇，唔再逃避。<br />\n<br />\n你會支持我㗎呵，永晴？<br />\n<br />\n<br />\n東冬上"}]}