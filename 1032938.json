{"tid":1032938,"cid":5,"subCid":0,"title":"阿擇教學　我朋友想學廣東話，應該點樣教佢？","createTime":"2019-02-22T17:51:43.000Z","updateTime":"2019-04-22T17:49:52.000Z","uid":47714,"like":17,"dislike":0,"uniUserReply":12,"replies":[{"pid":"dee969fdd9b1920e48f479e57f99401821f62596","tid":1032938,"uid":47714,"like":0,"dislike":0,"score":0,"citedBy":0,"replyTime":"2019-02-22T17:51:43.000Z","msg":"<a href=\"https://medium.com/學極都唔識/我朋友想學廣東話-應該點樣教佢-2ac5bf27330b\" data-sr-url=\"https://r.lihkg.com/link?u=https%3A%2F%2Fmedium.com%2F%E5%AD%B8%E6%A5%B5%E9%83%BD%E5%94%94%E8%AD%98%2F%E6%88%91%E6%9C%8B%E5%8F%8B%E6%83%B3%E5%AD%B8%E5%BB%A3%E6%9D%B1%E8%A9%B1-%E6%87%89%E8%A9%B2%E9%BB%9E%E6%A8%A3%E6%95%99%E4%BD%A2-2ac5bf27330b&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=99f47137\" target=\"_blank\">https://medium.com/學極都唔識/我朋友想學廣東話-應該點樣教佢-2ac5bf27330b</a><br />\n<br />\n<img src=\"https://is.gd/FInoGN\" data-thumbnail-src=\"https://i.lih.kg/thumbnail?u=https%3A%2F%2Fis.gd%2FFInoGN&h=c543fac9&s={SIZE}\" /><br />\n<br />\n作者：阿擇（Chaaak）<br />\n<br />\n「<br />\n利申1：由 2008 年開始，我斷斷續續噉教廣東話，教過個人、亦都教過大班，好希望可以喺度同大家分享我嘅淺薄嘅經驗。希望大家睇完以下嘅注意事項同建議，可以幫到身邊嘅朋友學識廣東話。<br />\n<br />\n利申2：我知道任何時候講廣東話嘅嘢，都會有人挑戰我話正確嘅名係粵語、白話、廣州話、廣府話⋯⋯之類。名有個慣例，叫「名從主人」。香港講粵語嘅人口叫自己嘅語言做廣東話，我哋就要尊重返呢個叫法，唔可以拎住廣東省嘅省界就去挑戰大家對自己嘅認同。如果要執到咁緊，下次食廣東菜、粵菜，記住問人點解冇潮州打冷。<br />\n」<br />\n<br />\n香港有 700 萬人口，但係全職教廣東話嘅教師，可能得雙位數。得咁少廣東話教師，結果大部份外地人嚟到，就算冇俾人水咗去學普通話，都好可能因為揾唔到合適嘅廣東話老師已放棄。<br />\n<br />\n大家可能會覺得，「唏，廣東話我由細講到大，瞇埋眼都識教啦。」<br />\n<br />\n講大家可能真係瞇埋眼都識講，我都係。但係教，就算教咗十年八年，都應該仲有好多嘢要摸索。教語言係好專門嘅學問，如果你由細到大喺香港讀書，有上過英文堂，應該都感受到教語言有幾咁吃力不討好。你試下諗諗你當年鍾唔鍾意上英文堂？十幾年英文堂學唔學得識英文？試想像下你而家要做當年教你英文嘅老師，只不過：<br />\n<br />\n1. 教嘅科目由英文變咗做廣東話<br />\n<br />\n2. 你嘅學生唔係小學生中學生，而係（記憶、模仿力都慢慢退化嘅）成年人<br />\n<br />\n3. 你冇教師用書、亦都冇人準備 Lesson Plan 俾你<br />\n<br />\n4. 你有咩唔識，冇得上 TESOL 相關網頁問人<br />\n<br />\n5. 你由細到大都未學過廣東話嘅 grammar<br />\n<br />\n6. 唔識英文大個會揾唔到食，而學得廣東話嘅學生一般都冇呢種壓力<br />\n<br />\n我諗大家都大概明白到教廣東話嘅難點喺邊嘞。如果有朋友真係想學，想揾你教佢，應該點樣準備呢？無論你準備收返學費定係做免費推廣員，我都好希望你知道下面嘅嘢。唔係叫大家每人都讀返個 degree 先至開始教廣東話，只係有好多嘢大家需要知道。<br />\n<br />\n<br />\n第一步：訂立學習目標<br />\n<br />\n目標分析<br />\n<br />\n喺開始教同學任何語言之前，雙方都要理解對方嘅學習動機同目標。知道對方點解要學廣東話，非常重要。有個講法係，教師嘅職責唔係教一啲自己想教嘅嘢，而係教一啲學生想學嘅嘢。好似喺日本或者韓國教廣東話，好多時學生會係香港文化嘅 fans，佢哋同廣東話嘅接點，可能係張國榮、周潤發、劉德華，甚至係點心、風水、腳底按摩；亦都有啲係想喺香港傳教，要學識用廣東話講耶穌；仲有一啲係另一半係香港人／廣東人，想學識廣東話同外公外母／老爺奶奶溝通。學嘅原因會影響到你教嘅內容、教學方法，所以一定要問清楚。<br />\n<br />\n期望管理<br />\n<br />\n學一隻語言，冇乜幾多個係諗住永續學習。大家都係想喺指定時間入面，達到自己心目中嘅目標。如果你第一日就同學生講，「我學咗廿年英文喇，你睇我啲英文幾廢？所以你廣東話都要學廿年㗎。」睇怕你都未必要上第二堂。口語方面，如果只係想應付日常生活嘅簡單對話，例如買嘢食飯之類，其實係相對低嘅要求，如果方法正確，應該唔使一年半載就可以做到。如果要深層啲嘅，例如要睇得明香港嘅電影、聽得明大學嘅 lecture（香港有一間大學可以用粵語教學，大家估下係邊間）、可以喺工作上用到廣東話之類，噉就要多啲時間。如果有計劃長期喺香港居住，識聽唔識睇會係好大嘅障礙，所以要同時考慮引入漢字同書寫語言嘅教學。聽講讀寫每一方面都好，都可以參考返 CEFR 框架下嘅分級，決定相應嘅目標。喺香港，一般嘅廣東話學習者好多只係希望口語去到 A2 水平（即係 IELTS 3 分嘅水平）；學漢字嘅，識幾百個已經好有滿足感。聽落呢啲目標可能好可笑，不過做到嘅目標先至係好目標吖嘛。對方開初幾咁雄心壯志都好，都唔好要人一步登天，不如就設一個低少少，易達到啲嘅 check point 俾學生。<br />\n<br />\n語言背景<br />\n<br />\n教師仲需要理解對方嘅語言背景。如果學生本身識漢字、識任何一種漢語、越南話、日文、韓文、泰文⋯⋯佢哋嘅學習速度會快好多。不過唔好因為對方本身識普通話，就輕視學廣東話嘅難度；同樣唔好因為對方只係識英文就覺得冇可能做到。一切都在於你嘅學習目標點樣設定，定得啱嘅，學生嘅能力就會一步一步提升；定得太急，就會趕客。<br />\n<br />\n<br />\n第二步：工具<br />\n<br />\n無氈無線神仙都難變。唔好以為教語言係兩個人坐低喺 starbucks，每個禮拜傾兩句對方就會唔知點解識講。要教一隻語言，要準備好多架生。<br />\n<br />\n首先講講啲攞唔到上手嘅工具。<br />\n<br />\n拼音系統<br />\n<br />\n如果你教嘅係幼稚園學生，口耳相傳嘅方法冇咩問題。我講一句你講一句，聽多幾次就模仿到。但係大人嘅聽力開始退化，一啲母語冇嘅音素，耳仔好難區分。所以啲非聲調語言嘅人會將「我今日教咗個女學生」講成「我今日搞咗個女學生」，元音唔分長短嘅人會將「我喺街」聽錯做「我係雞」。加上大家嘅記性未必咁好，冇方法記低個音，唔通下下都用諧音咩？<br />\n<br />\n喺你想教廣東話之前，唔一定要學過語言學，但係最起碼要學識一套拼音。可惜廣東話嘅拼音系統仲係未統一，街外常見嘅拼音系統有「耶魯式」、「教院式」、「饒秉才等式」同「LSHK 式」四種，而且每種都會有各自嘅變體。大家要因應教學書去用適當嘅拼法。《粵典》同埋教育局嘅網頁用嘅係 LSHK 粵拼，而香港各間院校嘅粵語課程都已經（或者將會）全面使用 LSHK 粵拼，希望大家可以跟隨。<br />\n<br />\n至於粵拼點樣學呢？睇住呢段 YouTube 先，其他學習策略遲吓再介紹。<br />\n<br />\n<a href=\"https://www.youtube.com/watch?v=ELOIXWZi47A\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DELOIXWZi47A&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=93d57a17\" target=\"_blank\">https://www.youtube.com/watch?v=ELOIXWZi47A</a><br />\n<img src=\"https://is.gd/W8XZUs\" data-thumbnail-src=\"https://i.lih.kg/thumbnail?u=https%3A%2F%2Fis.gd%2FW8XZUs&h=9967df1d&s={SIZE}\" /><br />\n<br />\n聲調手勢<br />\n<br />\n粵語係有六個聲調嘅語言，就算學咗好耐嘅人，都未必咁易清楚噉區分得晒。但係教學嘅時候如果要用口講「啱啱呢個係第一調，然之後係第三調」，其實都幾費時失事。《Cantonese for Everyone》教科書入面有一套聲調嘅手勢，熟習咗之後，學生就可以形象化到個聲調。喺學新詞語或者更正發音嘅時候，就好啱使。<br />\n<br />\n<a href=\"https://www.facebook.com/hkucantonese/photos/6-tones-of-cantonese-v20question-from-a-prospective-learner-cantonese-has-nine-t/345941752244806/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fhkucantonese%2Fphotos%2F6-tones-of-cantonese-v20question-from-a-prospective-learner-cantonese-has-nine-t%2F345941752244806%2F&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=229ca0de\" target=\"_blank\">https://www.facebook.com/hkucantonese/photos/6-tones-of-cantonese-v20question-from-a-prospective-learner-cantonese-has-nine-t/345941752244806/</a><br />\n<img src=\"https://is.gd/JWkRQ8\" data-thumbnail-src=\"https://i.lih.kg/thumbnail?u=https%3A%2F%2Fis.gd%2FJWkRQ8&h=016e8c72&s={SIZE}\" /><br />\n<br />\n跟住係一啲實質嘅工具。<br />\n<br />\n字音 ／詞典<br />\n<br />\n揾單字讀音可以睇「粵音資料集叢（<a href=\"http://jyut.net\" data-sr-url=\"https://r.lihkg.com/link?u=http%3A%2F%2Fjyut.net&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=7874d322\" data-auto-link target=\"_blank\">http://jyut.net</a>）」，入面結集咗好多本唔同嘅字典列出嚟嘅字音<br />\n<br />\n<img src=\"https://kutt.it/Qf2OtX\" data-thumbnail-src=\"https://i.lih.kg/thumbnail?u=https%3A%2F%2Fkutt.it%2FQf2OtX&h=44f95664&s={SIZE}\" /><br />\n《粵音資料集叢》 結集咗好多本唔同嘅字典嘅讀音<br />\n<br />\n揾粵語詞，可以用粵典（要 Facebook 登入）。粵典提供大量粵語詞條，有粵粵、粵英嘅解釋。<br />\n<br />\n<img src=\"https://kutt.it/A3BTPX\" data-thumbnail-src=\"https://i.lih.kg/thumbnail?u=https%3A%2F%2Fkutt.it%2FA3BTPX&h=44c74200&s={SIZE}\" /><br />\n<a href=\"https://words.hk/zidin/v/90602/hea/hae\" data-sr-url=\"https://r.lihkg.com/link?u=https%3A%2F%2Fwords.hk%2Fzidin%2Fv%2F90602%2Fhea%2Fhae&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=bfd07cd1\" target=\"_blank\">https://words.hk/zidin/v/90602/hea/hae</a><br />\n<br />\n教科書<br />\n<br />\n留意返用英文寫嘅廣東話嘅教科書，初級嘅多，中高級嘅極少；針對普通話人嘅教科書呢，進度會好快，而且着重講一啲粵普嘅不同，有時會教得太深入，而唔係教緊學生需要嘅內容。<br />\n<br />\n我唔打算喺度逐本列舉，不過揀教科書有幾點要注意。如果教科書用嘅拼音系統唔太方便，有一個方法係自己重排再用，但係好嘥時間。另外可以用超過一本教科書，因為就算係同一個課題，每本書嘅學習重點都未必一樣，同樣嘅學習重點又會有唔同嘅例子。<br />\n<br />\n教學圖片<br />\n<br />\n正所謂「有圖片有說話」，圖片可以引導學生去講特定嘅課題。拎住一張圖，可以講到好多平時好難接觸到嘅課題，亦都可以練習平時對話難啲用到嘅句式。<br />\n<br />\n<img src=\"https://kutt.it/RkmLoo\" data-thumbnail-src=\"https://i.lih.kg/thumbnail?u=https%3A%2F%2Fkutt.it%2FRkmLoo&h=cfb4f20b&s={SIZE}\" /><br />\n呢啲圖可以喺 <a href=\"https://www.aakanee.com/\" data-sr-url=\"https://r.lihkg.com/link?u=https%3A%2F%2Fwww.aakanee.com%2F&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=8fc46dda\" target=\"_blank\">https://www.aakanee.com/</a> 揾到<br />\n<br />\n第三步：心態<br />\n<br />\n唔好一味教拼音<br />\n<br />\n我明白大家好希望啲學生「打好個底」，所以會用好長時間做發音練習、拼音訓練。長遠嚟講我哋當然希望學生睇住粵拼可以聽得到、讀得出每一個音，同埋可以靈活運用拼音系統。實行上，除非學生嘅悟性極強，否則就算你練幾多次，佢哋都會受到自己母語嘅書寫系統影響。始終溝通先至係學語言嘅最根本目的，學呢啲工具對大部份人而言係悶到九彩嘅事。提供教材嘅人（即係你）要有準確嘅拼音，但係唔好諗住用一兩個月 drill 個學生。將啲拼音知識慢慢滲入去成個課程，係更加穩妥嘅做法。<br />\n<br />\n切忌追求「絕對正確」、「絕對地道」<br />\n<br />\n無論係發音、用字，定係句式，學習者都冇可能短時間內做到絕對正確。所以如果有啲音難發嘅，唔好急於更正；如果某啲詞學生容易發錯嘅，避開佢先；地道嘅講法，如果太難學太難記，避開咗佢先。<br />\n<br />\n所以有好多人拎起啲教科書（英文、日文、普通話⋯⋯） 都會話，「唓，一般人都唔係噉樣講嘢嘅」。我會話，係㗎，一般人真係唔會學教科書噉講嘢。但係要學得識，中間要有過程。要學識咗點樣用最簡單嘅方式，令人哋聽得明。所以初級嘅教學係會盡量用簡單嘅詞去達到溝通目標，而唔係用啲最長最絕核嘅方法去 impress 其他人，亦未必係最地道嘅講法。<br />\n<br />\n教廣東話唔係淨係教粗口<br />\n<br />\n唔好成日以為廣東話啲粗口真係咁博大精深。一個有正常智商嘅人，啲粗口聽幾次就會識講，唔使專登揾個廣東話教師去教。你睇，YouTube 片都有啦。<br />\n<br />\n[url]https://"},{"pid":"588f0c929ed26a75e335e196fca9f8323a2f1f0a","tid":1032938,"uid":47714,"like":9,"dislike":0,"score":9,"citedBy":0,"replyTime":"2019-02-22T17:52:18.000Z","msg":"唔好成日以為廣東話啲粗口真係咁博大精深。一個有正常智商嘅人，啲粗口聽幾次就會識講，唔使專登揾個廣東話教師去教。你睇，YouTube 片都有啦。<br />\n<br />\n<a href=\"https://www.youtube.com/watch?v=L1CdrhRJhnU\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DL1CdrhRJhnU&d=W%2FrRVga79FgW6ojUxQ3KLfroWj9UcGxh4mdojqPZn1M%3D&h=ba2b6169\" target=\"_blank\">https://www.youtube.com/watch?v=L1CdrhRJhnU</a><br />\n<img src=\"https://is.gd/IMVQde\" data-thumbnail-src=\"https://i.lih.kg/thumbnail?u=https%3A%2F%2Fis.gd%2FIMVQde&h=ca1ecbe1&s={SIZE}\" /><br />\n<br />\n第四步：實際教學<br />\n<br />\n而家科技先進，有好多嘢唔應該嘥時間喺上堂嗰陣做。聽錄音、睇短片就當然可以喺屋企做啦。記生詞都有唔少工具可以做，例如 Memrise / Anki 等等。有機會再介紹。<br />\n<br />\n不過如果咁多嘢都可以喺屋企自己聽自己睇，噉面對面嗰時可以做咩呢？當然要有少少課程設計。<br />\n<br />\n課程設計<br />\n<br />\n就算對方係諗住長住香港，都千祈唔好話即場再諗教啲乜。用教科書比較簡單，好多都係預你用大概 2 至 4 個課時去學一課。如果要自己設計，噉就要花多啲心思喇&mdash;&mdash;初學者可以用嘅詞語、句式都有好大限制，要多少少時間去舖排。<br />\n<br />\n如果你係 Glossika fans，你應該會好想用 grammar point 去設計你嘅課程。不過除非學習者係語言發燒友，否則係唔會 handle 到太多 grammar point。所以針對一般人，你需要考慮嘅係情景。亦即係按照你之前問過嘅背景資料、目標、期望，去揀選一啲有用嘅情景放落去課程入面。然之後按照需要加入可以教嘅語法重點。注意呢度講嘅「語法」唔係講「small clause」「relative clause」「topicalisation」呢啲咁抽象嘅概念。教學上，呢啲語法重點可能係個別單詞嘅常用句式，好似「我想（動作）」、「我想要（物件）」已經係兩個語法重點。<br />\n<br />\n課堂活動<br />\n<br />\n每堂嘅設計要睇下你有幾多時間。當然最好就係每堂都短短哋，但係經常見面。具體點安排唔喺呢度講，都係傾閒計（唔好超過五分鐘）、練習舊內容、介紹新內容。<br />\n<br />\n無論係練習定係新內容，都可以用以下嘅方式進行。至於幾時用邊樣，比例點樣，就睇你自己點樣安排。<br />\n<br />\n傳統做法：讀生詞（老師一次，學生一次，然後老師提供簡單例子）、讀課文／對話（一句一句跟讀、然後學生輪流朗讀）、文型練習（指定文型，置換內容）、漸進式擴張句子（練習長句）。<br />\n<br />\n互動學習<br />\n<br />\n講明先，其實傳統做法好多人 buy，所以用任何互動方式之前要注意學生接受度。一般亞洲學生未必習慣咁多互動，但係唔互動又好難學得識。<br />\n<br />\n‧【看圖對話】俾一啲冇對話嘅漫畫學生，等佢哋用已經學過嘅生詞、句法去完成對話。<br />\n<br />\n‧【角色扮演】設定情景，然後俾學生互相交流（或者同老師交流）。例如學習數量嘅時候，就俾學生去用假錢做買賣，學問路嘅時候，就揾大家分別扮成本地人同旅客去問路。<br />\n<br />\n‧【揾資訊】用遊戲嘅方式俾學生揾出某啲隱藏資訊。例如喺學習「時間詞」嘅課堂，我就會同啲學生玩「妙探尋兇」，要佢哋揾出 某某人 喺某日某時某地 做緊啲乜。<br />\n<br />\n‧【即席演講】俾少少時間學生準備好詞彙，然後用一分鐘左右講出完整嘅諗法。（練習連詞運用、組織力、同埋喺詞彙貧乏嘅情況下嘅表達力<br />\n<br />\n‧【預備演講】學生準備物件或者經歷，上堂嘅時候同大家分享。<br />\n<br />\n如果一班人噉上，仲有大量遊戲可以玩，好似「講完一句，拋豆袋，接到嗰個要答」、「超級無敵大電視估物件」、「輪流揭生詞咭，抽咭者要將上一個人講嘅句子改少少去用咭上面嘅詞」，如此類推。所有嘅互動方式來來去去都係兩類目的 ① 用廣東話解決問題 ② 練習某種特定句式。<br />\n<br />\n<img src=\"https://kutt.it/jkF4DE\" data-thumbnail-src=\"https://i.lih.kg/thumbnail?u=https%3A%2F%2Fkutt.it%2FjkF4DE&h=09082344&s={SIZE}\" /><br />\n其中一個換咭遊戲嘅指示。有啲句式，好似「每個人」「直到」呢啲，喺呢個階段佢哋未學，所以會用英文寫。指示入面亦都有指定嘅句式，叻啲嘅學生會自己發揮。圖中嘅拼音係 LSHK 粵拼，加咗 CFE 調號。<br />\n<br />\n總結<br />\n<br />\n上面並非咩金科玉律，但係希望都俾到個概念大家，起碼有機會去 exchange，或者有同事想學廣東話嗰陣，都知道需要準備啲咩。呢篇寫得比較急，可能遺漏咗好多重點。如果有咩想我補充，歡迎隨時話我知。"},{"pid":"b909adf78c8402f4cee104d111b613200a8b34a0","tid":1032938,"uid":55923,"like":0,"dislike":0,"score":0,"citedBy":0,"replyTime":"2019-02-22T18:48:04.000Z","msg":"留名<img src=\"/assets/faces/lm2/smile.gif\" class=\"hkgmoji\" />"},{"pid":"fa326237b9673ffd3ce0b4a945b60b72aab25fba","tid":1032938,"uid":92353,"like":0,"dislike":0,"score":0,"citedBy":0,"replyTime":"2019-02-22T19:36:42.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"505eca7b6a16dcb7d699f87ac044c40d61bc8497","tid":1032938,"uid":14329,"like":0,"dislike":0,"score":0,"citedBy":0,"replyTime":"2019-02-22T19:40:24.000Z","msg":"好高質<img src=\"/assets/faces/normal/good.gif\" class=\"hkgmoji\" />"},{"pid":"8bf7ef92493fd20b46f5699955313234aaf8746d","tid":1032938,"uid":226955,"like":0,"dislike":0,"score":0,"citedBy":0,"replyTime":"2019-02-22T21:25:33.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"05cc3952a774cf126e20d56ef3612d49e5c8ae26","tid":1032938,"uid":219995,"like":0,"dislike":0,"score":0,"citedBy":0,"replyTime":"2019-02-22T21:59:35.000Z","msg":"推"},{"pid":"4dc8d77e28feddd093f428cda05ce5eb7ae8c874","tid":1032938,"uid":10131,"like":0,"dislike":0,"score":0,"citedBy":0,"replyTime":"2019-02-23T02:32:54.000Z","msg":"推 <img src=\"/assets/faces/normal/agree.gif\" class=\"hkgmoji\" />"},{"pid":"3118a0bc862106dc72505b4779f1973da84c963e","tid":1032938,"uid":126510,"like":0,"dislike":0,"score":0,"citedBy":0,"replyTime":"2019-02-23T03:36:08.000Z","msg":"<img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" />"},{"pid":"0d7fed5e6701193c00cc41046809263238dadb27","tid":1032938,"uid":48729,"like":2,"dislike":0,"score":2,"citedBy":1,"replyTime":"2019-02-23T05:00:00.000Z","msg":"搬過嚟唔緊要呀，不過最好就執執啲格式啦 <img src=\"/assets/faces/normal/smile.gif\" class=\"hkgmoji\" />"},{"pid":"a448cc425925d5005652443b4ecbda264227fce4","tid":1032938,"uid":47714,"like":1,"dislike":0,"score":1,"quote":{"pid":"0d7fed5e6701193c00cc41046809263238dadb27","tid":1032938,"uid":48729,"like":2,"dislike":0,"score":2,"citedBy":1,"replyTime":"2019-02-23T05:00:00.000Z","msg":"搬過嚟唔緊要呀，不過最好就執執啲格式啦 <img src=\"/assets/faces/normal/smile.gif\" class=\"hkgmoji\" />"},"citedBy":0,"replyTime":"2019-02-23T16:22:30.000Z","msg":"<img src=\"/assets/faces/normal/yipes.gif\" class=\"hkgmoji\" />"},{"pid":"63c988ed7cc533482bb1905f720950d5afb08747","tid":1032938,"uid":180019,"like":0,"dislike":0,"score":0,"citedBy":0,"replyTime":"2019-02-24T10:30:21.000Z","msg":"推！想學廣東話拼音！"},{"pid":"83e57de36d2dcdc5b87be0b0d1e3a143ae2fbf99","tid":1032938,"uid":35430,"like":0,"dislike":0,"score":0,"citedBy":0,"replyTime":"2019-02-24T10:32:29.000Z","msg":"介紹佢睇真情"},{"pid":"8a645863093a275ffbec7da21e885417fd5d27fb","tid":1032938,"uid":9640,"like":0,"dislike":0,"score":0,"citedBy":0,"replyTime":"2019-04-22T17:49:52.000Z","msg":"啲聲調拼音我自己都未明晒<img src=\"/assets/faces/normal/cry.gif\" class=\"hkgmoji\" /><br />\n睇睇下發覺自己都唔了解廣東話<img src=\"/assets/faces/normal/frown.gif\" class=\"hkgmoji\" />"}]}