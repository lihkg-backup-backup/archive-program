{"tid":1986546,"cid":5,"subCid":12,"title":"我係因為一個自殺死去嘅朋友，先決定搞港獨","createTime":"2020-04-24T02:10:31.000Z","updateTime":"2020-04-24T06:05:26.000Z","uid":79563,"like":4,"dislike":0,"uniUserReply":2,"replies":[{"pid":"2b3f094a904edaebdffd2afa9b3028fbd1df785c","tid":1986546,"uid":79563,"like":0,"dislike":0,"score":0,"citedBy":0,"replyTime":"2020-04-24T02:10:31.000Z","msg":"<img src=\"https://cdn.thestandnews.com/media/photos/cache/93865628_10158810827719384_439593338719436800_o_RGDfg_1200x0.jpg\" data-thumbnail-src=\"https://i.lih.kg/thumbnail?u=https%3A%2F%2Fcdn.thestandnews.com%2Fmedia%2Fphotos%2Fcache%2F93865628_10158810827719384_439593338719436800_o_RGDfg_1200x0.jpg&h=d99ba9ee&s={SIZE}\" /><br />\n<br />\n五年前，一個細過我十年，唔多出聲嘅少女，係我搞嘅朋友圈入面出現。當我哋第一次見面嘅時候，佢就同我講 「你一定要選到區議員，打倒 689 就靠你」，我當時只係好自然咁回答「打倒 689 靠我哋大家架嘛」，但佢嘅回答係 「我就嚟死架喇，呢啲交俾你」，當時我笑咗一笑無擺係心。<br />\n<br />\n我成日以為自己係團隊領袖，每一個圈入面嘅朋友我都可以照顧到，但我竟然大意到連佢成日無錢係身，日日食公仔麵都唔知，讀心理學嘅我竟然唔知佢有抑鬱。我選舉輸無耐，佢就自殺過身。到嗰陣我先發覺我唔適合做一個領袖，更加無資格同人講我中意用心理學幫人。係早期我串連晒所有認識佢嘅朋友，希望搞一場喪禮又好，紀念展又好，但最後我壓力大到乜都做唔到。當時我放棄晒所有有關嘅朋友，放棄晒有關連嘅嗜好，我唔識得點處理，只係想忘記我過去嘅人生。<br />\n<br />\n由嗰時開始，香港年青人自殺潮開始發生，當每一次見到自殺新聞都會莫名其妙咁內疚。我好痛恨呢個政府，但我更加痛恨我自己，甚至以後嘅組織口號都以 「以死相搏」希望我可以用自己生命做一點救贖。<br />\n<br />\n五年過去，689未死，政權未倒，港獨未到，香港變差，我仍然健全。當我重拾心態希望改變社會時，我不斷希望拯救身邊嘅人，尤其比我細嘅年青人，每一個我見到有情緒問題嘅人我都會無條件盡力去幫，因為我真。係好怕因為我自己再一時疏忽，見到身邊嘅人犧牲。<br />\n<br />\n最近，我以為我拯救到一個準備自殺嘅兄弟，我以為我可以為我生命救贖，但原來唔得，換嚟嘅係我不斷無止境去搵身邊嘅人救。呢種救贖甚至令我覺得社運救贖更可以麻醉我靈魂，每一次幫人，我都唔知我自身價值係邊，到最後變得越嚟越唔識愛自己。<br />\n<br />\n如果而家嘅我去返當時，我一定會做得更好，你而家會同我哋一齊做 Homie ，我可能會介紹到好多好聽嘅意樂你聽，可能介紹到最新嘅相機俾你去學影星空，我可能會教到你點樣揀一個好男朋友。但而家嘅我根本講咩都無用。<br />\n<br />\n今日我終於鼓起勇氣去探呢一位我從來唔敢面對嘅朋友，估唔到呢種記憶係會令我咁悲傷。但以死相搏唔係一個口號，終會有一日，我會拎起你影嘅星空，係煲底同全世界人相遇，我應承你，小雲。<br />\n<br />\n【文：陳家駒】"},{"pid":"d3163623a5add9d5417a2bcc3745987343657e27","tid":1986546,"uid":173326,"like":0,"dislike":0,"score":0,"citedBy":0,"replyTime":"2020-04-24T06:05:26.000Z","msg":"要搞獨立，係為左阻止更多市民受苦"}]}