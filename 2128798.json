{"tid":2128798,"cid":12,"subCid":0,"title":"我做地盤，我想食飯","createTime":"2020-07-28T07:38:10.000Z","updateTime":"2020-07-28T07:41:10.000Z","uid":68503,"like":3,"dislike":1,"uniUserReply":2,"replies":[{"pid":"9f7c8d37b2fbb1f6a4e1548107a3e23ab5456579","tid":2128798,"uid":68503,"like":0,"dislike":0,"score":0,"citedBy":0,"replyTime":"2020-07-28T07:38:10.000Z","msg":"「放工！」<br />\n<br />\n我做地盤，以前放工，我哋大班同事會chur飛煙先走，依家只可以身水身汗着返衫戴返口罩走，粒聲唔出唔係唔想講嘢，係真係好攰。<br />\n<br />\n我去買盒叉燒飯食，夜晚七點仲有份保安要返。夜更保安，收錢瞓覺，何樂而不為。不過我當前首要任務，係搵地方食飯。<br />\n<br />\n我無去膠野公園。我諗全港市民都知郊野公園，康文睇嘅場已經封咗好撚耐，嗰堆膠帶陣密集過抗爭路障，邊個話公務員體系無手足？<br />\n<br />\n我首選係後樓梯，以前嘅食煙位。點知一打開門，見到兩個人食緊飯，無人出聲，只係眼神示意我向上。二樓、三樓都係人，有企有坐，十足去叫雞大家企晒後樓梯等開門。<br />\n<br />\n行咗幾幢樓，我決定放棄，去商場廁所，至少有冷氣。然後原來去廁所要排隊，我抬頭望下有無去錯女廁，無丫。隔離條女望住我哋條龍，好似話你班男人都有今日。<br />\n<br />\n入到廁格，一地飯香。外賣白飯本身陣味就濃，仲混雜住屎、尿、屁三位一體嘅味道，我終於發現，食屎味嘅飯，比單純食屎更痛苦。<br />\n<br />\n「感謝主，賜予我飲食⋯⋯」隔離條耶撚，我尊重你宗教，但喺公廁祈禱食飯係咩玩法？你老味，食食下飯，另一邊傳來細細聲對唔住。仆街仔你喺度食喺度痾？已經習慣屎味嘅鼻二度衝擊，視覺上叉燒都變屎。我強忍住眼淚，唔係男人老狗唔喊得，只係我忽然醒起我未洗手。<br />\n<br />\n「咁你想點？」夜更保安阿頭聽完我講，雙眼都流露出一絲同情。「我想，可唔可以喺度食&hellip;&hellip;」<br />\n<br />\n「 唔使諗啦，冇可能。琴日已經試咗，反正會議室都冇人用，最弊係第一日已經有業主投訴話影響屋苑觀感，所以你唔使諗㗎啦，我都係食完飯先返工。」<br />\n<br />\n「阿強」阿頭拎住包信萬，唔通終於有得食支煙？「你唔好諗住偷雞去食煙啊，琴日阿信就係食煙俾業主見到，公司即炒。你而家仲有屎味飯食，份工冇咗，屎都冇得你食，自己小心啦。」<br />\n<br />\n然後太陽照常升起，我繼續起永遠冇份住嘅公屋。"},{"pid":"1825348c25bd056b2ef4850623b04249a4ccb734","tid":2128798,"uid":116705,"like":0,"dislike":0,"score":0,"citedBy":0,"replyTime":"2020-07-28T07:41:10.000Z","msg":"吔屎啦你"}]}