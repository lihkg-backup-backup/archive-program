{"tid":1384128,"cid":1,"subCid":0,"title":"[未卜先知] 事到如今，香港人有咩選擇?","createTime":"2019-07-30T00:16:24.000Z","updateTime":"2019-07-30T00:16:24.000Z","uid":12929,"like":1,"dislike":1,"uniUserReply":1,"replies":[{"pid":"8ad01e0d1e192d248f18f1fee5af1fc62f90811c","tid":1384128,"uid":12929,"like":0,"dislike":0,"score":0,"citedBy":0,"replyTime":"2019-07-30T00:16:24.000Z","msg":"<ins>事到如今，香港人有咩選擇?</ins><br />\n<br />\n隨住抗爭失敗<br />\n辱警罪、國歌法呢啲會係下個立法年度續推<br />\n香港警察會成為真正意義上特權階級<br />\n所有市民係警察面前只可以低頭<br />\n一旦警察覺得你唔尊敬佢<br />\n佢可以話你羞辱佢帶你返警署玩你48個鐘<br />\n心情曳啲直頭落埋簿直接帶你過堂<br />\n打市民、恐嚇市民唔會再有後果<br />\n警察部隊繼續續編請人<br />\n成為香港最有實力既政治團體<br />\n<br />\n警察部隊出身既officer會取代AO<br />\n成為政府傳統政務官職系位置既接任人<br />\n徹底架空香港文人政務官政府<br />\n由中聯辦直接指揮既警隊會徹底控制香港<br />\n香港成為真正意義上Police state<br />\n<br />\n以後警察可以係街名正言順屌市民係刁民<br />\n除左藍絲同權貴<br />\n所有人都無辦法對警察抬起頭<br />\n警棍扑頭唔使理由<br />\n無論口頭定肢體上羞辱市民成為常態<br />\n<br />\n司法系統會加速清洗<br />\n紅底傾向會成為法官系統聘任標準<br />\nDOJ徹底染紅<br />\n警方同DOJ會互相合作加速檢控政治犯<br />\n送上紅底法官面前、<br />\n展現三權合作<br />\n義士們會被重判以年計甚至十年計徒刑<br />\n被mark名但無被檢控既抗爭者<br />\n無辦法再任職公職、加入體制<br />\n亦無辦法再北上大陸<br />\n<br />\n媒體方面<br />\n蘋果日報、立場新聞等少數未被染紅媒體<br />\n會不停被警察系統同司法系統上門針對<br />\n無辦法正常採訪<br />\n龐大法律開支加上廣告上徹底打壓<br />\n會導致資金鏈斷裂、大量裁減人手<br />\n最終無法正常經營、倒閉收場<br />\n<br />\n議會方面,<br />\n區議會、立法會選舉大量侯選議員被DQ<br />\n導致多個選區最後根本無人可投<br />\n建制自動當選<br />\n立法會反對派正式被滅聲<br />\n政府施政再無任何阻礙<br />\n議會政治正式被人大式投票儀式取代<br />\n<br />\n經濟上,明日大嶼等等既超級大白象工程<br />\n會逐一上馬<br />\n香港既外匯儲備會被加速掏空<br />\n改用人民幣為主要儲備資金<br />\n<br />\n國際上,香港關系法依然會維持多五至十年<br />\n但外資會係呢段時間逐漸撤離<br />\n中資會取代外資同港資成主宰香港經濟既力量<br />\n抗爭者除左無辦法再加入公營體制之中<br />\n亦都無辦法係中資主宰既市場謀得體面工作<br />\n徹底被打壓係底層、永不超生<br />\n<br />\n<br />\n<br />\n社會控制方面<br />\n內地社會評分系統會全面進場<br />\n人面辨識同監控會成為香港人生活一部份<br />\n網絡雖然唔會加入內地既網絡防火牆<br />\n但香港人常用既媒體<br />\n例如FB、IG、WHATSAPP等等<br />\n必須係香港地區服務加入過濾內容<br />\n同中聯辦、香港警方等強力部門合作<br />\n交出不當言論使用者資料,<br />\n包括辱警、反政府、反中等言論<br />\n同埋主動刪除對政權不利既文字或視頻內容<br />\n網絡討論區都有機會被政府機關立法屏蔽<br />\n理由係防止2019年大規模暴動再現<br />\n<br />\n人口清洗方面,內地會加速殖民<br />\n香港會成為內地權貴後花園<br />\n堅尼系數會進一步上升至歷史新高<br />\n香港體制外年輕人正式淪為二等公民<br />\n只能夠為權貴提供基層服務<br />\n收取廉價薪資<br />\n居住係惡劣環境<br />\n<br />\n教育方面<br />\n高等教育學位資源會進一步被內地人佔據<br />\n內地學生會不斷通過優才計劃來港<br />\n搶奪大部分港青管理層職級既就業機會<br />\n教師團隊中所有發表過抨擊政府、警隊言論<br />\n都會被視為政治上係黃絲而清洗<br />\n教育界自我滅聲、審查成為常態<br />\n任何抨擊政權、警權言論<br />\n將會經歷比林慧思老師式更嚴重既批鬥<br />\n<br />\n文化方面，無論抗爭成功與否<br />\nTVB都必定會逐漸式微<br />\n大陸既綜藝、劇集會取代本地製作<br />\n內地各類型文化<br />\n包括影視、飲食、衣著等<br />\n會全面進駐同影響香港<br />\n普通話會加速成為香港主要日常語言<br />\n簡體字會取得同繁體字同等地位<br />\n係各種正式場合同文件之中<br />\n<br />\n<br />\n無論係社會、經濟、民生、教育、文化同埋政治結構方面，<br />\n只要呢場抗爭一旦失敗，<br />\n今日香港既一切、都會徹底改變。<br />\n<br />\n以上結果,我相信大家都睇得出,<br />\n我唔係想恐嚇大家、唔係想譁眾取寵。<br />\n大家理性分析之後,<br />\n所得出既結果,相信都會同我相差無幾。<br />\n<br />\n我開呢個POST,<br />\n唔係話想散擂失敗主義,<br />\n<br />\n而係想指出,<br />\n呢場運動,香港人唔可以輸,<br />\n香港人無唔堅持落去既本錢。<br />\n<br />\n香港人,係今次,無放棄呢個選項。<br />\n<br />\nSource: Whatsapp forwarded msg"}]}