{"tid":110347,"cid":12,"subCid":0,"title":"【FF俾你睇】依家啲廢中掂下都唔撚得","createTime":"2017-02-06T15:06:42.000Z","updateTime":"2017-02-06T18:38:32.000Z","uid":61658,"like":5,"dislike":2,"uniUserReply":0,"replies":[{"pid":"93d36f822b921582ad0973a6a7edaecfd6394fcb","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T15:06:42.000Z","msg":"原post:<a href=\"https://lihkg.com/thread/110141/page/1\" target=\"_blank\">https://lihkg.com/thread/110141/page/1</a><br />\n<br />\n俾人話我FF，就FF你地睇！<br />\n<br />\n話說頭先去豐澤睇嘢，咁條巷唔算好闊，有個廢中想zip係我後面過，我睇佢唔到唔小心hi到佢一下，我都即刻講唔好意思，點撚知佢勁撚差態度屌我話: &quot;你阻我兩次啦喎先生！&quot; <br />\n<br />\n一講我就扯火，即刻還拖:&quot; 我阻你兩次，你都唔識同我講唔該借借，你把口到底係有乜撚用架呢？&quot;<br />\n<br />\n條友可能估唔到我斯斯文文會出口屌返佢，嚇到口都震埋，係咁急急腳走住屌。<br />\n<br />\n依家啲廢中成日濫用啲後生既忍讓，咁多位巴打遇到同類事千奇咪手軟，要大巴大巴屌返佢地！<br />\n<br />\n<br />\n<br />\n-<br />\n<br />\n<br />\n<br />\n返到屋企，我見到我老豆，佢黑口黑面咁望住我，我無過問，亦知道點解。無錯，頭先我口中既「廢中」，就係我既麻煩老豆。<br />\n<br />\n自問又有邊個老豆俾個仔當街當行巷鬧完，重可以笑臉迎人? <br />\n<br />\n雖然佢一向都同我唔咬弦。<br />\n<br />\n小弟今年24歲，做緊設計，咪以為設計好好搵呀，其實人工同一般文員差不多，把口又唔識擦鞋，想上位自然難過登天啦。由細到大，我做親咩野老豆都硬係唔鐘意。重記得細個作文喺「我的志願」寫「足球員」，俾我老豆屌到開花，話咩做乞衣都好過運動員咁上下，想當年老豆我幾辛苦...大佬呀，有童年陰影架嘛。<br />\n<br />\n自此老豆發咩神經，我都盡量當耳邊風，唯獨今次喺街上面，剔除左「父子」呢兩個字，我可以大大聲咁屌柒呢個「廢中」，一個我最唔希望佢係「廢中」既「廢中」。<br />\n<br />\n待續。"},{"pid":"8381414ca166ad0bc8db4275a507d3e29a08f738","tid":110347,"uid":38194,"like":0,"dislike":0,"score":0,"citedBy":0,"replyTime":"2017-02-06T15:24:58.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"f4f8ee3296a35d85b1727b34e43706bb0ea855e7","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T15:39:55.000Z","msg":"「佔中搞到你個仆街仔個腦壞晒呀！」老豆一路噴飯一路鬧。<br />\n<br />\n我無回應。<br />\n<br />\n「同老豆講句對唔住啦～」呀媽一片好心想平息呢段紛爭。<br />\n<br />\n我亦都無回應。<br />\n<br />\n我放低左碗筷，粒聲唔出就走左入房。其實呢件事上面，唔多唔少都有啲自責...大庭廣眾屌鳩老豆喎，實在有點不孝。<br />\n<br />\n我訓左上張床，腦海返到六年前。<br />\n<br />\n「我想讀設計。」<br />\n<br />\n「衰仔！叫左你讀多啲書架啦！淨係識係度發乜撚野畫家春夢！你老豆我讀書呀...」<br />\n<br />\n「...」<br />\n<br />\n同今日一樣，我無刻意去回應老豆既說話，我想用行動去證明佢睇，design都可以搵到食。<br />\n<br />\n可惜既係，老豆講得啱，苦讀完一大輪，前途未見光明，designer？辛辛苦苦搵雞碎咁多，僅僅夠生活。我都想我係特別既一個！但我唔係，我只係一個無人賞識又微不足道、屋企又有將退休既兩老要供養既打工仔。<br />\n<br />\n<br />\n<br />\n<br />\n我<br />\n<br />\n逃唔出現實既牽引。"},{"pid":"247589cd34e4ceefd60b70583312d9608273b6cf","tid":110347,"uid":21492,"like":0,"dislike":0,"score":0,"citedBy":0,"replyTime":"2017-02-06T15:45:23.000Z","msg":"咁sad嘅<img src=\"/assets/faces/normal/frown.gif\" class=\"hkgmoji\" />"},{"pid":"8fe50a8f78c9c79b1a42cd88f2574e5602f29e11","tid":110347,"uid":82267,"like":0,"dislike":0,"score":0,"citedBy":0,"replyTime":"2017-02-06T16:04:25.000Z","msg":"見你咁慘信你喇<img src=\"/assets/faces/normal/wonder.gif\" class=\"hkgmoji\" />"},{"pid":"ad4aa89184b1fa1917d3616b26792257fbf3beeb","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T16:08:18.000Z","msg":"轟！<br />\n<br />\n老豆嘅爆門聲，打夢左寂靜。<br />\n<br />\n「走！呢度唔撚歡迎你個不肖子，垃圾！」<br />\n<br />\n佢二話不說，拉撚左我出屋企門口，我連衫都未攞得切，就咁着住條睡褲，俾人趕左出家門，一夜之間，我連屋企都無埋。<br />\n<br />\n我完全反應唔切，但又無想喊既意慾，只係默默喺度慨嘆：「我都叫有俾家用呀，無份住咪好蝕?」。<br />\n<br />\n我問我自己，到底一個社會要扭曲到咩嘅地步，先會令到一個無家可歸既人，會提出呢啲咁膚淺既提問，到底我點解會變到咁麻木? 我到底係邊個?<br />\n<br />\n<br />\n問完自己，我向住露宿者聖地「24小時M記」進發。"},{"pid":"d052ff21f2eb010ed2b3a4bd7624d686e8cafcb0","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T16:42:47.000Z","msg":"環看四周，成間M記滿佈流浪人仕。老、中、青都為數不少。<br />\n<br />\n「喂老友，好生面口喎。」一個銀灰髮嘅老伯問我。<br />\n<br />\n「吓！老友?我細你成五十年有多喎...」我答。<br />\n<br />\n「一條友吊吊fing落得黎過夜，姐係無得返屋企啦，唔係老友係咩？」<br />\n<br />\n佢講得啱，差啲唔記得自己呢一刻同佢地一樣，都係無家可歸。<br />\n<br />\n「點呀～激嬲條女俾人趕出門口呀?」<br />\n<br />\n「呀...都算係啦。」<br />\n<br />\n「哎！做男人有錯咪認囉！唔好好似我咁成80歲人，啲仔女走晒，死鬼老婆香埋先知要屋企緊要呀！小小野就忍忍佢，忍忍下咪過囉！我就後悔都無用姐，後生你唔同呀！你有時間呀～快快返去同條女執返劑，咪又好返囉！」<br />\n<br />\n面前呢個呀伯，一邊講，一邊繪形繪聲教我用咩性技巧哄返掂條女，聽落都真係好撚咸濕。但奇怪喎，明明都係一個自以為是既「上一輩」，但我又唔覺討厭。<br />\n<br />\n「後生仔！記住我教係嗰幾招呀～萬試萬靈！包你返尋味！」老伯色瞇瞇咁同我講。<br />\n<br />\n「呀伯攰啦，你返上去哄掂佢啦，下次再鬧交、再落黎，咪又搵下我呢條老骨頭吹吹水囉～如果我重未去陪我死鬼老婆嘅話！」老伯淡然說。<br />\n<br />\n「啋！你重咁健康！得啦～我會試下架啦！」<br />\n<br />\n<br />\n<br />\n<br />\n如果我有女朋友的話。<br />\n<br />\n我同老伯揮手道別離開M記。"},{"pid":"bf39a6a586348f03d9a55435942aa72c277332dc","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T16:55:40.000Z","msg":"推<img src=\"/assets/faces/normal/frown.gif\" class=\"hkgmoji\" />"},{"pid":"f0d14cafedc3ed6519887e8be9aaf929b051128a","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T17:41:16.000Z","msg":"無人睇<img src=\"/assets/faces/normal/cry.gif\" class=\"hkgmoji\" />"},{"pid":"b9b066a27cb3945b225d7f1fd0703c9a0099db56","tid":110347,"uid":17352,"like":0,"dislike":0,"score":0,"citedBy":0,"replyTime":"2017-02-06T17:50:10.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"fecaf986c37df1d094ee564383a6ee192918cc87","tid":110347,"uid":4346,"like":0,"dislike":0,"score":0,"citedBy":0,"replyTime":"2017-02-06T17:59:06.000Z","msg":"請繼續FF<img src=\"/assets/faces/normal/good.gif\" class=\"hkgmoji\" />"},{"pid":"b12b375665001a2fb355f362320e0313bd6b50f9","tid":110347,"uid":61658,"like":0,"dislike":0,"score":0,"citedBy":0,"replyTime":"2017-02-06T18:38:32.000Z","msg":"離開M記後，望一望手機，4:00am，我走左去附近既公園度，打算靜靜地坐吓。頭先同呀伯嘅對話，唔計啲咸濕野，令我最深刻嘅係佢對生與死、離別嘅嗰份豁然，係咪每人去到咁上下年紀，都會達到呢個境界？<br />\n<br />\n死亡係一個絕對唔可以開嘅玩笑，我對一切嘅離別都有莫大嘅感受。對我黎講，怕死係我努力嘅原因，我唔想煙燒魂散，我唔想無聲無色咁消失於世界。當有一日，我唔再怕死，係咪代表我已經睇化左？係我已經完成理想，唔再有遺憾？定係已經隨波逐流，唔再對生命熱衷？<br />\n<br />\n或者我唔會找到答案，但至少呢一刻，我重係好怕死。<br />\n<br />\n<br />\n<br />\n呢個時候，手機鈴聲響起，我望一望來電顯示，係我最親密嘅一位女性朋友，呀怡。"}]}