{"tid":1282049,"cid":1,"subCid":0,"title":"係屋企淆緊嘅你同我入黎","createTime":"2019-07-03T12:57:27.000Z","updateTime":"2019-07-03T12:57:27.000Z","uid":128190,"like":4,"dislike":1,"uniUserReply":1,"replies":[{"pid":"bb4c1353849aa8c1a7890369b231a8ef0b4ed8e2","tid":1282049,"uid":128190,"like":0,"dislike":0,"score":0,"citedBy":0,"replyTime":"2019-07-03T12:57:27.000Z","msg":"首先，我係無夢見過自己企係最前線，好似唔夠資格講以下呢返說話，但我都想你睇一睇。<br />\n<br />\n記住，你係為公義發聲，係做緊d正確、正義嘅野，唔係殺人放火、姦淫擄掠。只有真正犯左法嘅人先會心虛同驚，因為佢地真係做錯野，所以你根本唔需要驚。因為你一驚，就代表你某個程度上懷疑， 甚至否定緊自己曾經做過嘅野，同時亦都對唔住個堆數以千計同你一齊企係前線嘅朋友。依家請你諗返當日決定企出黎嘅初衷，如果到呢一刻都無變，我好慶幸，因為你嘅信念非常堅定，同埋清楚自己為左爭取d咩而出黎，所以亦都無需要懷疑過去幾個星期嘅付出。做嘅野對得住天地良心，行得正企得正，有咩好驚？當初決定做前線個陣都無驚過，唔係到呢一刻先黎淆呀?<br />\n<br />\n抗爭從來都唔係一朝一夕嘅事，係一代又一代、一個又一個運動咁承傳落去。當年雨革過後，垃圾政府清算，之鋒入獄，之後出返黎又係同大家企返係同一陣線，雖然已經唔可以企係最前線，或者參與組織，但我相信佢一直以黎對自己嘅信念都係堅定不移，亦都好清楚知道自己做緊乜，從未有懷疑過自己半秒。天琦仲係獄中，但我相信佢嘅靈魂一直都係陪我地行緊 ，當然仲有更多更多嘅佢地，例如羅冠聰等人，不能盡錄。我相信佢地都無後悔過，甚至會為自己做過嘅野感到驕傲，so you are！有好多人做左成世人都唔知自己做過d乜，但你已經有件值得自豪嘅事。<br />\n<br />\n呢個垃圾政府，表明就話想同你傾，實則上就無理過我地，亦都無諗過讓步。到d人出來遊行，政府又擺警察上枱，到612爆左單大野之後，成件事又開始變警民衝突，同雨革當年一模一樣。作為特首，無承擔嘅就唔好坐呢個位啦，擺警察上枱，警隊高層又擺前線上枱，cls。當然，唔係全部警察都係無辜，係黑警嘅你，做過d咩心知肚明啦。<br />\n<br />\n到我地要求設立委員會調查黑警濫權濫暴，林鄭又話要維護警察士氣，收皮啦。第一，佢已經擺左警察上枱，如果再做埋調查，成個警隊一定對佢無曬信心，表明上佢係攬警，實則上係保障自己。第二，佢都心知肚明，擺明黑警係有濫權濫暴，一但徹查實有人要問責。<br />\n<br />\n到71完左，又開始秋後算賬，最叻就係呢招，捉賊又唔見咁落力，個腦裝屎。當晚係旺角見車就截查，拉義載司機，之後上大學、屋苑、唔同地方捉人，製造白色恐怖，一種比武力更形聲形色嘅暴力。滅左聲，就無人有就訴求，就唔洗同你傾啦，係咪？佢地越係打壓，我地就越唔可以驚，沉著應戰，be water!<br />\n<br />\n總之呢一刻，未有確實嘅進一步行動之前，你地都休息下先，過返之前正常嘅生活就Ok。當然出出入入都要警惕返少少，無可避免嘅情況下要單獨出去嘅情況下可以同身邊信得過嘅人講聲，同埋d舊衫就唔好著喇。萬一比狗捉左返去嘅，乜撚都唔好答，唔好比佢兇到，佢無料48小時就要放你走。我唔可以擔保你100%無事，但萬一要籌期打官司嘅話，呢度一定大把人幫你，個日集資登報一個上晝就已經幾百萬爆曬數啦，唔係信唔過我地呀？<br />\n<br />\n另外，我真係好想讚下你地，係無大台無領袖嘅情況下都可以將呢場運動搞到咁，前線嘅有前線做，文宣嘅又各自行動，自律到不得了，團隊精神、齊上齊落呢個良好心態更加唔洗講。<br />\n<br />\n應該死嘅人大撚把，排隊都未輪到你，所以即刻同我坐返低。香港人同你風雨同路，但首先你唔可以淆，ok?"}]}