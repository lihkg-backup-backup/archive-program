{"tid":674007,"cid":12,"subCid":0,"title":"願望快車","createTime":"2018-05-22T10:41:46.000Z","updateTime":"2018-05-22T11:49:27.000Z","uid":102916,"like":2,"dislike":1,"uniUserReply":1,"replies":[{"pid":"908e09ee8a3e16b3a053bdacac6e858cfd48cb72","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T10:41:46.000Z","msg":"一年半前，我係查斯特理學院研發左一種藥物，叫願望靈。<br />\n<br />\n願望靈係一種特效藥，能夠滿足你眾多既願望。基本上，只要你講得出既，都實現到。<br />\n<br />\n不過講到明特效藥，就有一定既副作用。至於副作用係啲咩，就因人而異。因為唔同既人有唔同既身體狀況，所以願望靈都會有唔一樣既成份配方。所以呢，就算唔同既人有同一個願望，副作用都可以好唔同。<br />\n<br />\n係當我正正式式，成功研發到願望靈既時候，我真係好驚喜，因為我真係無諗過呢種咁天馬行空既藥物係會成功面世。我直情覺得呢種藥物係我生涯入面最成功既研發。<br />\n<br />\n但我作為科研人員，我其實無乜特別野想追求；我最大既心願，都係將自己既科研成果回饋返社會，等社會可以享受比以前更進步，更便利既生活。<br />\n<br />\n咁而家我有願望靈，我可以實現我既理想，利用願望靈去令社會願望成真，幫助唔同既人實現唔同既願望。<br />\n<br />\n而我既計劃係咁既：<br />\n<br />\n我打算周圍走，隨機實現人既願望。但我唔係見到有人有願望，我就會俾願望靈佢。我都會睇下佢適唔適合服用願望靈，我先會俾願望靈佢。例如我都要睇下佢願望係咩啦，同埋佢心理狀態適唔適合先既。如果佢話想殺人而唔洗坐監，咁就唔得啦。<br />\n<br />\n之但係，唔係下下都一定係咁既。所以，我會帶埋加普頓先生，一位我係南加州大學認識左九年既社工老友，去進行臨床輔導，以讓我了解參與者既心理狀態，同埋準確了解佢地既願望。<br />\n<br />\n咁而家我需要既，係一部美國式旅行車，等我同加普頓可以周圍走。<br />\n<br />\n同埋為左令人地覺得我地係專業，我地特意係旅行車既前後左右都整左啲英文字水印。並將旅行車改名做The Quick Wish&mdash;&mdash;願望快車。"},{"pid":"067950784dc3e895c8cc8c66751dd9dffed4a7e0","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T10:46:55.000Z","msg":"為左令願望快車呢個計劃專業啲，我請左位IT朋友幫我地搞網頁，等啲參與者可以將自己既願望寫上去，同埋藉著時代進步既互聯網宣傳下我地既計劃咁樣。<br />\n<br />\n同時，為左有效收集同實現願望，我地會要求參與者寫上佢地既姓名、性別、年齡、身份證編碼、常用地址，仲有最重要既願望。<br />\n<br />\n咁我地搞掂哂所有程序之後，我地就會聯絡某啲參與者，再同佢地商討預約時間同地點。最後，佢地只需要上網繳付五十蚊美金就可以。至於無聯絡到既參與者，我地會退還返啲錢俾佢地既。<br />\n<br />\n「真係估唔到&hellip;&hellip;」我駛入查飛理公路。<br />\n<br />\n「&hellip;&hellip;」<br />\n<br />\n「我地個網搞左一日就已經收到廿七願望。」<br />\n<br />\n「證明咩地方都有人有願望。」加普頓嘆住冷氣訓覺好爽咁。<br />\n<br />\n「不過呢，寫親願望個啲多數都係啲細路仔。真係呢，而家啲細路仔真係&hellip;&hellip;細細個就識得攞阿爸阿媽張信用卡黎俾錢。」<br />\n<br />\n「&hellip;&hellip;」<br />\n<br />\n「真係估唔到呀&hellip;&hellip;」<br />\n<br />\n「估到就唔係人生啦。」<br />\n<br />\n我地落左公路之後經科蘭路40號駛入格陵山。"},{"pid":"d0ba4fbc2a082d50a4c4836aa8923c858a3979d0","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T10:48:53.000Z","msg":"格陵山真係可以話係威士蘭鎮&mdash;&mdash;我地逗留緊既城市&mdash;&mdash;數一數二既貧民區，呢到連啲住宅都舊過人殘過人，連條路都&hellip;&hellip;好彩我地係買新車咋，如果唔係避震都俾佢避斷幾條。<br />\n<br />\n「呢個小朋友呢&hellip;&hellip;八歲&hellip;&hellip;佢話佢想做唱手&hellip;&hellip;」我係等緊燈個陣翻睇資料本。<br />\n<br />\n「等我睇睇&hellip;&hellip;噢！佢叫法奇。」加普頓睇緊我手上既資料。<br />\n<br />\n「做歌手岩既，唔通打工咩，打工仔邊會發達架&hellip;&hellip;」我深呼吸。<br />\n<br />\n「蛤、話唔定佢真係鍾意唱歌呢。」<br />\n<br />\n「一陣咪知。」<br />\n<br />\n綠燈之後，我地駛入格陵山威靈頓里299號，再駛向法奇屋企。<br />\n<br />\n我地停低左係法奇屋企出面一陣之後佢就出左黎。"},{"pid":"f11b0bda4307c795533ff06be5011f221f93f6ca","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T10:51:43.000Z","msg":"法奇係一個電鬈毛既黑人小朋友。講真佢真係好得意，加上佢個個白齒笑容&hellip;&hellip;所以啲人成日都話小朋友係天使，呢個真係無錯。<br />\n<br />\n我地即刻落車同佢握手。佢亦都好主動咁同我地打招呼問好。所以其實加普頓講得好岩，<br />\n<br />\n「我個名叫法奇！」法奇好開心見到我地。<br />\n<br />\n「嗯。我叫賴恩，呢位人兄呢就係加普頓叔叔。」<br />\n<br />\n「你好呀，法奇。」加普頓真係好錫小朋友。佢一黎就摸住法奇個頭仔。<br />\n<br />\n「你好，加普頓先生。」<br />\n<br />\n所以幾時都話，小朋友先係呢個世界上最純真既存在。<br />\n<br />\n「我地要點實現願望呀？」法奇問起。<br />\n<br />\n<br />\n<br />\n<br />\n<br />\n<br />\n當法奇上到黎願望快車之後，佢第一個反應就係好好奇，可能因為佢從來都未見過擺放左咁多科學儀器同按摩椅既車。<br />\n<br />\n「呢到好乾淨呀&hellip;&hellip;」法奇係咁摸住個地下，又吹一吹佢。<br />\n<br />\n「嗯。」我點點頭。<br />\n<br />\n「哥哥，呢到就係幫人實現願望既地方？」佢係咁四圍望。"},{"pid":"ef859170c1ce6926298e84f2657c7ed082b698fe","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T10:58:01.000Z","msg":"「嗯。」<br />\n<br />\n「點做到架？好神奇呀！」見到佢咁高興，我都好高興。<br />\n<br />\n「首先呢就&hellip;&hellip;你坐係張按摩椅到先。」<br />\n<br />\n佢跟住我講咁坐左落去。<br />\n<br />\n「然後，我地就會要你既一條頭髪去做DNA分析&hellip;&hellip;知唔知咩係DNA欸？」<br />\n<br />\n「知道！即係個啲知道自己爸爸媽媽係邊個既野黎。」<br />\n<br />\n簡單直接！加普頓聽到笑左。<br />\n<br />\n「大概就係咁啦。咁我地而家就要你既身份證去核對返你既身份既。然後就要你一條頭髪。」<br />\n<br />\n「好！」法奇好乖好快咁攞左張身份證出黎。<br />\n<br />\n我係核對完身份之後就攞左把鉸剪出黎。<br />\n<br />\n「唔洗驚欸。」<br />\n<br />\n「嗯。」<br />\n<br />\n我好快就剪左落黎，之後將佢放入DNA分析儀，等佢慢慢配對出合適既願望靈元素。<br />\n<br />\n「哥哥，個部機係咩黎架？」<br />\n<br />\n「呢部？」我望過去DNA分析儀。<br />\n<br />\n「嗯。」<br />\n<br />\n「佢就係用黎知道你既DNA囉。」<br />\n<br />\n「蛤、咁佢係咪會知道邊個係我爸爸媽媽架？」<br />\n<br />\n細路仔講野真係好得意。<br />\n<br />\n「都可以咁講既。」<br />\n<br />\n「好啦。法奇。咁哥哥而家就同你講返啦，我地呢個願望靈，就會有副作用既，咁&hellip;&hellip;」<br />\n<br />\n「咩係副作用？」<br />\n<br />\n「即係&hellip;&hellip;呃&hellip;&hellip;即係好似你食左感冒藥一樣，眼瞓就係你既副作用囉。」<br />\n<br />\n「噢&hellip;&hellip;」<br />\n<br />\n「咁我地最後會陪你一齊分析個副作用，而食唔食願望靈，就由你話事。好無？」<br />\n<br />\n「嗯！」<br />\n<br />\n「好。咁而家我地就想你戴住呢個耳筒。咁佢會負責接收同紀錄你既腦電波既。」我攞左個耳筒出黎。<br />\n<br />\n「咩係腦電波呀？」佢好天真咁問。<br />\n<br />\n「腦電波即係&hellip;&hellip;等於你而家諗緊啲咩囉。」<br />\n<br />\n「噢！？」<br />\n<br />\n法奇好大開眼界咁款，瞪到雙眼大一大，口都擘到大一大咁。<br />\n<br />\n「好，事不宜遲啦，我將個時間交俾加普頓先生。唔該你。」我搭左搭加普頓膊頭幫佢打氣。<br />\n<br />\n加普頓點頭，會心微笑。<br />\n<br />\n我坐返落腦電圖紀錄儀側邊，等待數據二進制化&mdash;&mdash;科學野你唔明架啦。"},{"pid":"f57b305b5a412ec64d045fcc14cb4974b0b2cde0","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:02:54.000Z","msg":"「法奇，你好呀。頭先我介紹左自己一次，咁我全名叫克斯理托夫 ‧ 加普頓。」<br />\n<br />\n「你好。午安。」<br />\n<br />\n「午安。咁我地睇返你既資料，你既願望係想成為一個歌手既。」<br />\n<br />\n「嗯。」<br />\n<br />\n「咁我地都想了解返啦，你點解會想做一個歌手欸？係咪邊啲人啟發左你呀？又或者你會唔會有啲偶像咁架？」<br />\n<br />\n「嗯&hellip;&hellip;」<br />\n<br />\n「嗯，你可以講架啦。」<br />\n<br />\n「&hellip;&hellip;其實我真係好想做一個歌手。」<br />\n<br />\n我背住法奇望唔到佢，但我聽到佢把升高左幾個Key既聲就估到佢應該真係好想做一個歌手。<br />\n<br />\n「嗯。」<br />\n<br />\n「我好想好似Bruno Mars咁，唱起歌上黎好有型。」<br />\n<br />\n「嗯。」<br />\n<br />\n「Bruno Mars又唱得又跳得。佢既歌喉配合佢既舞蹈，完全係舉世無雙。」<br />\n<br />\n講到我都真係想跳返Part舞，Run run run away run away baby&hellip;&hellip;<br />\n<br />\n頂！專心返先。<br />\n<br />\n「嗯。」<br />\n<br />\n「但其實更加令我雀躍既係佢既聲線。佢把聲真係好好聽。」<br />\n<br />\n「嗯。」<br />\n<br />\n「你想唔想聽我唱佢既Just The Way You Are？」<br />\n<br />\n「嗯。你試下。」<br />\n<br />\n法奇係無猶疑既情況之下高歌起黎，完全將願望快車當成佢既舞台一樣，而我地亦有幸成為佢既觀眾。<br />\n<br />\n雖然老實講，一個八歲細路仔唱情歌就一定好難好似大人咁有感情架啦；但熱誠呢家野說應該無分年齡既，只要你有熱誠，話知你八九十歲，你都依然可以發光發亮。<br />\n<br />\n係呢短短三分鐘入面，我聽到佢幼嫩既聲音入面係有火。係佢高低音轉換入面，我聽得出佢對音樂係有好高既要求，甚至佢對自己既要求比起大人更要嚴謹。<br />\n<br />\n但當我真真正正合埋眼，開始去陶醉既時候，佢已經唱到最尾既一句Just the way you are&hellip;&hellip;<br />\n<br />\n「點樣呀？」"},{"pid":"447e5d251e0a09cbaa502a7325c9130dde9ba83f","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:05:34.000Z","msg":"我同加普頓不約而同拍起手，歡呼起黎。<br />\n<br />\n係鼓掌聲同歡呼聲之中，我隱約聽到法奇既笑聲。<br />\n<br />\n「音準好好呀，聽起上黎好有靈魂。」加普頓好開心咁講。<br />\n<br />\n「多謝。」<br />\n<br />\n「我聽得出你對唱歌好有熱誠。」<br />\n<br />\n「嗯。我每日放學都至少會攞四個鐘黎去唱歌。因為我真係好想好似Bruno Mars一樣唱功咁犀利。我好想好想做一個好歌手。」<br />\n<br />\n「蛤、努力一定會有回報既。」<br />\n<br />\n「嗯。」<br />\n<br />\n我中止腦電波紀錄，再叫法奇除低耳筒，然後開始將腦電圖數據二進制化。"},{"pid":"5fc54b4c0fe52eba580f219a5baba0b841f69328","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:10:09.000Z","msg":"「係呢，法奇，你爸爸媽媽做咩架？」加普頓問起。<br />\n<br />\n「我爸爸係地盤工人，媽媽係工廠工人。」<br />\n<br />\n「噢&hellip;&hellip;咁佢地知唔知你想做歌手架？」<br />\n<br />\n「佢地知呀。」<br />\n<br />\n「咁佢支唔支持欸？」<br />\n<br />\n法奇突然間靜哂。發生咩事？<br />\n<br />\n「嗯？」<br />\n<br />\n「&hellip;&hellip;佢地唔支持，唔鍾意」法奇再講返野個陣把聲沉哂。<br />\n<br />\n「點解既？」加普頓把聲都跟住法奇變得低沉<br />\n<br />\n「其實係我媽媽唔支持&hellip;&hellip;我爸爸&hellip;&hellip;就無意見囉。」<br />\n<br />\n「咁點解你媽媽&hellip;&hellip;唔支持你既？」<br />\n<br />\n「我媽媽&hellip;&hellip;佢唔想我做歌手&hellip;&hellip;佢話唱歌啲人都係發明星夢&hellip;&hellip;」<br />\n<br />\n「欸？但你媽媽冇聽過你唱歌咩？佢應該唔會咁諗架？」<br />\n<br />\n「佢就係話唱得幾好都好，佢寧願我著西裝返工。」<br />\n<br />\n咁白領都冇話唔好既，雖然同你既願望差好遠。<br />\n<br />\n&hellip;&hellip;我將二進制化數據同願望靈元素X、Y、Z濃度數據輸入去A.I.決策樹圖表儀。<br />\n<br />\n同時將二進制化數據轉換成元素A濃度數據。<br />\n<br />\n「佢話最好讀埋大學&hellip;&hellip;」<br />\n<br />\n「但照你願望睇黎&hellip;&hellip;你應該都唔多贊同佢咁講喎。」加普頓聲音更加沉重。<br />\n<br />\n「唔知呀，我媽媽話左要讀大學就要讀大學架啦，同埋我都想唱歌。」<br />\n<br />\n「&hellip;&hellip;如果你真係想做歌手既話，你一於多啲同媽媽講你既願望就係做歌手，然後每日繼續你既練習，堅持你既練習，堅持你既付出，唔好放棄。我相信你媽媽一定會被打動。」<br />\n<br />\n「會唔會架？」<br />\n<br />\n「會。一定會。信我。」<br />\n<br />\n細路仔真係好易話為。<br />\n<br />\n「&hellip;&hellip;」<br />\n<br />\n「你話過你鍾意Bruno Mars架嘛。如果將來你出左道，俾Bruno Mars知道有一個唱功咁好既歌手，咁你估Bruno Mars會點？」<br />\n<br />\n「會點欸？」<br />\n<br />\n「會為你驕傲囉。」<br />\n<br />\n「蛤、我都係咁覺得。」<br />\n<br />\n真係童言無忌，不過都好既。<br />\n<br />\n但當我完成左決策樹既副作用分析之後，我其實唔係好敢講俾佢知個副作用係咩，尤其當佢講到咁興高采烈&hellip;&hellip;<br />\n<br />\n「加普頓，你過一過黎先。」<br />\n<br />\n「欸？」<br />\n<br />\n加普頓見到我個樣之後皺哂眉。<br />\n<br />\n「你睇下。」<br />\n<br />\n「&hellip;&hellip;嗯。」加普頓睇到決策樹個副作用分析之後反而好冷靜。"},{"pid":"5df0ac2111d1dee24ead2b036e237016c60e0bbd","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:13:28.000Z","msg":"「法奇。」加普頓開始啦。<br />\n<br />\n「嗯。」<br />\n<br />\n「咁我同賴恩哥哥分析左&hellip;&hellip;願望靈既副作用係&hellip;&hellip;」<br />\n<br />\n我望住法奇個副好期待既眼神，我心入面就不斷祈求，希望佢唔會受到任何打擊。<br />\n<br />\n「你會係實力派歌手，但終生都唔紅，終生都無龐大收入。」<br />\n<br />\n呢個真係一件好可悲既事。因為我覺得，如果你真係有才華既話，你會希望有人賞識你，有人欣賞你，但終生都唔紅&hellip;&hellip;咁算點？<br />\n<br />\n如果係我，我真係唔會食願望靈。我望住加普頓，佢雙眼亦都似乎話俾我知道，如果佢係法奇，佢都未必會食願望靈。<br />\n<br />\n「係咪有得食願望靈呀！？」但法奇聽到個副作用之後異常興奮。<br />\n<br />\n佢係咪真係俾歌手夢沖昏左頭腦？"},{"pid":"04858c9c57fa8212c00a23ee80b43d72cc4498e6","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:15:39.000Z","msg":"見住佢咁雀躍問我地，我反而有啲心酸。因為只係短短兩三秒鐘吞左粒藥，就注定佢呢世人做歌手係無前途。<br />\n<br />\n仲有，我以為我做願望靈，做願望快車，係去實現人既願望，點知一黎就有個咁諷刺既副作用。<br />\n<br />\n如果係咁，咁我仲算唔算幫人實現緊願望？<br />\n<br />\n「哥哥&hellip;&hellip;係咪有願望靈欸？」法奇仲係好高興咁問我。<br />\n<br />\n「但&hellip;&hellip;你做成世歌手都&hellip;&hellip;都唔紅，你真係願意？」加普頓即刻問佢。<br />\n<br />\n「我淨係想做歌手咋。」法奇沉左沉。<br />\n<br />\n「而且你唔會有豐厚既收入。」加普頓講埋落去。<br />\n<br />\n「&hellip;&hellip;」<br />\n<br />\n「你第時可能連供養爸爸媽媽都成問題&hellip;&hellip;」<br />\n<br />\n「但我想食藥欸。」法奇完全無深思熟慮過。<br />\n<br />\n「但&hellip;&hellip;你接受到你又唔紅，又唔多錢嘛？」<br />\n<br />\n「但我想做歌手欸&hellip;&hellip;」法奇扁哂嘴。<br />\n<br />\n加普頓靜左落黎。<br />\n<br />\n「係咪&hellip;&hellip;」法奇碎碎唸。"},{"pid":"2d843469cf9dfaeab752976d1476ca62924dbfbe","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:17:22.000Z","msg":"「唔緊要&hellip;&hellip;」加普頓除低左副眼鏡，捽左捽眼，「OKAY。」<br />\n<br />\n我係儀器攞出已經調配好濃度既願望靈，再用個細盤裝起，遞到去法奇面前。<br />\n<br />\n法奇點左點頭，望住呢粒黃黃白白既願望靈&hellip;&hellip;有時小朋友天真無邪都未嘗唔係好事黎。<br />\n<br />\n「伯伯，哥哥，你地可唔可以應承我欸&hellip;&hellip;」<br />\n<br />\n「&hellip;&hellip;嗯？」<br />\n<br />\n「你地可唔可以繼續做多啲願望靈出黎呀？」<br />\n<br />\n我同加普頓都不約而同望向大家。我估佢既意思，應該係叫我地努力去實現其他人既願望。"},{"pid":"a67cf0cf55dc7bd9d2ad2acbc79185a9faffc3d2","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:20:39.000Z","msg":"「我有好多朋友都住係呢區，如果你地搵佢地既話，佢地一定願意架。」<br />\n<br />\n加普頓低左低頭，淺淺笑出聲。<br />\n<br />\n「我有啲朋友想做舞台劇演員、有啲想做畫家、有啲想做攝影師。 」<br />\n<br />\n「你地可唔可以幫幫佢地欸&hellip;&hellip;」法奇變得更加認真。<br />\n<br />\n「&hellip;&hellip;嗯。」<br />\n<br />\n「佢地比我更窮，佢地更加需要你地幫&hellip;&hellip;」<br />\n<br />\n「&hellip;&hellip;」<br />\n<br />\n「佢地唔會介意有冇副作用架，佢地唔介意出唔出到名，搵唔搵到好多錢，佢地做到佢地想做既野就得架啦&hellip;&hellip;」<br />\n<br />\n「&hellip;&hellip;」<br />\n<br />\n「佢地同我一樣。佢地爸爸媽媽都同佢地講，將來要讀好書，然後搵好多錢。但&hellip;&hellip;佢地一直都無機會做自己鍾意做既野，亦都無人支持。」<br />\n<br />\n我抬起頭黎。<br />\n<br />\n「我難得搵到機會上黎願望快車，我難得有你地既支持，所以我更加唔需要理會人地既眼光去實踐自己既願望，達成自己既理想。」<br />\n<br />\n「&hellip;&hellip;」<br />\n<br />\n「但佢地唔係呀。佢地&hellip;&hellip;無錯，佢地係有團火，但佢地好缺乏人地既支持&hellip;&hellip;」<br />\n<br />\n「&hellip;&hellip;」<br />\n<br />\n「求下你地去幫佢地欸&hellip;&hellip;」<br />\n<br />\n法奇低哂頭。<br />\n<br />\n「如果你地有時間既，求下你地都幫佢地欸。佢地唔係想要好多錢，佢地只係差一個機會去做自己想做既事咋&hellip;&hellip;」<br />\n<br />\n「&hellip;&hellip;嗯。」<br />\n<br />\n<br />\n<br />\n<br />\n<br />\n<br />\n我將願望快車駛到海邊，望住夕陽，再望住紅海。<br />\n<br />\n加普頓咔嚓咁開左罐汽水。"},{"pid":"fed57424536a103035a3ffd4c500b3f572dd7383","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:32:21.000Z","msg":"「做左第一個Case，覺得點呀？」加普頓問我。<br />\n<br />\n「OKAY啦&hellip;&hellip;」<br />\n<br />\n「&hellip;&hellip;但你個樣唔係好OKAY喎。」<br />\n<br />\n我望向加普頓，深深咁呼吸。<br />\n<br />\n「有時我諗，係咪我諗得太多。」<br />\n<br />\n「嗯？」<br />\n<br />\n「係呀。有時我諗返，係咪我將錢睇得太重。」<br />\n<br />\n「唔係既，我買罐汽水都要錢啦。我地出車都要錢啦。」<br />\n<br />\n「唔係咁樣。我&hellip;&hellip;我成日覺得我&hellip;&hellip;好似成日都用錢黎去衡量一樣野有無價值。」<br />\n<br />\n「&hellip;&hellip;」<br />\n<br />\n「好似頭先咁。我望住法奇個陣，我一路係到諗，如果我係佢既話，我一定唔會食願望靈。」<br />\n<br />\n「蛤&hellip;&hellip;點解？」<br />\n<br />\n「我都三十五歲人，生活唔可以無錢。」<br />\n<br />\n「我講遠啲，講返我十八歲個陣呀。我個陣都係咁諗。」我繼續講落去。<br />\n<br />\n加普頓繼續飲佢罐汽水。<br />\n<br />\n「我以前因為錢，我去呃自己，話俾人知我鍾意做會計、鍾意做政府官，因為呢啲工好搵錢，我想俾人覺得我有大志，我講出黎都會舒服啲。但更加多既係，我唔想俾人知道我想做科研，因為呢啲根本唔會搵到啲咩錢，講出黎一定俾人笑。<br />\n<br />\n去到去&hellip;&hellip;我講啲同錢有關既野，我先有勇氣去話俾人知我想做啲咩野。」<br />\n<br />\n「甚至掉返轉，賺唔到錢既理想就唔係理想&hellip;&hellip;」<br />\n<br />\n加普頓放低左罐汽水。<br />\n<br />\n「&hellip;&hellip;我仲係十四五歲個陣，我已經想做一個社工。」加普頓望住個紅海，再望返夕陽。<br />\n<br />\n「個時好多人都話，社工呢個唔係理想。因為社工除左同人吹水打牙較就係周圍走，你可以靠做社工搵啲咩錢&hellip;&hellip;」"},{"pid":"0a78adaf225382b83e5bbfeefc27e37a5b2b2a9f","tid":674007,"uid":102916,"like":0,"dislike":0,"score":0,"citedBy":0,"replyTime":"2018-05-22T11:49:27.000Z","msg":"「當然我唔會話錢唔重要，錢對我黎講都重要，但你要識得搵返個平衡點囉。<br />\n<br />\n我而家係南加州做緊副教授，好似講完都唔會少忽肉咁；但我以前做社工，我一樣捱得好辛苦，社工甚至係美國學士低薪榜首，好唔易捱。<br />\n<br />\n但我一樣做得好開心。因為我終於實踐到我既理想，我可以周圍走，周圍做輔導。但我唔係想講我有理想既就算無錢都好開心，因為個段日子我真係無錢，但生活就係需要錢。<br />\n<br />\n咁我而家好好彩，我可以做到我想做既野之餘，我都可以唔需要太為錢而擔慮。但&hellip;&hellip;只係好多人搵唔到個平衡點，一係太講錢而無理想，一係太講理想而無錢，所以生活過得咁痛苦。」<br />\n<br />\n海上面既滑浪客開始上返岸。<br />\n<br />\n「加普頓，以前我係讀商業法律；但我發現，原來淨係為左錢去堅持所謂既事，每一天都會好辛苦。<br />\n<br />\n我最後頂唔順，第二年轉返去藥物研究，我先開始覺得大學四年真係過得好快&hellip;&hellip;我轉系個一刻，係我人生最有勇氣既一刻。但我而家都做得好開心，雖然錢真係唔多&hellip;&hellip;」<br />\n<br />\n加普頓伸出佢既拳頭出黎。我望左望佢拳頭，碰左拳落去。<br />\n<br />\n「早啲休息啦，仲有其他參與者架&hellip;&hellip;」<br />\n<br />\n「嗯。」<br />\n<br />\n我望住離開既滑浪客，點左點頭。"}]}