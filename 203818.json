{"tid":203818,"cid":12,"subCid":0,"title":"[短故／愛情]我男朋友係人狼","createTime":"2017-04-16T14:44:24.000Z","updateTime":"2017-04-22T15:50:21.000Z","uid":51000,"like":4,"dislike":1,"uniUserReply":0,"replies":[{"pid":"954bf7173a7e3ff303622a368df25c4766cf0551","tid":203818,"uid":51000,"like":0,"dislike":0,"score":0,"citedBy":0,"replyTime":"2017-04-16T14:44:24.000Z","msg":"今日係我男友阿東生日，亦係我捉姦嘅日子。<br />\n<br />\n前幾日，阿東就同我講，話今晚要開OT，唔同我過生日。<br />\n<br />\n點知我無意中發現，今晚，佢訂咗酒店一間海景房，<br />\n證據確鑿，梗係「獨自去偷歡」啦。<br />\n<br />\n但如果我依加拆穿佢，佢一定會狡辯，<br />\n例如「有個朋友無信用卡，我幫佢訂房」。<br />\n<br />\n所以，捉姦要在床。<br />\n　　<br />\n<br />\n我偷偷跟住佢，睇住佢check-in上房。<br />\n<br />\n過咗半個鐘，果對姦夫淫婦應該調完情，除晒衫啦掛。<br />\n<br />\n我大力拍門，阿東慌張咁開門，呆咗：「點解妳喺度？」<br />\n<br />\n「呢句話應該我黎問。」我一手推開佢，衝入房搵淫婦。<br />\n<br />\n阿東急急腳跟住我，我知佢一定會講「妳聽我解釋」，<br />\n然後話自己係第一次，以後都唔會......<br />\n<br />\n點知佢拉住我：「妳快啲走啦！」<br />\n<br />\n叫我走？我指住佢個鼻：「你生日出軌，都敢叫我走？」<br />\n　　<br />\n<br />\n「妳睇下，今晚係月圓之夜。」<br />\n阿東指住露台外個月亮：「事到如今，我唯有講真相，我係一隻人狼，月圓之夜會變身。<br />\n妳諗下，每逢農曆十五，我係咪都唔約妳？」<br />\n<br />\n痴線，邊個記得農曆，<br />\n我揭穿佢：「咁你除晒衫，下半身圍住條毛巾，就係人狼打扮？」<br />\n<br />\n「咁我一陣要變狼，廢事撐爆啲衫。」<br />\n阿東個樣好苦惱：「平時我都鎖自己喺屋企變狼，今次諗住生日享受下啫。」<br />\n<br />\n阿東想拉我出門口，我先唔走，佢分明驚我搵出個淫婦。<br />\n　　<br />\n待續...<br />\n<br />\n<br />\nFB連載：<a href=\"https://www.Facebook.com/tomato0728chan\" data-sr-url=\"https://r.lihkg.com/link?u=https%3A%2F%2Fwww.Facebook.com%2Ftomato0728chan&d=YPabaHIeuUhgFn7y0hV32aMP9SZiTpIcsXSGftWU1%2BE%3D&h=f7371d67\" target=\"_blank\">https://www.Facebook.com/tomato0728chan</a>"},{"pid":"34d7115cca7d871d0096a6595299a77a257605f4","tid":203818,"uid":45194,"like":0,"dislike":0,"score":0,"citedBy":0,"replyTime":"2017-04-16T20:06:59.000Z","msg":"lm"},{"pid":"9627c06e11be3cac6df55d723db86347c6470f57","tid":203818,"uid":51000,"like":0,"dislike":0,"score":0,"citedBy":0,"replyTime":"2017-04-17T14:30:01.000Z","msg":"我同佢拉拉扯扯，突然間，我覺得佢手上毛茸茸。<br />\n<br />\n我低頭一望，先發現佢下半身已經變咗狼，<br />\n上半身好艱難咁講：「黎唔切啦，再唔走我會傷害你。」<br />\n<br />\n我嚇一跳，當時都諗住走，但停一停，諗一諗。<br />\n<br />\n佢係人狼，唔代表佢無出軌，唔代表間房無女人......或者女人狼。<br />\n<br />\n我仲未睇個衣櫃！一時間，嫉妒心戰勝咗恐懼，我撲向個衣櫃。<br />\n<br />\n打開衣櫃，空空如也。<br />\n<br />\n背後傳來一聲怒吼，一隻巨形哈士奇向我撲來，我嚇暈咗。<br />\n　　<br />\n<br />\n醒番果陣，我係臭醒嘅。<br />\n<br />\n阿東瞓喺我隔離，而我地身邊有一堆穢物，似乎係排泄物同嘔吐物嘅混合。<br />\n<br />\n我即刻搖醒阿東：「衰佬，做乜搞到我咁污漕？」<br />\n<br />\n阿東翻白眼：「妳為咗捉姦，纏住隻人狼唔肯走，無咬死妳妳應該偷笑。」<br />\n<br />\n有啲道理，咁點解我無事？<br />\n我突然明白：「係咪你對我嘅愛，戰勝咗獸性？所以你已經唔再係人狼？」<br />\n<br />\n「尋晚我撲上黎，諗住咬妳，點知妳嚇到失禁，搞到我成面都係......跟住我就嘔，嘔到暈咗。」<br />\n<br />\n呢個講法真係好唔浪漫，我皺眉：「乜人狼都會嘔？」<br />\n<br />\n「喂，如果妳諗住食飯，一啖咬落去變咗食屎，妳會唔會嘔？」<br />\n　　<br />\n<br />\n好啦，我地唔再討論啲核突問題，比多啲清潔費，就開始討論我地嘅未來。<br />\n<br />\n「你個人狼病，有無得醫？」<br />\n唔通下半世，都每個月變一次狼咩？<br />\n<br />\n阿東猶豫咗一陣：「我搵過一個名醫，話可以令我唔再發作，但醫藥費好貴。」<br />\n<br />\n我好緊張：「貴都要畀架。」<br />\n<br />\n阿東嘆氣：「咁我拎份首期去醫病？妳寧願嫁畀有樓嘅人狼，定無樓嘅男人？」<br />\n<br />\n佢又講得岩，人狼都係一個月變一晚啫，樓係日日都要住架。<br />\n<br />\n一講起錢，我地兩個都無辦法，唯有得過且過。<br />\n<br />\n不過，之後阿東每次變人狼，我都會陪住佢，<br />\n可能觀察得多，會諗到辦法呢。<br />\n<br />\n待續..."},{"pid":"af32c798d866c8b7fd4711ca255c86c6205d4799","tid":203818,"uid":6811,"like":0,"dislike":0,"score":0,"citedBy":0,"replyTime":"2017-04-17T14:34:23.000Z","msg":"幾得意咁喎<img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" />"},{"pid":"8539adcf0d875463184b4580144ccbf44cbd0cb1","tid":203818,"uid":72708,"like":0,"dislike":0,"score":0,"citedBy":0,"replyTime":"2017-04-17T16:59:49.000Z","msg":"lm"},{"pid":"9ea6af1b3d9bbc0761db52e7459822267883e04c","tid":203818,"uid":51000,"like":0,"dislike":0,"score":0,"citedBy":0,"replyTime":"2017-04-18T14:27:14.000Z","msg":"我開始發現，只要餵飽咗佢，佢就唔會咬人。<br />\n<br />\n於是每次，我都預早綁住阿東先，等佢變成狼，再餵一堆生肉。<br />\n<br />\n到佢食飽，我就可以放開佢、摸下佢、同佢自拍。<br />\n<br />\n有一次，我唔小心擺咗一張自拍上網，<br />\n點知一堆人留言：「妳養咗隻哈士奇？好大隻，好可愛啊！」<br />\n<br />\n我鬆一口氣，好彩大家都先入為主，唔會覺得，香港室外有隻狼。<br />\n　　<br />\n<br />\n上次呃咗咁多Like，我食髓知味，等阿東再變狼果陣，我開始講啲簡單指令。<br />\n<br />\n佢雖然有獸性，但骨子裡始終係人，聽人話都聽得幾好。<br />\n<br />\n轉圈圈、簡單數學、擺下pose，完全無難度。<br />\n<br />\n我幫佢拍片擺上網，呢隻「聰明哈士奇」好快紅咗，好多人催我擺新片。<br />\n<br />\n待續..."},{"pid":"71332588898ebccdfe88a206faf4d990716eaea9","tid":203818,"uid":2917,"like":0,"dislike":0,"score":0,"citedBy":0,"replyTime":"2017-04-19T16:51:36.000Z","msg":"lm<img src=\"/assets/faces/normal/tongue.gif\" class=\"hkgmoji\" /> <img src=\"/assets/faces/normal/tongue.gif\" class=\"hkgmoji\" /> <img src=\"/assets/faces/normal/tongue.gif\" class=\"hkgmoji\" />"},{"pid":"494a22c87b3e85301e6322959dc07f6373766250","tid":203818,"uid":51000,"like":0,"dislike":0,"score":0,"citedBy":0,"replyTime":"2017-04-20T03:51:10.000Z","msg":"我從來都無獲得過咁多關注，自此之後，每個月農曆十五，就成為我最期待嘅一日。<br />\n<br />\n我會準備好題材，喺果一晚儘量幫佢拍片影相，仲出埋明信片、寫真。<br />\n　　<br />\n<br />\n阿東初時不滿，但隨住名氣帶來嘅，就係錢。<br />\n<br />\n為咗安撫阿東，「聰明哈士奇」所有收入，我都交晒畀佢，始終佢先係果隻「哈士奇」嘛。<br />\n<br />\n我享受嘅，係果種被關注嘅感覺，<br />\n出街都有陌生人同我打招呼：「妳隻狗狗好聰明！我好鍾意睇妳啲片。」<br />\n<br />\n我無比慶幸，我有一個人狼男朋友。<br />\n　　<br />\n<br />\n直到有一晚，農曆十五，阿東請我去當日果間酒店，話有個驚喜畀我。<br />\n<br />\n待續..."},{"pid":"dc381c440926acd05d987b01ed5539e57ffb4269","tid":203818,"uid":11873,"like":0,"dislike":0,"score":0,"citedBy":0,"replyTime":"2017-04-21T17:33:02.000Z","msg":"<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"e3168feeefae74ca056ba3f053f663c9fa9962a4","tid":203818,"uid":32583,"like":0,"dislike":0,"score":0,"citedBy":0,"replyTime":"2017-04-22T03:35:52.000Z","msg":"推"},{"pid":"135e9cb756179953a76145d6e60c36d756ea58d0","tid":203818,"uid":5232,"like":0,"dislike":0,"score":0,"citedBy":0,"replyTime":"2017-04-22T03:43:00.000Z","msg":"痴線故<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /><br />\n<br />\n推 <img src=\"/assets/faces/normal/agree.gif\" class=\"hkgmoji\" />"},{"pid":"cd98e7448668750f2cb67e659b609b0cf5d4c014","tid":203818,"uid":61105,"like":0,"dislike":0,"score":0,"citedBy":0,"replyTime":"2017-04-22T03:47:26.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"2ac0065a5c27c4a500f1ce9f4948dcfbd117509c","tid":203818,"uid":51000,"like":0,"dislike":0,"score":0,"citedBy":0,"replyTime":"2017-04-22T15:50:21.000Z","msg":"直到有一晚，農曆十五，阿東請我去當日果間酒店，話有個驚喜畀我。<br />\n<br />\n我以為佢諗到拍新片嘅題材，點知佢好興奮咁講：「我已經醫番好啦！」<br />\n<br />\n「醫番好乜野？」我反應唔切。<br />\n<br />\n「多得妳搞『聰明哈士奇』，我儲夠醫藥費，偷偷打針食藥，醫生話我已經好番，以後都唔會變人狼！」<br />\n<br />\n以後......都唔會？<br />\n<br />\n「我就係想畀個驚喜妳，我變番正常人，妳肯唔肯嫁畀我？」<br />\n阿東跪低，手上拎住隻戒指。<br />\n　　<br />\n<br />\n我望一望個鐘，平時呢個時候，佢應該變咗人狼。<br />\n<br />\n我忍唔住問：「咁我點同粉絲交代，隻『聰明哈士奇』去咗邊？」<br />\n<br />\n阿東隨便答：「咪話死咗囉。」<br />\n<br />\n「死死死，你咁無愛心架！」<br />\n<br />\n阿東唔係好明：「我對邊個無愛心？我自己？」<br />\n<br />\n我解釋唔到我嘅憤怒，但一諗到，從此我無「聰明哈士奇」，無人會再留意我，我會變番一個普通OL番工放工......<br />\n<br />\n我望咗阿東一晚，佢都無變人狼。<br />\n　　<br />\n<br />\n第二日，我同阿東提出分手，話因為佢醫病前無通知我，覺得佢唔重視我。<br />\n<br />\n我終於意識到，我愛嘅唔係阿東，而係人狼阿東。<br />\n<br />\n或者，係果個好多人留意嘅「聰明哈士奇」女主人。<br />\n<br />\n－完－<br />\n　　<br />\n<br />\n人狼故就此結束，fb上仲有其他故仔，希望大家鍾意<img src=\"/assets/faces/normal/smile.gif\" class=\"hkgmoji\" /><br />\n為咗唔畀禮金，我打瘸咗女朋友隻腳：<a href=\"https://goo.gl/eibvpl\" data-sr-url=\"https://r.lihkg.com/link?u=https%3A%2F%2Fgoo.gl%2Feibvpl&d=YPabaHIeuUhgFn7y0hV32aMP9SZiTpIcsXSGftWU1%2BE%3D&h=d0ae822d\" target=\"_blank\">https://goo.gl/eibvpl</a><br />\n作為一盞神燈，我遇到個港女：<a href=\"https://goo.gl/j0wlD6\" data-sr-url=\"https://r.lihkg.com/link?u=https%3A%2F%2Fgoo.gl%2Fj0wlD6&d=YPabaHIeuUhgFn7y0hV32aMP9SZiTpIcsXSGftWU1%2BE%3D&h=757d51ac\" target=\"_blank\">https://goo.gl/j0wlD6</a>"}]}