{"tid":1453138,"cid":5,"subCid":0,"title":"【前線同我入嚟】811銅鑼灣策略嚴重失敗！！！！","createTime":"2019-08-12T03:22:28.000Z","updateTime":"2019-08-12T05:04:42.000Z","uid":280488,"like":6,"dislike":0,"uniUserReply":4,"replies":[{"pid":"1484062303596103c0037ba4ea035f16e208fa90","tid":1453138,"uid":280488,"like":0,"dislike":0,"score":0,"citedBy":0,"replyTime":"2019-08-12T03:22:28.000Z","msg":"尋日4點同一批人離開維園，話去塞紅隧，點知跟得慢，被人甩咗，一班人十個都唔夠，企喺尖沙咀地鐵站，然後等到另一班車到多幾個，就過去尖東，諗住行過去紅隧口。行到一半，有人喺TG見話已塞完散了，咁成班人就傾去邊度好，然後決定返銅鑼灣。返到去，不斷有人叫大家去北角，話自己點都會去，無其他人support都會去。<br />\n<br />\n然後搞咗一大輪，又有個着白衫嘅阿伯好似好打得咁，喺咁教路話應該點打點打，最記得佢話唔好一齊，要分開打，入內街打，拉長戰線，我O晒嘴，咩邏輯，已經覺得好伏。然後又有阿叔係咁吹風話要快啲過去，已經無晒差佬，得啲福建幫，擺明睇中前線想過去攞返個主權嘅心態，係咁氹人過去。前線話，唔通政權出黑社會，我哋就要驚？<br />\n<br />\n6點一班人就吹雞過北角，目測只有30人唔夠，去到炮台山，有啲好好嘅市民從北角方向行過嚟，話畀大家知前面有狗，大家就決定返銅鑼灣，但啲狗一早已經喺天后一帶橫街守住，頭一批人走得快，但最後有兩個跑得慢落了單，被防暴拉咗，仲有四個走咗入電氣道，好彩有記者頂住，啲防暴睇唔到佢哋，希望佢哋走得甩，唉。而頭先口痕猛咁叫人北角果幾個大叔同阿伯，就失晒踪，無再出現過，正賤老！<br />\n<br />\n返到銅鑼灣，有三批人小組討論梗之後做咩去邊度，圍過去聽，三組都係不斷傾，有人建議A，又立即被人ban，然後又要再傾過，來來去去傾咗好耐完全無答案，當中仲不停有人動手想打交，好彩都畀人勸住咗。由7點到9:30完全無結論，而且開始有人捉鬼，有人屌班勇武，有班勇武9點閃咗，話以後唔會再出嚟，等啲和理非自己食催淚彈。佢哋走之前丟低咗啲竹支，用水洗走咗自己指模，唔知會唔會係之後畀死黑警用咗嚟插贓嫁禍果啲竹。<br />\n<br />\n後來扮差佬果啲便衣打人捉人，我就明白點解今日咁撚混亂，以往打遊擊好快決定到，今日就係磨到一個點，完全嘥時間，而且每group人都有人咩都反，好奇怪，呢啲人咩都反對令提出建議嘅人好躁，有幾位講講下被人激走左。無大台係好，但係咁樣太易被人滲入搞鬼。無意捉鬼，雖然的確有鬼，但有啲人行為怪異，影響前線，影響軍心，激走有心討論同做嘢嘅人，就好可疑。果班係咁要人去北角嘅人，之後一個都無再出現，我好想打人，因為咁就被人捉咗幾個手足，呢啲阿叔阿伯賤老，真係要落地獄。<br />\n<br />\n話就話無大台啫，但基本通訊同資訊都要做好架，成日一班人出發，但又唔知會後面啲人，後面果啲一係唔知要行，一係行咗唔知去邊做啲咩，最後得幾十人去，做到啲咩？果啲帶頭話去嘅，自己又唔留意有冇人跟住自己，得廿個人，做乜撚嘢啊，乜鳩都做唔到啊。<br />\n<br />\n無溝通，無知會，每次做一個action，組一個小隊，小隊人數有幾多，要邊一類人，例如要跑得快，要紥RB紥得快，要打得，要識擲嘢，可唔可以講一聲先？完全無割席之意，只係想大家重整一下前線策略，其實好多人都只係跟，唔係好會make decision，所以有幾個掌握足夠資訊嘅先畀出一啲方案大家再揀，果啲乜都反但又講唔出合理理由嘅就咪撚再理，當然亦唔好下下覺得人哋係鬼，有理據嘅就討論。以今日為例，果幾個係咁ban人嘅，走去每一個討論小組去破壞討論，大家若再見到類似嘅情況可以跟一跟佢行多幾轉，留心聽下佢講嘅嘢，同埋係咪刻意挑釁帶領討論嘅人嘅情緒。<br />\n<br />\n重申一次，不割蓆不分化，但要重整策略，每次行動要清晰，唔好咁容易畀啲茂利帶住自己走。"},{"pid":"08d51810bf0bf858c7e4d80320f29e48fc74e15a","tid":1453138,"uid":3326,"like":0,"dislike":0,"score":0,"citedBy":0,"replyTime":"2019-08-12T03:38:51.000Z","msg":"push"},{"pid":"7e583baebb8ef50b28e6e53790b2fa72abcada09","tid":1453138,"uid":280488,"like":0,"dislike":0,"score":0,"citedBy":0,"replyTime":"2019-08-12T04:57:04.000Z","msg":"自推"},{"pid":"9bbed00b69c155a90d31eb3a480f89f7111e8b24","tid":1453138,"uid":280488,"like":0,"dislike":0,"score":0,"citedBy":0,"replyTime":"2019-08-12T04:57:16.000Z","msg":"再自推"},{"pid":"3c927804eb729d254f0e6a710f49812f1f40fa90","tid":1453138,"uid":280488,"like":0,"dislike":0,"score":0,"citedBy":0,"replyTime":"2019-08-12T04:57:26.000Z","msg":"再再再自推"},{"pid":"1e5291a433525d33b5ff1d413f7d82eefeaecdb1","tid":1453138,"uid":280488,"like":0,"dislike":0,"score":0,"citedBy":0,"replyTime":"2019-08-12T04:57:54.000Z","msg":"立即重整策略！！！！！！"},{"pid":"d069f0b8321a987752349281303cebdae2df3eaa","tid":1453138,"uid":235535,"like":0,"dislike":0,"score":0,"citedBy":0,"replyTime":"2019-08-12T04:59:01.000Z","msg":"721811"},{"pid":"06d20287865e6e4794cff88e7870e459d528f9a6","tid":1453138,"uid":280488,"like":0,"dislike":0,"score":0,"citedBy":0,"replyTime":"2019-08-12T04:59:34.000Z","msg":"721 811"},{"pid":"456fc2b1796f072fe58f1beb228a9b5e5c9ab66e","tid":1453138,"uid":39277,"like":0,"dislike":0,"score":0,"citedBy":0,"replyTime":"2019-08-12T05:04:42.000Z","msg":"其實前線出咗嚟咁耐<br />\n應該都有啲互相識得啩"}]}