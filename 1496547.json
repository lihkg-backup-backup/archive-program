{"tid":1496547,"cid":1,"subCid":0,"title":"好多野，你諗唔明，時間都迫你明","createTime":"2019-08-22T14:42:21.000Z","updateTime":"2019-08-22T14:42:21.000Z","uid":58316,"like":0,"dislike":0,"uniUserReply":1,"replies":[{"pid":"28b0cb3da1c46f15d66aa3e36325ce8eba0cb8f3","tid":1496547,"uid":58316,"like":0,"dislike":0,"score":0,"citedBy":0,"replyTime":"2019-08-22T14:42:21.000Z","msg":"你唔面對<br />\n時間都迫你面對<br />\n成日覺得<br />\n自己唔配做d咩<br />\n都冇話配唔配<br />\n配又點<br />\n唔配又點<br />\n你冇條件<br />\n無論你做咩<br />\n都係錯<br />\n都俾人抽秤<br />\n默默付出<br />\n都唔及d人有條件<br />\n就咁坐係度<br />\n更加唔好講<br />\n好多有條件既人<br />\n同你一樣咁努力<br />\n甚至努力過你<br />\n但起碼人地<br />\n有得抖<br />\n有退路<br />\n你就註定<br />\n一生一世<br />\n得個捱字<br />\n成日好想<br />\n將自己reduce到<br />\n一個好單一<br />\n電視d罐頭角色咁<br />\n得一面<br />\n咁就唔使煩<br />\n有時唔係話<br />\n要懶特別<br />\n甚至係出面<br />\n粒聲唔出<br />\n將自己包裝成<br />\n呢種悶人<br />\n單面人<br />\n因為講真<br />\n呢個世界<br />\n一切都係條件<br />\n你打份垃圾工<br />\n你矮<br />\n你樣唔得<br />\n突出<br />\n盞乞人憎<br />\n你諗下<br />\n就算d藝人歌手<br />\n身光頸靚<br />\n都俾人噓到<br />\n一棟都冇<br />\n更何況我呢d<br />\n多餘出黎既人<br />\n不過出面係點<br />\n一件事<br />\n自己知自己事<br />\n就好似<br />\n我每晚上黎<br />\n打廢話<br />\n好多野<br />\n自己心裏面明<br />\n就算<br />\n上黎講呢d野<br />\n只係為左<br />\n唔好屈死<br />\n聽朝落街<br />\n拍咭入閘個下<br />\n自己就唔再係自己<br />\n係人眼中<br />\n只係老鼠曱甴<br />\n連廢青都談唔上<br />\n不過咁仲好<br />\n唔使交代d咩<br />\n情願人當你<br />\n垃圾一舊<br />\n做完野就走<br />\n費事交代咁多<br />\n細個個陣<br />\n成日覺得<br />\n個世界唔明自己<br />\n一臉委屈<br />\n大個個陣<br />\n成日覺得<br />\n自己太温室<br />\n係自己適應世界<br />\n唔係世界適應自己<br />\n到而家<br />\n咩都唔信<br />\n連自己都唔信<br />\n只信現實<br />\n或者咁講<br />\n你唔行<br />\n時間都迫你行<br />\n又或者咁講<br />\n唔需要世界明我<br />\n亦冇可能再扮傻<br />\n對外<br />\n我係70億份之一<br />\n打垃圾工<br />\n冇背景冇樣冇身高<br />\n對內<br />\n我就係我<br />\n我只能夠係我<br />\n不過都係個句<br />\n無論我跟人行<br />\n定自己一個行<br />\n到頭來<br />\n其實都只係<br />\n跟住時間行"}]}