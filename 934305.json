{"tid":934305,"cid":12,"subCid":0,"title":"«堅道·般咸道交界»","createTime":"2018-12-09T07:25:55.000Z","updateTime":"2018-12-09T10:34:18.000Z","uid":216483,"like":3,"dislike":0,"uniUserReply":2,"replies":[{"pid":"c588494b306339917fe3236ba55236df330e101c","tid":934305,"uid":216483,"like":0,"dislike":0,"score":0,"citedBy":0,"replyTime":"2018-12-09T07:25:55.000Z","msg":"小弟第一次寫故, 故事內容係關於我在西半山兩條連接在一起的街道-堅道及般咸道生活的故事, 會不時有插敘, 穿梭以前同現在; 寫作手法係走輕鬆幽默路線, 故仔當中會講吓自己對唔同事物的嘅睇法或者係一啲知識。希望咁多位多多指教, 謝謝。<br />\n<br />\n<strong>第一章:</strong><br />\n&ldquo;豫苑有落,唔該&rdquo;, 司機揚一揚手, 小巴便在不遠處停下, 乘客如貫而落。呢架28號小巴, 來往碧瑤灣至銅鑼灣,未有&rdquo;地鐵&rdquo;西港島線時, 係薄扶林居民向&rdquo;東&rdquo;走既其中一條重要路線。入夜後既堅道, 總係帶著一份優雅, 恬適的氣氛, classy and elegant, put it in this way。<br />\n<br />\n&ldquo;寧養臺有落,唔該&rdquo;, 我喚道, 帶著疲憊身軀既我緩緩走落小巴, 走向屋企大閘, 樓下既看更見到我就講一句, 又打完波返黎呀, 朱生? 係呀, 今晚打比賽呀! 我道, 便快快走向升降機上樓。星期日既晚上, 樓下雖然係般咸道, 但都係特別靜。星期一唔駛返工咩, 個個都返晒屋企休息。我都係, 但起碼我做緊既野係我鍾意, Monday Blue 既感覺無咁嚴重。我係做咩既? 說來話長, 之後慢慢再同大家講。沖完涼,  我走向儲物房既一個桃木櫃, 開出抽屜, 一行行排列整齊,啡色的圓條狀物,長短不一, 粗幼不一, 顏色深淺不一, 出現在我眼前。我俯頭往前深呼吸幾下, 係茶葉, 朱古力,定係泥土味? No, no, no, 係幾樣混合埋既味道。每當嚐到呢個味道, 我個腦會浮現到幾個世界名政治家既影像:邱吉爾, 哲古華拉,卡斯特羅; 無錯,係雪茄, 古巴雪茄。 我攞起我最常食既一款, Partagas Serie D No.4。藍藍的火光從燃氣罐中&rdquo;呼呼&rdquo;噴出, 徐徐把雪茄尾部點燃起黎, 由外圈到內層, 漸漸亮出燦爛的金黃色。坐在露台既木製搖椅,俯瞰樓下的般咸道, 稀疏的車輛不斷穿梭來往。<br />\n<br />\n食雪茄配咩飲好呢? 我地睇電視成日見到係配紅酒, 我試過一次, 唔work; 因為本身食雪茄會令口腔有酸味, 紅酒又係酸,唔夾。介紹番, 我會配汽水或黑啤, 汽水既甜味或者黑啤既順滑同雪茄既濃味幾襯, 所有我個雪櫃會keep住有大量Guinness. 食No.4 既時間唔算太長, 1個小時多啲, 唔算太長, 聽住Danny Chan 既歌曲, 係一種享受。<br />\n<br />\nDanny Chan 既歌喺夜晚聽, 係特別有感覺, 優雅既旋律, 唯美既歌詞, 佢用真摰既感情訴說每一個故事。佢係香港第一個被稱為&rdquo;偶像&rdquo;既歌手, 一個有貴氣的皇子, 音樂才華洋溢。可惜我唔係出生在嗰個年代, 80年代, 香港樂壇既盛世, 亦係香港經濟頂峯, 社會最美好既年代。點解人會成日嚮往以前呢? 成日話以前好過而家? 隨咗以前可能真係好啲之外, 另外一個原因係人腦會將唔開心既回憶自動刪除, 所以可能會覺得以前好啲,以前開心啲。But in terms of local music industry, 80年代係頂峯應該無咩人會異議。起碼迄今為止, 未再有一個達到Danny Chan級數既歌手出現。<br />\n<br />\n吞雲吐霧, 一吸一呼. 腦筋放鬆了, 思緒增添了。我在呢區住過兩次, 第一次係廿幾年前, 我還是黃毛小子的時候, 那時我的身份是學生。在般咸道活動多數係深夜時份, 一係來回禮賓府方向跑步,一係去麥當勞食宵夜。當時完全無細心留意呢度附近環境, 更唔好講呢度既住宅。畢業後諗都無諗過之後會再係呢度住, 係以前既回憶令我想再返黎生活,  因為在呢度既幾年學生生活改變咗我,令我眼界擴闊, 令我建立一套畢生受用的價值觀。老套d講, from a teenager to an adult, from a boy to a man. <br />\n<br />\n想起在不足半年, 便要離開呢個住咗10年既地方, 心情有些沉重, 但呢個係我30歲時定下的目標, 一定要達到。"},{"pid":"f33bce6bedfc355c6a45163daf34c74d03e9ff1c","tid":934305,"uid":204887,"like":2,"dislike":0,"score":2,"citedBy":1,"replyTime":"2018-12-09T07:38:29.000Z","msg":"Lm 我鐘意搭23號多過28號<br />\n過28號行堅尼地道同落大館條斜路時都真係幾爽<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"e54568369c9e04bf15badc74b451610037231c5b","tid":934305,"uid":216483,"like":0,"dislike":0,"score":0,"citedBy":0,"replyTime":"2018-12-09T10:28:29.000Z","msg":"<strong>第二章:</strong><br />\n&ldquo;榮少, 咁早呀, 而家11點喳噃。&rdquo;。<br />\n&rdquo;係呀, 一陣要車囡囡去兜風呀嘛, 我架車係咪攞得啦? Doctor Chu。&ldquo;<br />\n&ldquo;啱啱攪掂啦, 你又唔係唔知你部細牛幾難搞, 換少少零件又要訂原廠野, 喺意大利飛過黎, 一個禮拜差唔多啦。我見同你老友, 即刻整咗你部車先, 你睇吓, 啲911, 650S 擺晒喺度都未郁過。By the way, at this moment, I am 朱師傅。&rdquo;<br />\n&ldquo;Okok, 朱 --- 師傅, 知你做得野啦, 一陣醒多幾個客仔俾你, 我啲friend 黎架, 俾個discount佢地喎。 &rdquo;<br />\n&ldquo;無問題, 榮少叫到, 送個水晶鍍鏌又點話!&rdquo; 呢個榮少, 正宗少爺仔, 喺老豆間上司公司做, 不過唔係行行企企嗰款, 好叻仔, 搞幾個projects 幫公司賺唔少錢, 呢架細牛係佢上次傾掂咗單大生意, 佢老豆送俾佢做獎勵。車庫仲有啲大牛, 458 喺度鋪塵。<br />\n&ldquo; Jack, 幫幫手揸榮少架細牛出黎。&rdquo; &ldquo;No problem.&rdquo;, Jack 道。Jack 係我其中一個partner.<br />\n&ldquo; 嗱,榮少,睇睇部車, 睇吓個拉花係咪你想要嗰款。另外個風隔, 偈油隔同pair 尾胎都換咗, 米芝蓮用晒, 幫你換咗對派拉利; Pair 前胎仲用得, 下次黎保養先換啦。&rdquo;<br />\n&ldquo;掂啦, 就係我要個拉花。Total幾多?&rdquo;<br />\n&ldquo;齊頭15,000 啦。&rdquo;<br />\n&ldquo;照舊碌卡。係喎, 聽講你就黎唔做, 咁呢間車房點呀? 你知啦, 堅道得你呢間車房, 幫襯咗咁多年, 又近我屋企。&rdquo;<br />\n&ldquo;放心, 我唔做啫, 我班partners會繼續做。繼續幫襯我地喎。&rdquo;<br />\n&ldquo;無問題, 你真係走之前講聲, 我同你farewell; 我走先啦。&rdquo; <br />\n&ldquo; 呼~~~呼~~~&rdquo; 隨著低沉厚實的引擎聲, 榮少架細牛便沿堅道直奔向薄扶林, 疾走幾秒後,消失得無影無踪。<br />\n無錯, 我呢間車房, 真係呢頭唯一一間, 附近最近嗰間都要去到堅尼地城。有啲朋友問我, 堅道咁貴租, 開車房有冇錢賺。有冇錢賺呢個問題, 睇你係點sell 同埋有咩客源架唧。我地嘅客人多數都住附近,揸靚車,車價閒閒地百零二百萬, 整車唔會慳, 所有零件都用原廠同頂級, 我地每項維修項目同價錢都列得清清楚楚, 所以客人都幫襯得好安心。另外, 我地個selling point 係我地concierge service. 咩話, 車房都有concierge service? 無錯, 啲客人黎得我地到整車, 想食雪茄? 我地有。想食Parma Ham?我地有。想飲Champagne? 我地都有。我地係同客戶develop 一個friendship, 所以d 客有時咁啱經過都會入黎吹吓水, 上至天文, 下至地理, 咩都傾得一餐。<br />\n至於我揸咩車? 我有兩架車, 一架M4棍波同一架G Class 棍波。始終棍波車都係講求人車合一, 作為一個車房東主, 無理由唔揸棍波掛? 不過我都唔駛成日揸, 我屋企行番黎返工, 15分鐘都唔駛, 所以多數揸車都係for leisure purpose, 出去同friend 食飯或者出去車聚吓。"},{"pid":"cbdf464792b1b0066bc8761f3f7eda9455620572","tid":934305,"uid":216483,"like":0,"dislike":0,"score":0,"quote":{"pid":"f33bce6bedfc355c6a45163daf34c74d03e9ff1c","tid":934305,"uid":204887,"like":2,"dislike":0,"score":2,"citedBy":1,"replyTime":"2018-12-09T07:38:29.000Z","msg":"Lm 我鐘意搭23號多過28號<br />\n過28號行堅尼地道同落大館條斜路時都真係幾爽<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},"citedBy":0,"replyTime":"2018-12-09T10:34:18.000Z","msg":"搭23行羅便臣道<img src=\"/assets/faces/normal/agree.gif\" class=\"hkgmoji\" />"}]}