{"tid":21835,"cid":5,"subCid":0,"title":"梁天琦自嘲「廢」 認同有時要和理非集會","createTime":"2016-12-04T05:47:32.000Z","updateTime":"2016-12-04T05:47:32.000Z","uid":48093,"like":0,"dislike":0,"uniUserReply":0,"replies":[{"pid":"6e7c2c77166cbeeff982f6dc9985f7b06dad3eab","tid":21835,"uid":48093,"like":0,"dislike":0,"score":0,"citedBy":0,"replyTime":"2016-12-04T05:47:32.000Z","msg":"<img src=\"http://static.apple.nextmedia.com/images/e-paper/20161204/large/1480829528_aaed.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20161204%2Flarge%2F1480829528_aaed.jpg&h=1d29408f&s={SIZE}\" /><br />\n<br />\n《Now新聞台》今日繼續播出本土民主前線梁天琦專訪，梁談到9月參加立法會選舉時，被選舉主任裁定提名無效，對他的打擊大，「望住其他人做到，自己做唔到嘅感受其實係差，選舉係政治利益嘅分配，難免會有衝突，好多是非，我係好討厭呢啲嘢」。<br />\n<br />\n他又說，現階段繼續勇武抗爭，或每次行動都務求必定要有一個成果，去到最激烈，得到最大的聲響，他們所付出的代價都非常大。梁天琦表示，雖未想到勇武抗爭的出路，但不認為是已走到盡頭，並說和理非非的集會有時是有必要，「我哋有一啲時候係應該要因時制宜，首先我哋要聚咗人氣，滾大咗我哋個民意先，咁呢啲時候，我哋就要用比較和理非非式嘅集會，所以你話係咪走盡咗？我又唔覺」。他說在某一個時機，將來再有大型抗爭運動時，仍然需要勇武抗爭或自我保護。<br />\n<br />\n梁天琦坦言，現時不想外出，會疑神疑鬼，「會好多陰謀論去諗，精神壓力會幾大」，又感嘆政治生命短暫，如他僅不足一年，猶如煙花，「我覺得自己仲係好廢，好多時候都係得個噏字，而無真係好堅實理論基礎喺後面，所以我先選擇要去讀書」。<br />\n<br />\n他打算明年初會到美國哈佛大學當研究員，比較台灣及香港的本土運動，亦已報讀碩士課程，充實自己，現時正等候取錄結果，亦計劃將自己的政治主張，透過研究及寫文章宣揚開去。"}]}