{"tid":1277698,"cid":5,"subCid":0,"title":"［真人真事］香港、台灣，但願前程均安好。","createTime":"2019-07-02T08:58:38.000Z","updateTime":"2019-07-04T03:19:00.000Z","uid":1863,"like":8,"dislike":0,"uniUserReply":2,"replies":[{"pid":"8f1ada4c626ca4fe5928dc7e6402118226994539","tid":1277698,"uid":1863,"like":0,"dislike":0,"score":0,"citedBy":0,"replyTime":"2019-07-02T08:58:38.000Z","msg":"話說小弟係一個喺台灣讀書嘅香港僑生，當年反國教、雨傘都有出過黎，甚至亦有策動過罷課。<br />\n<br />\n今時今日香港國難當前，只相距一個海峽嘅台灣自然唔難知道我地嘅現況，只可惜我仍然因爲學業而唔能夠返黎幫手，就著呢點，我想同大家講聲對唔住。<br />\n<br />\n話說係上個星期，台灣媒體開始大肆宣傳香港人抗爭嘅情況、理念。<br />\n<br />\n我身邊唔少台灣人都開始關注呢件事、甚至我嘅室友都開始半放棄期末考同我一齊睇直播、處理文宣嘅事宜，可想而知佢地亦深深感受到我地嘅憤怒、無奈，亦開始為台灣嘅未來再度反思。<br />\n<br />\n但最令我感動嘅，居然係一個台灣車房佬嘅一支煙。<br />\n<br />\n呢個係台灣被稱為&quot;黑手&quot;嘅行業，好大部分都俾呢個社會Underrated，傳統印象都會覺得佢地係車房仔、藍領，不如一眾律師、醫生咁高尚，但巧合地，我都係讀汽車工程嘅一員。<br />\n<br />\n當我入到車房，一個雙手黑漆漆嘅中年男人就問有咩可以幫到我。<br />\n<br />\n「老闆，麻煩幫我換一下機油和齒輪油。」<br />\n<br />\n「咦？聽你口音不像台灣人耶，你哪裡來的啊？」<br />\n<br />\n「我是香港人，過來台灣讀書的。」<br />\n<br />\n本來以為老闆都係問下我點解過黎台灣讀書、讀咩之類無乜營養嘅對話，但我勢估唔到佢居然開口問我關於69、612、反送中嘅嘢。對話過程中，亦唔難發現佢除咗有用眼同耳去接觸資訊之外，亦有用個腦去分析。<br />\n<br />\n機油、齒輪油好快就換完，而250蚊台幣亦隨即遞到佢手上。<br />\n<br />\n點知，佢收完啲錢落收銀機之後，佢叫我唔好走住。<br />\n<br />\n「少年仔，我們台灣人可能幫不上甚麼忙，也許我能做的就只有為你擋跟煙了。」<br />\n<br />\n佢拎起一支紅萬俾我，亦幫我點著咗呢一支煙。我同佢兩個望住個天，一齊思考住各人嘅家鄉分別嘅未來會係點。<br />\n<br />\n我呼出最後一口煙，將煙頭捽落去煙灰缸入面，留低咗一句。<br />\n<br />\n「別讓台灣成為下一個香港。」我衷心地說道。<br />\n<br />\n「香港人，加油。」佢都衷心地說道。<br />\n<br />\n仗義每多屠狗輩，香港、台灣，但願前程均安好。"},{"pid":"670b94d8ed08c4662bdcb10534c35d1130f02b7a","tid":1277698,"uid":167634,"like":2,"dislike":0,"score":2,"citedBy":0,"replyTime":"2019-07-04T03:19:00.000Z","msg":"<span style=\"font-size: xx-large;\"><span style=\"color: red;\">我有野講</span></span><br />\n<br />\n［文宣戰對準台灣］蔡英文要做多d助攻<br />\n<a href=\"https://lih.kg/1282101\" data-auto-link target=\"_blank\">https://lih.kg/1282101</a><br />\n- 分享自 LIHKG 討論區"}]}