{"tid":1472077,"cid":5,"subCid":0,"title":"同淺藍老母對話","createTime":"2019-08-14T12:42:44.000Z","updateTime":"2019-08-14T12:42:44.000Z","uid":130466,"like":2,"dislike":0,"uniUserReply":1,"replies":[{"pid":"82244f0829cbad4b7cbf474a52b02166fb57e6d4","tid":1472077,"uid":130466,"like":0,"dislike":0,"score":0,"citedBy":0,"replyTime":"2019-08-14T12:42:44.000Z","msg":"食緊飯，我問起美國翻黎個啊姨幾時翻去。<br />\n<br />\n老母：好彩走得快，11號就搞到去機場，班後生仔咁搞香港會lum 嫁<br />\n我：香港經濟無問題丫，你知唔知新加坡上半年經濟倒退左3%？英國又要脫歐、中美兩個全球前三大既經濟體又搞貿易戰，根本全球界都好亂。<br />\n母：哎，d人痴線既，亂咁打人。<br />\n我：係呀，不過暴力既係popo,後生仔無亂打人。<br />\n母：咩無呀，有個大陸人俾人打丫。<br />\n我：有人查到佢係深圳公安，佢呃人話佢係記者。你知唔知英國有三個機場，佢地都搞過大罷工？<br />\n母：係咩？ 咁⋯⋯你支持班學生，覺得佢地岩？<br />\n我：其實唔止學生，一班老人家，d人叫銀髮族，律師、醫生、教協，好多唔同團體一早都反對，一百萬人，政府唔理，兩百萬人政府都唔理（佢新聞睇得少過我，訊息量唔夠我黎，老母開始沉默加口窒）<br />\n我：文革果陣老毛動員咩人去幫佢？年青人、學生，仔女批鬥自己父母，你唔係唔知嫁（佢以前都做過紅衛兵，我以前第一次聽嚇親）<br />\n我：你知唔知啊爺派人混入示威者到搞事？所以扔磚打人既全部都係臥底？（開始講事實<img src=\"/assets/faces/pig/hehe.gif\" class=\"hkgmoji\" />）<br />\n<br />\n之後我開始轉移話題<br />\n我：你見唔見而家愈黎愈多工有大陸人做？我地呢一代無人無脈，永世都唔洗指意考到公職，好快呢d位就唔係留俾我地做？<br />\n我：你睇下而家拎到屋既都係咩人？（私樓，老母老豆當年捱翻黎）<br />\n<br />\n講到呢到老母開始動搖同意，我又知佢有參加d蛇齋餅種既野，我就話：你著數可以拎，票，你一定唔好投，你拎人地個少少野，人地貪你幾十、幾百萬億。你知唔知澳門個吹屎眼原本想批六百億去間投資公司？而有傳聞話佢退左會做呢間野顧問？佢唔係見到香港咁樣，取消咗，佢就吞左六百億嫁啦！<br />\n<br />\n老母急住澄清：我無呀，我不嬲交白卷，你知我唔搞呢喲野嫁啦（我心諗，我唔撚知<img src=\"/assets/faces/normal/clown.gif\" class=\"hkgmoji\" />）<br />\n<br />\n我：（繼續渡化佢）你知唔知有人俾錢搵黑社會去搞喲後生仔？有人傳話有收錢，你諗下由六月搞到而家燒左幾多億美金？後生仔唔係無代價，有人俾人打到盲眼波（俾相佢睇）<br />\n<br />\n<br />\n之後老母無再出聲。父母好與壞，在乎溝通與關懷。<br />\n<br />\n佢地好多時係無咩點睇新聞，聽翻工同事講少少又信，只要你拎多點外國、專業人士數據同佢講，講到佢認知盲點，間中夾喲關佢地利益事既野，佢地自己會慢慢被點化。<br />\n<br />\n大家，由其係未有經濟能力既，唔好同父母嘈呀！留係屋企食好住好！照顧好自己！<img src=\"/assets/faces/normal/hoho.gif\" class=\"hkgmoji\" />"}]}