{"tid":46337,"cid":12,"subCid":0,"title":"【垃圾講故佬係講故台講故】《【突發】學校部𨋢落到一個冇人知嘅地庫》","createTime":"2016-12-19T14:48:53.000Z","updateTime":"2016-12-19T14:52:28.000Z","uid":38966,"like":0,"dislike":0,"uniUserReply":0,"replies":[{"pid":"104df5a67d913555b0672702432b8e6cbaff154a","tid":46337,"uid":38966,"like":0,"dislike":0,"score":0,"citedBy":0,"replyTime":"2016-12-19T14:48:53.000Z","msg":"【垃圾講故佬係講故台講故】《【突發】學校部𨋢落到一個冇人知嘅地庫》<br />\n<br />\n有鑑於有巴打係站務台開post，指名故post應該加標籤。所以本故重新開post。<br />\n<br />\n覺唔覺得連登班講故佬好煩？admin唔該入一入<br />\n<a href=\"https://lihkg.com/thread/44541/page/1?ref=ios\" data-auto-link target=\"_blank\">https://lihkg.com/thread/44541/page/1?ref=ios</a><br />\n- 分享自 LIHKG 討論區<br />\n<br />\n作為一個不求出名，唔博出書，更加唔追求任何金錢回報嘅小人物，希望大家放低個正評留個名支持下。<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <br />\n<br />\n<br />\n廢話少講，宜家獻上之前啲文嘅修定版。"},{"pid":"7117229a73c0cf7f200d52723282eaa1afdc71d9","tid":46337,"uid":38966,"like":0,"dislike":0,"score":0,"citedBy":0,"replyTime":"2016-12-19T14:50:42.000Z","msg":"事源係咁，我係呢間中學讀左5年了。間學校一眼望哂，得過六層咁大把。但係創校至今，一直都有個傳言話其實呢間學校有間密室，而到我呢屆都仲未有人揾到。  不過我啱啱放學走果時，見冇人，貪快走去撘𨋢。竟然比我係部𨋢度見到個去地庫嘅制。  最後我冇理到佢，急急腳趕返屋企食飯。不過我應該點做好？<br />\n<br />\n啱啱食完飯，我即刻打電話問同學，睇下有冇人知地庫嘅事。結果問哂所有同學都唔知學校有地庫。唔通學校有鬼？無論如何我都決定聽日去一探究竟！<br />\n<br />\n因為太好奇個地庫究竟係拎黎做咩，所以我打算提早出發。我直覺話我知，個地庫唔會係放學生資料咁簡單，可能係校長拎黎玩禁室培慾都唔定。  黎到夜晚十二點，我宜家拎齊電筒，手機，尿袋準備去一探究竟。<br />\n<br />\n其實學校周圍啲欄杆得一面冇倒刺，而我就係打算係果面入，不過我驚比校工見到，同埋有CCTV所以都要好小心。<br />\n<br />\n已經到左潛入位置，但係隱約見到有個校工係度唔知做咩，等佢走開我先再入去。  我發現明明成間學校都閂哂燈黑哂，但係得個𨋢口位著光。你話冇古怪我都唔信。 <br />\n<br />\n屌，望真啲原來個校工有固定步法，我已經望住佢重複左三次，唔通佢有特別原因？<br />\n佢足足行左七次，之後就先入去部𨋢度。行咁多次，唔知係咪會零舍柒啲。點都好佢終於走左，我都可以做返我嘅正事，繼續潛入。  宜家好緊張，個心跳得好快，直覺話我知其實呢間學校唔簡單。<br />\n<br />\n其實咁夜先潛入去一黎係我好奇心太大，二黎係因為如果學校有咩唔見得光嘅野，日抖冇咩機會會揾到，除非係夜晚，佢地冇哂防備。"},{"pid":"78faa4368d8d264689ab56b0d038bc14b7eb5cea","tid":46337,"uid":38966,"like":0,"dislike":0,"score":0,"citedBy":0,"replyTime":"2016-12-19T14:51:28.000Z","msg":"點都好，我已經行緊去部𨋢度。當我到左𨋢口，見到樓層顯示係UG，證明我放學果時冇眼花睇錯。不過點解會係UG？明明地庫係下面，但係佢顯示係上面。  應該點做好？落去見真身定點？人對未知嘅野係相當恐懼。<br />\n<br />\n屌突然間有聲，原來係部𨋢上緊黎。我即刻走左去塊展板後面，宜家心跳急速上升。我見有兩個披著黑色斗縫嘅人行左出黎。<br />\n<br />\n唔理太多，既然我都有膽入黎，冇理由冇膽落去。正所謂，是勇者就不必怕。  我入左部𨋢度，發現部𨋢得上嘅制，冇落嘅。冇理由架喎，明明啱啱放學嗰時仲見到有架。<br />\n<br />\n咁宜家唯有走，可能真係我睇錯啫，一個正正常常嘅中學又有咩可能會有古怪，一定係我諗多左。  我行返入黎條路出去，竟然咩突發事都冇，一切平靜得可怕。<br />\n<br />\n係返屋企途中我諗左陣，睇到一次就話眼花啫，但係冇理由連續眼花兩次。我明明見到有地庫呢個制，我真係見到佢個樓層顯示係UG。  唯一嘅可能性係我做少左啲野，而我係唔知我做少左啲咩架<br />\n<br />\n喔，我知啦，我做少左樣柒事。為左驗證我嘅諗法係正確嘅，我決定返去再探過。  我返到去我一開始潛入嘅欄杆度。睇黎經過今日，我爬欄杆嘅技巧提升左，唔洗3秒我就還原基本步，入返去呢間神秘嘅學校。<br />\n<br />\n我入到去之後先視察環境，確保附近冇人，先敢大遙大擺行。我跟足之前睇到嘅步法，行左足足七次，之後先去撳部𨋢。果然，我之前做漏嘅就係呢件柒事。  我撳咗一撳地庫個制，個制就係G嘅下面。突然間，我聽到一啲機械聲傳過黎。好奇怪，唔知係咪我嘅錯覺，明明我係撳地庫，照道理我應該會落去，但係頭先明明我feel到部𨋢向上升。  事情發展得越黎越怪，我已經預測唔到之後會發生嘅事。"},{"pid":"bef4652c0e6364ac9e209a1462ee7db54dd4ce36","tid":46337,"uid":38966,"like":0,"dislike":0,"score":0,"citedBy":0,"replyTime":"2016-12-19T14:52:28.000Z","msg":"我一去到地庫，外面就有兩個怪人守住，佢地著哂斗篷一左一右咁夾住我，仲拎起佢地手上支竹籤。  「你係咩人，點解你會落度黎？」其中一個怪人咁樣講。  「理得佢係咩人，帶佢去見校長先啦！」另一個咁樣答佢。  我宜家成個腦都亂哂，由呢層唔知上定落開始，到見到兩個怪人，仲話帶我去見校長。好難觸摸呀。<br />\n<br />\n我比嗰兩個怪人唔知做左咩手腳，突然眼前漆黑。淨係感覺到有野觸住我對手。  「行啦！」左面個人扯左我一下。  正所謂識時務者為俊傑，更何況我宜家都冇得揀，唯有跟住佢地行。  佢地一路帶我左轉右轉，好似行左好遠。明明間學校都唔係太大，都唔知佢地點帶路，行咗咁遠都未到。  過左一陣，嗰兩個怪人終於停低，我嘅視線亦慢慢變返光。人對於陌生嘅地方硬係好好奇。我仔細觀察四周，發現到處都係中世紀嘅擺設。  「咪再周圍望啦。我記得你⋯你比啲時間我諗下先⋯」校長佢張隻手放係個頭度起勢捽，捽到個假髮都有少少移位。  我見佢好似諗得好辛苦，咁我咪答佢「我叫雷彬，我係你間中學啲學生。」  「係咪呀，我都話我記得架啦，你叫雷鳩呀嘛。」佢扮到突然醒起咁。  「屌，都話我叫雷彬！彬同鳩都唔同發音，你到底點聽錯架？！」我忍唔住就屌咗出聲。<br />\n<br />\n「唔理你叫咩名先，你到底點入黎。」佢好認真咁問我。 "}]}