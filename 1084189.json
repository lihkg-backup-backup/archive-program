{"tid":1084189,"cid":7,"subCid":0,"title":"【曾放縱晚晚飲酒飲到嘔屎】做完手術無晒job 65歲駱應鈞：而家唔做，過多幾年擔心身體承受唔到","createTime":"2019-03-30T08:08:50.000Z","updateTime":"2019-03-31T03:48:34.000Z","uid":130626,"like":2,"dislike":2,"uniUserReply":2,"replies":[{"pid":"c9804503be8f7a5d63f56de90f8045ef40a8b161","tid":1084189,"uid":130626,"like":0,"dislike":0,"score":0,"citedBy":0,"replyTime":"2019-03-30T08:08:50.000Z","msg":"有睇電視嘅人，一定認識駱應鈞，65歲嘅佢入行超過40年，喺無綫拍咗超過100套劇集，11年離開無綫後去咗HKTV拍劇。HKTV不獲發牌，佢再轉陣北上發展，駱應鈞接受蓋世寶訪問時話，剛做完人生第一次嘅手術，前後休息咗四個月，而家已經康復。<br />\n蓋：歡迎今日嘅嘉賓駱應鈞先生，鈞哥哥你好，我哋未合作過，今次係第一次。<br />\n駱：未呀，多謝你邀請我。<br />\n蓋：鈞哥哥係咪啱啱做完手術？<br />\n駱：其實嗰個手術真係打破咗我好多第一次，我係第一次入醫院，以前從來未住過醫院。舊年因為有位醫生朋友，講起檢查心臟血管，我話好呀，叫佢幫我安排，檢查後發現三條主血管都好好，但話我好似有啲腎石，因為掃描咗上身位置，佢話心臟同肺都無事，但因為會照到少少腎，佢話好似有腎石，我就再照一次腎，之後醫生朋友就介紹咗一位泌尿科外科醫生俾我，醫生話咁大嘅腎石一定要做手術，同埋因為分布原因，所以要分兩次做。聽駱應鈞講，佢呢次手術嘅過程，前後用咗四十幾日。<br />\n駱：因為我喺醫院第一日做完手術要休息幾日，導管、引喉都唔可以掹走，然後七日之後再做第二次，總之成個手術連埋住院總共十幾日。但仲牽涉到一樣嘢，就係手術之後腎臟仲會留低一個支架，又要一個月後再移除，總之成個過程就用咗四十幾日，而家已經無乜事，經過咗三、四個月，而家已經好番晒。<br />\n休息咗一段日子，駱應鈞話搵開佢拍嘢嘅人突然冇晒。<br />\n駱：但係嗰段時期有啲工作接唔到，亦都費事同人解釋發生咩嘢事，唔知點解，呢段時期就靜咗好多，但都無所謂，既然啱啱做完一個手術，咪趁呢個時候休息吓囉。<br />\n蓋：太太有冇好擔心你？<br />\n駱：醫院好近我住嘅地方，同時佢會有啲擔心，但我就啱啱相反，因為之前醫生叫我考慮做唔做手術，因為唔做手術，就可以每年去做檢查，或者食藥，當時我要考慮嘅係，如果而家唔做，到將來嚴重咗嘅時候，年紀又再大幾年，我擔心身體承受唔到，我衡量過覺得當時仲可以，所以就做咗手術。蓋：唔知你記唔記《十兄弟》裡面，你講咗句英文呢？<br />\n駱：當時嘅製作總監梁家樹就召我返去，原來之前發生咗好多事，因為呢件事之後，佢哋返去反覆睇帶，但係梁家樹擔心自己聽錯，梁家樹係製作總監，手下有八、九個監製，叫晒所有監製嚟聽，聽母帶嘅時候係完全無事嘅，但係唔知點解混咗音之後就會變咗英文，當時仲有啲陰謀論，話係咪俾人hack咗入嚟然後改變咗，佢叫我返去嘅時候，我話唔好諗咁多喇，直接重新配音啦，因為將來可能會重播，所以就再重配。<br />\n蓋：原裝嗰句係點樣？<br />\n駱：類似係「點解唔通知我」，係好正常嘅，所以到而家都真係一個無頭公案，因為到重配當日，入到配音室再聽多一次，連收音技師都話可以唔使再配。總之我哋就係唔明，當日混音出街後就變咗咁嘅效果，所以其實都幾冤枉，我係完全無講過「call」字，但唔知點解個音就變成咁樣，即係你諗唔到會係咁樣囉，所以其實係好無稽，大家都唔知道係咩原因。<br />\n蓋：其實成句說話都好順口，你覺得啲觀眾係咪醒目咗？<br />\n駱：唔係，因為有段時期佢哋開始捉錯處，譬如睇吓你有冇古裝著咗時裝鞋，或者畫面入面有個汽水罐，即係流行咁樣做，但其實呢啲情況，唔係講英文，但類似嘅，其實都唔知發生咗幾多次。<br />\n<a href=\"https://www.youtube.com/watch?v=0OxVVCI9N30\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D0OxVVCI9N30&d=Ru8OiKpQtXbNv5YRwinC6u9%2By3EgolabMfI9ImFPBT4%3D&h=831cac6b\" target=\"_blank\">https://www.youtube.com/watch?v=0OxVVCI9N30</a>"},{"pid":"08dfade9ad4aa9b9e4fc254e71622831173ec5d2","tid":1084189,"uid":130626,"like":0,"dislike":1,"score":-1,"citedBy":0,"replyTime":"2019-03-30T19:31:03.000Z","msg":"推"},{"pid":"c1c77806190ac0d2814cd5b917a94e8a4af0913c","tid":1084189,"uid":130626,"like":0,"dislike":0,"score":0,"citedBy":0,"replyTime":"2019-03-31T03:34:16.000Z","msg":"推"},{"pid":"2b48fd0f49de440c3a026d9d0ec38391d46ed002","tid":1084189,"uid":54486,"like":0,"dislike":0,"score":0,"citedBy":0,"replyTime":"2019-03-31T03:48:34.000Z","msg":"咁遲先call我地"}]}