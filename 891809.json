{"tid":891809,"cid":15,"subCid":0,"title":"(好文)自住驚閪 邏輯何在🤫🤫🤫","createTime":"2018-11-06T11:50:34.000Z","updateTime":"2018-11-06T18:18:31.000Z","uid":49648,"like":12,"dislike":1,"uniUserReply":14,"replies":[{"pid":"6e16fed673c2a977cb4fe6e12b48f0af1909c7b8","tid":891809,"uid":49648,"like":0,"dislike":0,"score":0,"citedBy":0,"replyTime":"2018-11-06T11:50:34.000Z","msg":"每次有新盤開售，例有傳媒訪問買家心聲，而其中一個熱門的答案就是「我自住唔驚」，即使今日樓市淡風已起，仍然屢見不鮮，究竟呢句說話的背後有何邏輯？又抑或純粹只是一個「口號」？不妨細想一下。<br />\n<br />\n1.論上會。若非一筆過付款，買樓第一件應該要諗的事就是按揭，否則最終上不到會要撻定，將是一個災難式的錯誤。的確，自住買家申請按揭具有優勢，600萬以下物業有機會做到八成、400萬元以下物業更有機會做到九成，而收租物業則一律只能做到五成，甚至更低。<br />\n<br />\n2.論升跌。若然買樓升值，自然問題不大。但若貶值呢？亦會有人話「自住唔賣唔驚」！不過筆者絕不認同，對於不少人來說，買樓是何等大事，又怎會「唔驚買貴貨」，即使是買一件衫，之後發現大減價，都會有人大感不值，更何況是一層可能要供30年的樓。與其話「自住唔驚」，倒不如話自住業主買入之後「冇得驚」，皆因一旦成為「負資產」，想賣樓還要貼錢，自然動彈不得。又即使樓價升跌不多，一買一賣所牽涉釐印費等成本亦高，所以多一動不如一靜，以不變應萬變。然而，準買家們今刻未買則仍有較多選擇，單以「自住唔驚」作為買入理由絕對是講不過去。<br />\n<br />\n3.論防守。當樓價下跌之時，相信總有一批人會話「啲樓長遠都係升嘅」。當然，正正常常做按揭，份工又安安定定，準時出糧、準時供樓，的確有「等佢升番」的本錢。怕就怕一批近年向發展商做了高成數按揭的買家，一旦遇上樓價下行，優惠期後轉按不成，更要捱貴息，又如何長守下去。<br />\n<br />\n4.論成本。買自住樓其中一個最大的誘因，相信都是不想「白交租」。假設租用一個600萬元單位，以3%租金回報計算，每月租金約15,000元。若以八成按揭、供30年、2.375厘計算，則每月供款約18,655元，不過初期大約有一半是還利息（及後利息佔供款會減少）。在樓價無升跌之下，每月供款比租金多$3,000元，但實際慳了約6,000元，再保守地扣除約千元管理費及差餉，一年預計可節省60,000元。但若樓價下跌一成，損失已是60萬元。<br />\n<br />\n當然，筆者認同長遠確是「買好過租」，惟此刻樓市轉勢，值博與否，見仁見智，而畢竟每個人情況都不同，單單是買樓前與家人同住還是每月交租，已經有天淵之別的盤算。又或今日樓市風高浪急之際，縱然大勢向下，亦難保閣下能夠成功執到「跳樓貨」。<br />\n<br />\n筆者最終只是希望指出，無論買定唔買，最緊要是計好數，而非單單抱住一句「自住唔驚」就勇者無懼。<br />\n<br />\n盧卡股<br />\n<br />\n<img src=\"/assets/faces/dog/hehe.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" />"},{"pid":"442d798320252723f0683d896322d5e1e502b626","tid":891809,"uid":29606,"like":2,"dislike":1,"score":1,"citedBy":0,"replyTime":"2018-11-06T12:33:39.000Z","msg":"此回覆已被刪除"},{"pid":"18882373ffc32993b863cff3e3746d12b48ea237","tid":891809,"uid":33392,"like":5,"dislike":0,"score":5,"citedBy":0,"replyTime":"2018-11-06T12:36:42.000Z","msg":"專家，食屎!<br />\n十年後上車盤過億啊"},{"pid":"be9625d37b24d9a9b5e64920314b2ff5fe12447c","tid":891809,"uid":59898,"like":0,"dislike":0,"score":0,"citedBy":0,"replyTime":"2018-11-06T12:40:58.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"f4fdfa02ec0b26758d5bc50592a13ea9852e6f74","tid":891809,"uid":29711,"like":1,"dislike":0,"score":1,"citedBy":0,"replyTime":"2018-11-06T12:44:58.000Z","msg":"無嘅，當捐幾百萬出去做善事咁lor"},{"pid":"6309a86f64a774a374331cd57b08974ed336d5ad","tid":891809,"uid":83582,"like":1,"dislike":0,"score":1,"citedBy":0,"replyTime":"2018-11-06T13:36:23.000Z","msg":"好文, 終於有人指出呢o的地產語言幾咁on9 <img src=\"/assets/faces/normal/good.gif\" class=\"hkgmoji\" />"},{"pid":"973e0a2c9c67035c3e2615182005f5bd49dbf5a2","tid":891809,"uid":68556,"like":0,"dislike":0,"score":0,"citedBy":0,"replyTime":"2018-11-06T13:40:05.000Z","msg":"4 果個 point, 因人而異。<br />\n買完有錢淨同無錢淨都好唔同。"},{"pid":"2e697dbadeb4841a0d9ec8ac3312e82876e0d298","tid":891809,"uid":42820,"like":0,"dislike":0,"score":0,"citedBy":0,"replyTime":"2018-11-06T13:40:51.000Z","msg":"想知筆者係租租定供供"},{"pid":"91fdc29fc0c3ca27d9a7248e3baf5dd3a46dd48c","tid":891809,"uid":28245,"like":0,"dislike":2,"score":-2,"citedBy":0,"replyTime":"2018-11-06T13:57:44.000Z","msg":"「自住唔驚」，倒不如話自住業主買入之後「冇得驚」<br />\n<br />\n低智仔準備入黎"},{"pid":"fe10fc9fd37312a6b33af0e7785b08f09a261646","tid":891809,"uid":151071,"like":0,"dislike":0,"score":0,"citedBy":0,"replyTime":"2018-11-06T14:03:56.000Z","msg":"Call loan 驚西<img src=\"/assets/faces/lomoji/13.png\" class=\"hkgmoji\" />"},{"pid":"498d0813c2577f725b75b2b589b32d0f2d1b6949","tid":891809,"uid":65074,"like":0,"dislike":0,"score":0,"citedBy":0,"replyTime":"2018-11-06T14:05:46.000Z","msg":"計漏左chinese dna holder要有物業係自己名下先安樂<br />\n自住樓唔止賺左住<br />\n仲賺左安樂<img src=\"/assets/faces/normal/agree.gif\" class=\"hkgmoji\" />"},{"pid":"e5b008b14e1869cd272fe99554c0068793891218","tid":891809,"uid":23376,"like":0,"dislike":0,"score":0,"citedBy":0,"replyTime":"2018-11-06T18:13:02.000Z","msg":"自住好多時會睇至少十年八年，只要唔係摸頂同唔好買啲山卡啦嘅樓，係正常通脹環境底下樓價唔會跌太多，甚至可能有錢賺。<br />\n<br />\n同埋自住樓業主好多時都只係得一間物業，而且當中好多係兩公婆一齊供，就算係加息或者就業環境變差，斷供嘅機會率相對較低。咁當然唔包括呼吸plan同埋加按一開二嘅業主啦，呢批應該first blood 黎<img src=\"/assets/faces/normal/sosad.gif\" class=\"hkgmoji\" /> 。<br />\n<br />\n所以自住黎講會係會驚少啲，但又未至於完全未驚過。<img src=\"/assets/faces/normal/banghead.gif\" class=\"hkgmoji\" />"},{"pid":"c460077c99c8cb65fe9368fed800faff3244fee0","tid":891809,"uid":179967,"like":0,"dislike":0,"score":0,"citedBy":0,"replyTime":"2018-11-06T18:14:54.000Z","msg":"專家: 我呀媽係女人呀"},{"pid":"8942a99360471898eaa6c4c56bc07f32105ce2ca","tid":891809,"uid":21222,"like":0,"dislike":0,"score":0,"citedBy":0,"replyTime":"2018-11-06T18:18:31.000Z","msg":"自住當然驚跌，咁等佢跌囉<img src=\"/assets/faces/normal/sosad.gif\" class=\"hkgmoji\" /> 人要買自然搵到幾百藉口買，唔買既都有幾百藉口唔買。係你唔知未來會點既情況下買同唔買既原因邊有對錯。除非你話唔好買一定跌，升既話升幾多差價我補比你咁我咪信你唔買<img src=\"/assets/faces/normal/sosad.gif\" class=\"hkgmoji\" />"}]}