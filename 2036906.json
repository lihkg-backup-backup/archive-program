{"tid":2036906,"cid":1,"subCid":0,"title":"2020 年 5 月 26 日凌晨，我發咗一場關於後國安法時代嘅香港嘅噩夢。","createTime":"2020-05-26T17:38:05.000Z","updateTime":"2020-05-26T18:18:33.000Z","uid":252199,"like":3,"dislike":0,"uniUserReply":3,"replies":[{"pid":"43b763af06197f3432e225b8bd22cc2073f904f0","tid":2036906,"uid":252199,"like":0,"dislike":0,"score":0,"citedBy":0,"replyTime":"2020-05-26T17:38:05.000Z","msg":"2020 年 5 月 26 日凌晨，我發咗一場關於後國安法時代嘅香港嘅噩夢。<br />\n呢場夢由以下呢五個片段組成: <br />\n<br />\n<strong>一) 藍店的午餐</strong><br />\n一個禮拜六嘅中午，我同阿爸阿媽阿婆一齊食晏，而食晏嘅地方係一間美心集團旗下嘅越南餐廳。冇錯，黃店已經喺呢個地方絕跡，剩返美心呢類藍紅大集團壟斷市場。大家都已經習以為常喺美心嘅餐廳食下飯吹下水咁，有講有笑，咁就過咗大半日。<br />\n<br />\n<strong>二) 嬰兒用品店全部執哂笠</strong><br />\n一家大細咁食完飯，就梗係行下商場消化下啦。<br />\n行過商場其中一層嬰兒用品主題嘅樓層，竟然所有舖頭都烏燈黑火，重門深鎖。原本我都冇為意，繼續行落下一層。<br />\n我醒返之後先意會到，咁樣嘅情境係因為香港已經冇人再生仔，香港民族就嚟要滅族。<br />\n呢個情境同《台灣十年》中《蝦餃》嘅訊息非常相似。<br />\n明明尋晚我先收到有一位大學莊友生咗BB嘅喜訊，點知即刻就要發一個咁嘅夢&hellip;&hellip; 正如我同果位莊友講，喺呢個疫情加上亂世之中生 BB 更加辛苦唔容易：但喺一個人人都生活喺惶恐之中嘅亂世，的確唔可以期望有人會咁偉大再去花心機去養育一個細路&hellip;.. 或者應該話，冇人會咁殘忍去要送自己嘅下一代去到呢個亂世之中。<br />\n<br />\n<strong>三) 國安上門check 手機</strong><br />\n突然去到另一日，國安突擊嚟到我住嘅大廈逐家逐戶 check 手機內容。<br />\n當國安嚟到我屋企，我已經好習以為常咁畀我部「樣板機」佢地 check。<br />\n所謂嘅「樣板機」，就係一部中國牌子嘅手機，再加上 album 入面裝滿哂啲撐警撐政府嘅圖。<br />\n但事實上冇一個真。香港人會真係用呢部機，而係用返自己用開果部手機，裝 個VPN 就繼續用嚟上網，跟住唔用就擺喺床下底呢啲好隱蔽嘅地方，避免國安上門突擊檢查嘅時候比佢肉眼睇到。<br />\n所以每個人手頭上都有兩部手機：樣板機畀國安 check，同一部真係會用嘅手機。<br />\n啲國安人員其實都冇著制服，都只係便服加塊工作證就算，件衫啲鈕又唔扣啲唔扣啲，總之啲衣著相當之求其。<br />\n當佢 check 緊手機嘅時候，亦會突然考下你啲關於部手機操作嘅問題，應該佢哋都知道冇咩人真係用部樣板機。點知問下問下，我真係畀佢考起咗答唔出，我即刻標汗。好彩佢冇再問落去就走人，我即刻鬆一口氣。<br />\n冇錯，呢個就係一個咁高壓、咁令人提心吊膽嘅時代。<br />\n<br />\n<strong>四) 汪阿姐報新聞</strong><br />\n畫面一轉，去到《國安法》正式喺香港實施嘅一日。<br />\n（5月28日喺人大全票通過之後，仲要一段時間畀上面傾返啲細節，之後喺某一日先喺香港正式實施）<br />\n我屋企去到而家都仲係要睇 CCTVB 嘅六點半新聞。<br />\n而就喺《國安法》正式實施嘅一日，CCTVB 竟然出動到貴為鎮台一姐、政協委員嘅汪阿姐去報呢段新聞。<br />\n「各位觀眾，歡迎收睇六點半新聞報導，我係汪明荃。《香港維護國家安全法》今日正式在本港實施。」<br />\n我當堂「個心真係離一離呀!」<br />\n<br />\n<strong>五) 換眼鏡</strong><br />\n又一個星期日，我去咗眼鏡舖配一副新嘅眼鏡。<br />\n我同自己講，我要用一雙更雪亮嘅眼睛，去見證呢個地方嘅墮落，去睇清楚邊個係人係鬼。<br />\n<br />\n呢五段就係我喺2020年5月26日凌晨所發嘅一連串噩夢。<br />\n<br />\n事後諗返，呢五個片段嘅時序係由遠至近，由宣佈實施《國安法》，到畀國安上門 check 手機嘅恐懼；去到大家已經習慣冇哂黃店、畀藍紅大集團壟斷：連嬰兒用品店執哂，都冇為意到係因為已經再冇人生仔。<br />\n<br />\n我從未發過感覺咁真實嘅夢，我朝早一醒，決定要即刻用手機 jot 低返呢五個夢嘅重點，再打呢一篇文。<br />\n呢種感覺我真係未曾試過。<br />\n<br />\n呢個夢，正正就係個天由最崩壞嘅時候一步一步帶返我嚟現在呢一刻，提醒咗我千祈唔可以就喺呢一刻就放棄抗爭。<br />\n<br />\n<span style=\"font-size: xx-large;\"><strong><span style=\"color: red;\">願榮光歸香港！</span></strong></span><br />\n<br />\n2020 年 5 月 26 日 (星期二)"},{"pid":"63e5feaed4318b7e243aeebd5bb0aea279591c84","tid":2036906,"uid":157419,"like":0,"dislike":0,"score":0,"citedBy":0,"replyTime":"2020-05-26T18:09:33.000Z","msg":"推"},{"pid":"fbe9fead54b9136c7640993141a5f4411b9434fc","tid":2036906,"uid":115988,"like":0,"dislike":0,"score":0,"citedBy":0,"replyTime":"2020-05-26T18:18:33.000Z","msg":"【527金鐘？】每次盲目複製成功抗爭經驗，都慘敗收場<br />\n- 分享自 LIHKG 討論區<br />\n<a href=\"https://lih.kg/2036949\" data-auto-link target=\"_blank\">https://lih.kg/2036949</a>"}]}