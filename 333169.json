{"tid":333169,"cid":14,"subCid":0,"title":"銀行膠客一籮籮","createTime":"2017-07-23T14:37:40.000Z","updateTime":"2017-07-23T14:37:40.000Z","uid":128985,"like":1,"dislike":0,"uniUserReply":0,"replies":[{"pid":"16d9b79f2f97bbac571545721d6c542bad8eface","tid":333169,"uid":128985,"like":0,"dislike":0,"score":0,"citedBy":0,"replyTime":"2017-07-23T14:37:40.000Z","msg":"第一次開po有啲淆⋯<br />\n<br />\n寫下ATM膠客先，正評就繼續寫🙈🙈<br />\n<br />\n未做銀行嗰時，幾廢解點解咁多傻西瓜對住部ATM玩半日都未完，分分鐘後面等緊嗰個去排counter都做完個交易。之後返工比人問（候）得多，先知普里大眾對呢種面世成半世紀嘅機器可以有形形式式的疑問。不過有啲問題真係唔太關部機事，又唔關張卡事，而係關個人事。<br />\n<br />\n以下係其中一種：<br />\n<br />\n<br />\n獅子渣兜傻傻分不清楚<br />\n<br />\n有去開銀行會知：通常一條街有銀行，附近多數有其他銀行在左近。有的客人總係覺得成街銀行都係「同一間」，所以插卡提款之前係唔會理自己拎左張咩卡，有窿就隊，結果插錯窿而不自知，又插又拎番玩一兩舖就食左卡。之後佢會行入bank hall，話完啲職員一輪，再話張卡廢、部ATM渣。而最令人R爆頭係佢鬧完一大輪聽落都好似唔係鬧緊我做間bank，嗰下先知條友係衰插錯卡⋯⋯<br />\n<br />\n雖然獅子同痕身以外嘅ATM card一般係有銀通嘅機都拎到錢，但如果你真係咁啱將啲中銀卡丫渣兜卡丫插去獅子痕身啲機搞到食卡，真係搵職員都幫你唔到。一來唔可能即刻開機拎卡，二來如果唔係自己銀行嘅卡，同事都要剪卡以確保客人認領前冇人用到張卡。所以奉勸大家插卡前睇清睇楚。<img src=\"/assets/faces/normal/clown.gif\" class=\"hkgmoji\" /> :"}]}