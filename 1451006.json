{"tid":1451006,"cid":5,"subCid":0,"title":"重要 ! 機場集會要點 ! !","createTime":"2019-08-11T18:11:47.000Z","updateTime":"2019-08-11T18:14:50.000Z","uid":252723,"like":1,"dislike":1,"uniUserReply":2,"replies":[{"pid":"a3cd749c8a3c2ce9444facbbbbdae369cac5a401","tid":1451006,"uid":252723,"like":0,"dislike":0,"score":0,"citedBy":0,"replyTime":"2019-08-11T18:11:47.000Z","msg":"經過沉重嘅一晚, 相信好多人都好心痛 好嬲 瞓唔到, 但好可惜場仗未完。<br />\n<br />\n812 一點鐘機場集會 有幾個地方要留意。<br />\n<br />\n1.  <span style=\"color: red;\">勿衝擊</span> 。唔理邊個手足, 唔理點樣升級, 唔理幾多人話我係鬼, 衝就真係乜都輸晒。無論由任何立場任何角度, 傷害旅客 同攻擊難民營/打記者/阻礙人道救援嘅狗 <span style=\"font-size: x-large;\"><strong>冇分別</strong></span> 。要點樣做先會贏, 要點樣做先最有利, 相信手足都明, 所以聽日更加要<br />\n<br />\n2. <span style=\"color: red;\">要冷靜</span> 。今晚已經知道有狗扮人, 更加知道好多人連良知同人性都淪喪。聽日人數一定比過去多, 話唔定又有人 <span style=\"font-size: x-large;\"><strong>俾</strong>錢</span>搞事, 絕對唔係叫大家走/搞分化, 反而更加要冷靜, 要小心自己安全。<br />\n<br />\n2. <span style=\"color: red;\">嗌口號</span> 。之前有手足提過, 而家唔係打飛機大會, 唔好亂嗌亂唱歌然後拍手歡歡笑笑, 唔係開P, 亦可能嚇親旅客造成反效果。我個人覺得去機場屬於 <strong>軟攻</strong> , 除咗向公眾展示示威和平嘅一面, 更重要係向國際發聲 再向政府重申立場。<span style=\"font-size: x-large;\">除咗五大訴求同埋官鄉黑警, 要嗌咩口號先更行之有效, 係時候要諗。</span><br />\n<br />\n3. <span style=\"color: red;\">派文宣</span> 。再次感激文宣組嘅高質多國文宣, 下一步係各位手足點樣派出去。要點樣派 先唔會令人想盡快離開現場, <span style=\"font-size: x-large;\"><strong>好重要</strong></span> 。畢竟人哋唔係同你有親, 香港社會運動可能同佢哋無關。當然我咁講可能好多餘, 但文宣唔係宣傳單張派完就放工, 令文宣傳遞到重要訊息 <strong>先係重點</strong> 。<br />\n<br />\n請原諒我講咗咁多廢話。-----------<br />\n<br />\n隨時間推移, 短短兩個月, 愈嚟愈多嘢要清算, 愈嚟愈多黑暗面被揭露, 愈嚟愈多根本價值觀出現矛盾。<br />\n<br />\n我哋要求改變, 但亦有人抗拒改變, 無可避免既得利益者會攻擊你, 用盡辦法擊倒你。但歷史講清朝由盛轉衰到終結, 整個過程近三百年, 而家算唔算積弱晚清, 大家心中有數。唔好太天真到想一兩個月就要成果。此話對義士絕無不敬, 只想大家堅持落去, 一個都不能少。<br />\n<br />\n而家唔係捉棋, 係影響緊一個政權, 造就一個時代革命, 大家做嘅每件事都可能影響結果。除咗盡可能留底事實所有記錄還原政權醜陋, 更加要各位手足共同進退。"},{"pid":"94e30231b388ff601984c56205ef1dfec6f33167","tid":1451006,"uid":77148,"like":1,"dislike":0,"score":1,"citedBy":0,"replyTime":"2019-08-11T18:14:50.000Z","msg":"人人都係文宣組！文宣圖集中post<br />\n<a href=\"https://lih.kg/1449111\" data-auto-link target=\"_blank\">https://lih.kg/1449111</a>"}]}