{"tid":1363477,"cid":1,"subCid":0,"title":"[一齊上地理堂] 元朗南邊圍","createTime":"2019-07-25T07:48:03.000Z","updateTime":"2019-07-26T07:31:44.000Z","uid":123008,"like":3,"dislike":1,"uniUserReply":2,"replies":[{"pid":"38234c6e5a274874c24e87fbedd401da0973a8b2","tid":1363477,"uid":123008,"like":0,"dislike":0,"score":0,"citedBy":0,"replyTime":"2019-07-25T07:48:03.000Z","msg":"借朋友account post:<br />\n<br />\n先利申: 個人絕對不建議入村，主動出擊對民意無幫助。但如果佢地走出大街打人，絕對同意自衛還擊。<br />\n<br />\n為左比一班勇武義士可以做足準備以防萬一拖左入村，希望可以貢獻少少對呢條村既地理認識，避免令義士陷入危險之地，逃生有法。<br />\n<br />\n<br />\n村口停車場、空地同埋朗業街長盛街入口資訊，大家google map同埋新聞都可以睇到現場地形，所以放最尾，有興趣先參考末段小弟一d睇法。而家先講一d網上地圖未必睇到既資料。<br />\n<br />\n<br />\n入村後既長盛街前段(村口至大王廟)算係村內最闊落既一段路，但闊極最多都只能平排容納4-5人通過。前段既村屋不算太密集，部份更設有前庭園，所以入夜前光線同起馬路無太大分別。而呢段亦有幾間空置既廢屋，不排除佢地預早入定去做埋伏 (當然如果佢地要伏，入去有人住既照伏都得)。<br />\n<br />\n大王廟左面有條小路，入去前有道閘，切記唔好入去!! 因為入面只係死路黎，要出得番去一定要經番同一道閘，如果入左去到時比人圍，逃走既機會係零!!<br />\n<br />\n<br />\n過左大王廟，路就開始收窄，闊度平排唔會超過3個人。呢度至到玄關二帝廟會經過酒街同利益街既交匯處。玄關二帝廟對出有片大少少既空地，大約容納到50人，算係入村後想撒退最有可能走得甩既checkpoint。(如果無被人包抄的話)<br />\n<br />\n(黃色箭嘴) 廟後面靠左係爛地停車場，過左停車場有條小路大約兩架車位平排闊度，但小心轉角位有車入，盲眼位唔易睇到。沿住條小路一直行就係鈞樂里，左邊有堆長期落哂閘既豪宅，唔好奢望佢地會比你入去避難。過左堆豪宅轉出康業界一定一定要記得轉左出番寶業街，否則轉右通去舊墟路又會經番南邊圍村口。<br />\n<br />\n廟後面靠左通去停車場，靠右其實仲有條小路出番舊墟路(綠色箭嘴)，呢條路google map並無顯示，但亦係最快閃出舊墟路既捷徑。而呢條路背靠鐘聲學校外牆，需要行經既村屋數量亦較少，所以走得快好世界。記得出到大路同樣係轉左，轉右又係會番番南邊圍村口。<br />\n<br />\n上面講果兩條路記得係廟後面!! 廟隔離都有條小路(紅色箭嘴)，果條係通唔到去大路架!! 入左去雖然可以轉左出番上面提及果條捷徑，但要經過兩排村屋而且較窄較昏暗，唔好博!!<br />\n<br />\n<img src=\"https://na.cx/i/o3sppPX.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fo3sppPX.png&h=e7f72b92&s={SIZE}\" /><br />\n<br />\n酒街同利益街乃兇險之地，大部份都係3層既村屋，而且條路非常窄，比人伏既話好易就會夾左入屋救唔番。就算你跑得幾快都好，都完全唔建議行入呢兩條路逃走，因為呢兩條路既盡頭並唔係直接出番大路，要兜多兩個轉角先有條斜路出番舊墟路，比原路走要面對更大風險。而且路邊好多時都放左雜物、單車等，入黑仲要跑既話好易pk，到時就大檸樂。<br />\n<br />\n<br />\n講番入口，大家從新聞片段都好清楚佢村口對出係一個佔地極大既空地，但其實整個空地基本上都泊滿哂私家車，而車與車之間可以有好多埋伏位，好危險。<br />\n<br />\n連接住呢個停車場既左面，有另一塊更空曠，位於比馬路水平較低既純人行空地，亦係大家新聞片段見到兩個克警同拎住鐵通白衫疊膊頭果個位。呢個位置如果正面衝突宜守宜遠攻不宜埋身，因為連接大馬路同呢片空地只有兩條樓梯，而且樓梯口好窄，闊度最多可容納2-3人平排過，只要防線堆得夠厚夠穩，對家要突破防線甚有難度。<br />\n<br />\n兩條樓梯中間有個泊單車既凸位，對正塊空地無遮無掩，而且水平較高，遠攻自然有優勢。<br />\n<br />\n同樣道理，對方如果布重兵，己方就算100人同時衝落去，因為空地寬廣，每次落到地面既數量都唔多，好易比對家拉走送頭。<br />\n<br />\n除左呢幾個位，入村仲有朗業街既長盛街入口，就係其中一條落空地既樓梯附近。呢個街口大約兩個車位闊，但間唔中都會有死車泊起度，經過變電站後會直入長盛街亦即停車場門口入面，如果呢度被突破可以包抄番前門，相信對方都會重兵設防。由於路段都頗窄，一樣係宜守不宜攻。<br />\n<br />\n<br />\n最後提埋大家，撤離果陣如果西鐵站又出事，其實可以選擇搭巴士，唔好過份依賴信唔過既黨鐵。<br />\n<br />\n元朗大馬路大把車可以搭，出市區既車基本上都會經大欖隧道，上車發現唔岩路都可以轉車站轉去邊都得，轉車站有咁多條線有d仲要天水圍開出，我就唔信克警會條條線架架車都截黎查。<br />\n<br />\n光復香港，時代革命。"},{"pid":"0dcfca4e3b0f3d5dc223a0ca962d01dc1b739a46","tid":1363477,"uid":123008,"like":0,"dislike":0,"score":0,"citedBy":0,"replyTime":"2019-07-25T08:12:53.000Z","msg":"推"},{"pid":"544136083f458de3a4df95946c2c1fe415d846dc","tid":1363477,"uid":167928,"like":0,"dislike":0,"score":0,"citedBy":0,"replyTime":"2019-07-25T08:15:26.000Z","msg":"元朗站B出口一落就可以向村民表達愛與和平"},{"pid":"3d3d11a1365d6d6a03d4adb354681a368b8cc5e2","tid":1363477,"uid":123008,"like":0,"dislike":0,"score":0,"citedBy":0,"replyTime":"2019-07-26T07:14:24.000Z","msg":"推，希望大家做足準備"},{"pid":"5a8a0ed288d031148097d7f8666f147b04bc2e3c","tid":1363477,"uid":123008,"like":0,"dislike":0,"score":0,"citedBy":0,"replyTime":"2019-07-26T07:15:07.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"733c5ef9b104b614ef715da3ec8091de42901326","tid":1363477,"uid":123008,"like":0,"dislike":0,"score":0,"citedBy":0,"replyTime":"2019-07-26T07:31:44.000Z","msg":"<img src=\"/assets/faces/normal/kill2.gif\" class=\"hkgmoji\" />"}]}