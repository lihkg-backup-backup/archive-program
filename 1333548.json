{"tid":1333548,"cid":33,"subCid":0,"title":"【轉載】臨時議會，喜聞樂見，但實際執行，應該有相當難度。","createTime":"2019-07-19T17:55:33.000Z","updateTime":"2019-07-19T19:19:31.000Z","uid":39379,"like":2,"dislike":3,"uniUserReply":3,"replies":[{"pid":"8fc783fcbecb6b6bcb8023ce018874b44cb32aca","tid":1333548,"uid":39379,"like":0,"dislike":0,"score":0,"citedBy":0,"replyTime":"2019-07-19T17:55:33.000Z","msg":"<a href=\"https://www.facebook.com/gnimmm/photos/a.294866663945501/2204247966340685/?type=3&amp;theater\" data-sr-url=\"https://r.lihkg.com/link?u=https%3A%2F%2Fwww.facebook.com%2Fgnimmm%2Fphotos%2Fa.294866663945501%2F2204247966340685%2F%3Ftype%3D3%26theater&d=6pEOCw3Iqoz%2FZ73NBW83JzkC3bY0i4P88JjHF8GLL0M%3D&h=a07fcd33\" target=\"_blank\">https://www.facebook.com/gnimmm/photos/a.294866663945501/2204247966340685/?type=3&amp;theater</a><br />\n<br />\n作者：逆嘶亭<br />\n<br />\n連登有人提議即時成立臨時議會，喜聞樂見，但實際執行，應該有相當難度。<br />\n<br />\n首先，議會要有法理基礎，即係要有憲法，而憲法係必須要有具備專業法律知識者參與制訂。不論社會文化程度幾高都好，平民輕易推翻建制從來唔常見，即使成功亦未必係好事。究其原因，係執政需要視野，需要學養，需要技術官僚，宣言發表完，唔會一下子就吸引到咁多人埋班。<br />\n<br />\n我唔會低估連登民眾有幾卧虎藏龍，但就算立憲係有組織進行，社會大眾唔認識組織中人，呢個臨時議會都好大機會因缺乏公信力同認受性而流產。要唔流產，泛民另立議會反而可行，會有一定號召力，但咁又衍生另一個問題，就係佢地反共不反中，絕對唔會咁做，而且做咗亦只會造成社會撕裂，因為太多人痛恨泛民。單係講一點：要提高臨時議會公信力，無可避免要容納舊制立法會議員，即係泛民，呢點提倡者係咪已經設想過？有能力草擬憲法同即刻投入議會工作嘅，非舊制立法會議員莫屬，呢點係政治現實。<br />\n<br />\n更重要嘅係，憲法要得以延續，必須要有接受憲法嘅群體，呢點唔係有外媒關注就可以成事。憲法同國家概念緊密相連，要制憲，其實已經接近宣佈香港獨立，如果大家思想上尚未準備好建國，臨時議會又係會無以為繼。外媒可以做嘅，只係代為見證，將消息傳出國際，但其他國家知道咗，都做唔到啲乜，因為佢地會覺得香港人一方面號召民眾制憲，但另一方面又拒絕香港建國，心態非常矛盾，無法理解。如果香港人內部都未有一定民意支持，要求外力增援，未免係操之過急。<br />\n<br />\n要求林鄭下台，唔需要有臨時議會。起草草案以確立本港在2020年有雙普選的權利，都係現時議會職能足以處理。大家要思考嘅係，迫到林鄭落台，香港係咪就會即刻改變？林鄭進退維谷，會唔會已經係一種政治訊息？而香港特區政府得到雙普選，係咪又可以持續到永遠？如果大家仍然相信中共治下香港會有自由，有民主，咁當初反對送中條例又係為乜？抗爭之所以爆發，源於香港對中共唔信任，繼續要求對方施捨雙普選，其實完全係自打嘴巴。<br />\n<br />\n歷史係由少數人寫成，呢個講法係好合理，但少數人一定要了解臨時議會意義何在。因為不滿香港政府而話要成立臨時議會，係會令儀式變得兒戲，損耗儀式可以製造嘅震撼力。國家概念同制訂憲法係劃上句號，冇國家係唔會有憲法，心態未變，行為有幾「暴烈」，都係白費心機。而如果心態已經改變，香港人已有立國執政意志，咁持有相近理念嘅人才一定會適時出現，到時宣言又好，憲法又好，都一定會寫得完備得多。<br />\n<br />\n成立臨時議會係將來香港必須行嘅關鍵一步，但係咪以夏愨道為宣佈地點，有待商榷。現代憲政理論同國族主義以及民主制度密不可分，立憲即係主張國家權力受一部基本法律約束，法律將會具有凌駕於一切（包括政府）嘅權威，而臨時議會議員自然都要根據憲法行事。憲政保障民主機制得以運行，防止民主政府權力濫用，維護公民自由同權利，唔使再講落去，都知道成立臨時議會就等同僭越緊中共嘅治權。<br />\n<br />\n我極之期待香港立憲之日，亦相信呢日遲早會出現，但前提係大家唔可以再守株待兔。獨立係一切嘅起點，係最關鍵嘅理念重設，等獨立成為事實之後至企出黎，咁就會拖累獨立實行嘅可能。只有大家接受獨立係可行之路，獨立先會發生，而我地要記住嘅係，每一刻嘅思想準備，都會逐漸改寫未來。如果大家仍然選擇留喺中共統治之下做香港特區，立憲唔係而家最需要嘅行動，無謂搵外媒較飛；而如果大家相信香港必須脫離中共，相比起發表宣言，請由呢一刻開始，諗吓香港點解唔可以獨立，然後睇多幾本書，同朋友將所有不明朗因素抄低，逐點消化，逐點解決，為你所愛嘅香港，盡你所能。"},{"pid":"30dafb02b81a68ac043a1c579caf5b8016e809a6","tid":1333548,"uid":92230,"like":0,"dislike":0,"score":0,"citedBy":0,"replyTime":"2019-07-19T17:56:47.000Z","msg":"<span style=\"font-size: x-small;\"><br />\n「緊急號召」臨時立法會計劃書<br />\n<a href=\"https://lih.kg/1333063\" target=\"_blank\">https://lih.kg/1333063</a><br />\n- 分享自 LIHKG 討論區<br />\n<br />\n【臨時議會】非法呀！出解放軍呀！冇人理你呀！未係時機呀！等外國支持呀！<br />\n<a href=\"https://lih.kg/1332681\" target=\"_blank\">https://lih.kg/1332681</a><br />\n- 分享自 LIHKG 討論區<br />\n<br />\n成立臨時議會嘅時機，唔係等出嚟，係人民自己一手一腳造出嚟<br />\n<a href=\"https://lih.kg/1333314\" data-auto-link target=\"_blank\">https://lih.kg/1333314</a><br />\n- 分享自 LIHKG 討論區<br />\n<br />\n［721］認受性低都一定要宣布成立臨時立法會<br />\n<a href=\"https://lih.kg/1330843\" target=\"_blank\">https://lih.kg/1330843</a><br />\n- 分享自 LIHKG 討論區<br />\n<br />\n7月21日   時代革命 成立臨時政府<br />\n<a href=\"https://lih.kg/1331101\" target=\"_blank\">https://lih.kg/1331101</a><br />\n- 分享自 LIHKG 討論區<br />\n<br />\n重奪會將揭抗爭新一章，立刻準備manifesto!!!<br />\n<a href=\"https://lih.kg/1271540\" target=\"_blank\">https://lih.kg/1271540</a><br />\n- 分享自 LIHKG 討論區<br />\n<br />\n[必須廣傳] 7.21 三點開記招！7.21 三點開記招！7.21 三點開記招！<br />\n<a href=\"https://lih.kg/1329992\" target=\"_blank\">https://lih.kg/1329992</a><br />\n- 分享自 LIHKG 討論區<br />\n<br />\n[學術派] 組成國民議會<br />\n<a href=\"https://lih.kg/1289796\" target=\"_blank\">https://lih.kg/1289796</a><br />\n- 分享自 LIHKG 討論區<br />\n<br />\n發夢寫咗一部香港憲法<br />\n<a href=\"https://lih.kg/1327495\" target=\"_blank\">https://lih.kg/1327495</a><br />\n- 分享自 LIHKG 討論區<br />\n<br />\n開始集體草擬一份屬於香港嘅民主憲法<br />\n<a href=\"https://lih.kg/1324231\" target=\"_blank\">https://lih.kg/1324231</a><br />\n- 分享自 LIHKG 討論區</span><br />\n<br />\n<br />\n<br />\n<div style=\"text-align: center;\"><span style=\"font-size: xx-large;\"><strong>成立議會<br />\n已經係好多人嘅心聲<br />\n<br />\n721 新香港</strong></span></div>"},{"pid":"4ee09c18226135ed43c429140104aa5e92d1a899","tid":1333548,"uid":233325,"like":0,"dislike":1,"score":-1,"citedBy":0,"replyTime":"2019-07-19T19:19:31.000Z","msg":"唔係好多人心聲<br />\n你地圍緊爐"}]}