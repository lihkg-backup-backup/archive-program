{"tid":1442798,"cid":33,"subCid":0,"title":"香港民族到了最危險的時候—「光復香港，時代革命」好危險？ （文：盧斯達）","createTime":"2019-08-11T05:08:21.000Z","updateTime":"2019-08-11T06:00:33.000Z","uid":36088,"like":1,"dislike":0,"uniUserReply":2,"replies":[{"pid":"d237b234bb131d03d4e131babe186f4ffa14df7a","tid":1442798,"uid":36088,"like":0,"dislike":0,"score":0,"citedBy":0,"replyTime":"2019-08-11T05:08:21.000Z","msg":"<a href=\"https://www.localpresshk.com/2019/08/revolution-how-dangerous-is-it/\" data-sr-url=\"https://r.lihkg.com/link?u=https%3A%2F%2Fwww.localpresshk.com%2F2019%2F08%2Frevolution-how-dangerous-is-it%2F&d=haqyWHVU0l66G8glzozbU8Q0GhOv7yEvjYTsEPvBCF8%3D&h=572ac74c\" target=\"_blank\">https://www.localpresshk.com/2019/08/revolution-how-dangerous-is-it/</a><br />\n<br />\n香港民族到了最危險的時候， 每個人被迫着發出最後的吼聲。咁究竟最後係發出咩聲音，人人都唔同。可以係人最內在既一口元氣，亦可以係投降之前既哀鳴。<br />\n<br />\n結論先講係頭，「反送中抗爭」已經進入隨時被瓦解既階段。呢個工程係想重演1989年司徒華取消三罷，係運動裡面內爆，由香港人幫中共解決佢解決唔到既問題。<br />\n<br />\n林鄭月娥同國新辦記者會都拎「光復香港，時代革命」來做文章，話咁樣係衝擊中國主權，攻擊「一國兩制」，而香港內部亦會有好多自稱溫和派的社會賢達一齊大合唱，一齊對「光復」口號狂轟濫炸。官方既記者會唔係面向前線的，而係面向後方。佢地既意思一言以蔽之：鎮壓過程裡面我地做錯幾多，你地唔使旨意有得追究，依家你地再唔同「暴力」割席，我就用更大既暴力黎鎮壓。我地就係俾咁多，你諗你喇。<br />\n<br />\n建制出身扮黃絲的劉中策話「光復香港，時代革命」會「俾藉口共產黨」，主流傳媒作者亦有和議，命令示威者唔可以再叫。咁我地亦不妨做下思考實驗，咁究竟叫咩口號先唔會俾藉口共產黨鎮壓呢？<br />\n<br />\n如果既空泛又無直接提港獨既「光復香港，時代革命」已經咁大問題，咁不如嗌返「反送中」夠清楚、夠對焦未？呢個係泛民黃絲諗出來，大家亦廣泛使用的名詞。但其實中國同樣可以入你，「難道香港不是中國一部份？叫反送中是不是表示抗拒中國法律，是否別有用心？需知道基本法和香港法律的權力，都是中國憲法賦予」。<br />\n<br />\n要入，點都入到。好喇不如又退啦，香港人最鐘意就人，咁不如退到叫「我係香港人」純粹打氣就算～但中國同樣可以話，「香港這些激進示威者為甚麼要不斷強調自己是香港人，搞二元對立？難道香港人不是中國人？這是不是表達了這種運動內裡根本是分離主義作祟？」<br />\n好喇由連登文宣組「我要攬炒」同學界聯合搞既集會，海報上面有一句「英美港盟，主權在民」，前半句係勾結外國勢力，中國亦唔會認同「主權在民」，香港對中國來講一向都係「國家俾幾多權你，你就有幾多」，一樣係激嬲共產黨。<br />\n<br />\n當大學生買雷射筆都會被警察指控藏有攻擊性武器，先襲擊再拘捕，胸部可以襲警，軍警射人唔需要示警，路人照打，上網鬧警察亦可以被人上門拘捕，係屋企搵到醫人既藥可以話你藏有毒藥。請問係香港既政治現實之下，有咩「聰明抗爭」既空間？係咪扭下口號就可以得到「安全社運」呢？<br />\n<br />\n「欲加之罪，何患無辭」八個大字，中國文人要識哦。其實認為個口號好重要，只係書生之見。維民所止係咩意思，相信各位風雅之士唔會陌生。中國玩文字獄，從來都唔係在乎文字，係要你死；以為玩弄辭章就可以避得過，只係書生之見。香港人既存在本身，就係罪狀；追求「真普選」同「一國兩制」大家以為會比較安全？「真普選」對中國來講就係「班香港人要分我既權」，後者就係抵觸習近平既「全面管治權」。依家香港人搞到林鄭月娥修例失敗，全世界都知香港人唔滿意中國統治，已經令到「好要面的共產黨」無哂面，撤回一句「光復香港，時代革命」既口號，係咪就會令共產黨開心返呀，相信大家咁聰明都會知道答案。<br />\n<br />\n我覺得嗌咩口號從來唔係重要，就算女權人係集會上面嗌「我要身體自主」都得，我覺得九唔搭八，但都唔會話佢地搞到失焦。嗌咩口號從來係表達自由，而當有咁多人身體力行叫緊「光復香港，時代革命」就已經係代表句野有民意，你唔鐘意就應該發動另一句口號蓋過佢，多人嗌既就贏，而唔係附合中國既恐嚇，變相合理化「共產黨唔鐘意我地就唔做」呢類奴隸喪志主義。<br />\n<br />\n中國出解放軍係等於攬炒，所以佢只可以係內部瓦解運動。出黑社會、解放軍深圳軍演、記者會吹風話絕對唔會讓步，只係狼煙，香港內部既維穩者，見到就會做野。具體行動就係發動水軍加意見領袖，孤立真正令中共頭痕既行動者。<br />\n<br />\n發動革命既連登已經淪陷，畢竟兩個月夠哂開新帳號同徵用舊帳號，佢地帶風向當然唔會叫你散水或者「要起大台」咁直接，佢地會旁敲側擊：「咁落去唔係辦法」、「不如停一停」、「勇武要休息下」、「開始失民心」、「要睇大局，要變陣」、「你班衝衝子係咪開始迷失同享受權力」&hellip;&hellip;中共亦都已經向佢地接觸到既政客同社運組織落哂藥，表示自己絕對唔會讓步，亦即將會殺人，於是一班人就開始為左避免六四式結局，抹黑抗爭者，然後叫人縮。<br />\n<br />\n當黑社會同警察合流出動恐襲市民，係行動者還以顏色，守護香港民間社會既尊嚴，話俾對家聽，我地唔會接受。係唔會贏到，但你俾人強姦至少都要掙扎。當前線行動者守護香港最後既尊嚴，你班社會賢達就係冷氣房裡面拖後腿，挑剔呢樣挑剔果樣，仲要自命睇通大局最聰明，仲要成日自命有良心，港式社會賢達有達而無賢，仲要多數冇廉恥。<br />\n<br />\n全世界大團結，我從來都唔信。每個階級同世代面對既處境，謀求既野都唔會一樣。抗爭者想抗爭，由港英末期開始形成體系的深黃社會賢達卻係另一回事。佢地從來係唔相信香港可以創造奇跡，香港救唔到對佢地亦無問題，因為班人就快退休，亦可以移民。所以佢地見到搞出大頭佛，前線衝出個未來，佢地係唔會諗下點樣贏，而係覺得大禍臨頭，今鋪激嬲共產黨了，下一步諗既就係避免自己被清算，所以從來就想同前線割席。<br />\n<br />\n所以運動開始咁耐，佢地都無停過出口術放毒叫行動者收皮，但搞罷工又無力，口講和理非但其實根本無用盡力。劉中策甚至將罷工無力無效，賴落行動者對抗黑警令當日傳媒無左焦點，正宗賴得就賴，極為無賴。佢地放大抗爭者的不足之處，只係為左突顯自己先最岩，亦係搵一個藉口作終極割席：依家你地嗌時代革命呀？咁我唔參加喇。我地唔受我指揮，咁我割喇。其實係情緒勒索加要脅：我轉身喇，但係係你地有問題，我仲係支持民主自由人權架，我無問題，我係姿態優雅既社會賢達，我去開分享抗爭心得既學術坐談會了。<br />\n<br />\n當然呢個都係香港近代所有反中社會運動的收結模式，社會賢達從來唔係諗點樣贏，就算要求低少少，佢地幫到前線撤退走佬時傷亡少點，都叫做盡左責任，但佢地無。李倩怡走左去台灣避難，民運系統為左自己上報一時之快，仲要爆佢出黎，就係其中一個例子。<br />\n<br />\n佢地諗既從來只係點樣投降時身段漂亮一點。30年來，香港民主運動唔只係一事無成，仲係不斷倒退。香港主體性同香港底線都係「害怕激嬲共產黨」同「害怕六四式屠城」心魔之下，不斷淪為底褲。唔通依家又無人已經死左？已經有幾個年輕人跳左樓，大量既人被毆打，生計困頓，好多人(包括我自己)就日日驚俾人砌生豬肉拉入臭格，白色恐怖，你地就日日係度諗香港人點樣讓步先會令共產黨息怒？警察會理咩？特區會理咩？恢復正常？今日割五城，明日割十城，然後得一夕安寢。起視四境，而秦兵又至矣。呢套野你地玩左三十年啦，玩到名成利就，就快退休，仲未夠？有冇諗過下一代點算呀？<br />\n<br />\n好聽說話我真係唔會講，煤氣房都好暖好舒服，你死左都唔知咩事。等如你去跟何式凝示威，佢無事，七十幾個被拘捕，佔當日全港一半。何式凝有咩損失？仍然係自以為是的招牌笑容，社會資本發大財。<br />\n<br />\n香港民族已到了最危險的時候。二千幾年前，釋達多最後去到一棵菩提樹下面，就快得道。正如Matrix派左Agent Smith去妨礙Neo。係佛偈裡面，天界派左三個天使去引誘釋達多，叫佢收皮。係90年代，香港得到既係司徒華，今日我地可以去到呢度，係因為我地唔受衣冠楚楚的使者分化。此等天使柔聲細語、說話漂亮，以良師益友的形象出現，甚至可能真係懷住好心，但佢地係大體制裡面既作用，就係阻止香港「覺醒」。<br />\n<br />\n係猶太教同諾斯底裡面，「空中掌權者」，呢個世界裡面既王，亦會阻礙就快得道既人，佢地會千方百計將「行者」留係世上，留係佢地有份建立的風俗之中。「光復香港，時代革命」呢句口號，好似一個訊號，天界就知道有人就即將覺醒，要派人去「救火」了。<br />\n<br />\n正所謂「保守你的心，勝過保守一切」，只要夠定，我地一定可以超越89年以來「凡革命必流產」的宿命。過唔過到，在此一舉，全乎一心。光復香港，時代革命﹗"},{"pid":"d56549172e173b7991301c0aef0670af9a85caee","tid":1442798,"uid":65072,"like":1,"dislike":0,"score":1,"citedBy":1,"replyTime":"2019-08-11T05:54:19.000Z","msg":"先推再睇"},{"pid":"e85ce46be8411c6762702809223f6ee1585303eb","tid":1442798,"uid":36088,"like":0,"dislike":0,"score":0,"quote":{"pid":"d56549172e173b7991301c0aef0670af9a85caee","tid":1442798,"uid":65072,"like":1,"dislike":0,"score":1,"citedBy":1,"replyTime":"2019-08-11T05:54:19.000Z","msg":"先推再睇"},"citedBy":0,"replyTime":"2019-08-11T06:00:33.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}