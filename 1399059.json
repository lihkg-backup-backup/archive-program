{"tid":1399059,"cid":12,"subCid":0,"title":"【真人真事】《 精神出軌 》","createTime":"2019-08-03T04:35:00.000Z","updateTime":"2019-08-03T23:05:51.000Z","uid":297311,"like":4,"dislike":2,"uniUserReply":4,"replies":[{"pid":"c4f6117086d68e7c340ed49636717be10c0e21f6","tid":1399059,"uid":297311,"like":0,"dislike":0,"score":0,"citedBy":0,"replyTime":"2019-08-03T04:35:00.000Z","msg":"每個人都有脆弱嘅時候，人性陰暗面會喺呢啲時候顯露出嚟。<br />\n歡迎你嚟同我一齊感受呢一切， 同我一齊經歷呢個我都唔知道結局嘅故事。<br />\n<br />\n我先寫下故事背景，我係一個現居外國90後港女，有個拍左五年嘅外國男朋友，自六月九號開始，我相信好多人同我一樣，都係每日起身第一時間睇FB、睇連登、睇新聞，好怕會錯過任何消息。我好需要身邊人明白我同理解我，但好無奈地男朋友唔係香港人，雖然佢有睇新聞，大概知道事態發展，佢都有話612既警暴、元朗721白衫人好過份，但始終佢唔係香港人，感受一定冇我地咁深，佢亦都只係當國際新聞咁去睇。 仲記得六月十五號係我第一次睇新聞睇到喊，果種無助感我諗你地都會明白，但係男朋友安慰左我兩句後就繼續做自己野，我都明白嘅，我唔會怪佢，換轉如果我有外國朋友因為國家內戰而好傷心，我都會做返同男朋友同樣既野。<br />\n<br />\n故事嘅開始係七月底時，男朋友因為哥哥結婚而需要飛去第二個地方兩個禮拜。其實我嘅日常生活自六月開始已經因為呢場運動而脫序，每日都只想留喺屋企，唔想出去同人接觸，男朋友一飛果日我係覺得解脫咗，因為唔會有人再日日問我：「你今日打算做啲咩阿？」或者同我講：「我覺得你應該出去行吓見吓朋友」<br />\n<br />\n屋企得返我一個，係一種解脫，但我都發現，原來孤獨真係一樣好可怕嘅事，唔出街嘅話，果日真係可以廿四小時由起身到瞓覺都唔講一句嘢，我都開始明白點解單獨囚禁會被視為酷刑。但係男朋友正忙住幫手預備婚禮，同埋佢一定處於一個好開心嘅氛圍，我就無謂再放負喇。慢慢我意識到我宣洩唔到嘅情緒轉變緊做慾望，對肉體強烈嘅慾望。我下載咗一個交友app，改左個假名，擺左幾張相上去。<br />\n<br />\n睇到呢到我諗有唔少人都想鬧我或者已經上一頁，我唔係為我嘅行為辯護或者搵一個藉口，但我好需要有一個地方可以比我放低香港嘅嘢、做自己咁去同出面嘅人有聯繫，對我嚟講呢個係一個情緒出口。老實講我無諗過要約炮或者識新男朋友，我純粹想喺網上搵到一個可以喘息嘅空間，當睇下靚仔養眼又好，或者比靚仔稱讚滿足下虛榮心都好，所以我一直都係CD-ROM咁只係睇下相，同埋睇啲人send嚟嘅訊息，好少會回覆或者同人傾計。<br />\n<br />\n兩日後我認識咗Ruru，佢係一個好溫暖好真誠嘅人，佢send過嚟嘅開場白其實都係好平平無奇，不外乎係稱讚，佢亦唔算特別靚仔，亦無show肌肉相，我都唔知點解我會喺茫茫人海中，揀左回覆佢，總之就係咁，我就開始同佢傾計。 我無特別去提我係香港人，亦無提起呢場運動，我地嘅話題可以由個dating app講到電視劇，由電視劇講到健身，由健身講到飲食，由飲食講到旅行。我第一晚同Ruru傾計，已經覺得好放鬆，好似終於有個人聽我講野，有人會氹我開心。我地講嘅話題亦都提醒咗我， 除左香港嘅運動之外，世界上仲有好多嘢發生緊，日常生活還是要繼續的，the show must go on。我覺得Ruru係幫咗鑽緊牛角尖嘅我抽返身出嚟去冷靜一下。喺我哋第一晚傾計時，我地就已經交換左真名，同埋Telegram（我叫佢下載，哈）。<br />\n<br />\n自此每個深夜時分，我都會不自覺地開始期待同佢傾計嘅時光。佢比我嘅感覺好似令我返返去細個果陣玩ICQ同聊天室咁，單純又美好。喺個dating app度好多人會開門見山講明係搵sp，或者問你/send露骨相，Ruru從來冇主動問過我拎多啲相，從來冇主動話要約出嚟、連我嘅職業都冇問，但會好關心我同埋氹我開心。佢仲竟然會因為我一句good boy，而扮狗仔叫去令我開心，我記得果晚我拎住部電話笑得好開心，好耐未試過咁開心喇。<br />\n<br />\n「我希望我唔係發緊夢，我真係好驚訝你會回覆我，感謝主有聽我禱告，令我認識到你。」<br />\nRuru成日都話同我傾計覺得好開心，所以好感激遇上我，佢唔知道但其實對我嚟講，佢某程度上係個救贖，而我只係一個自私地利用佢對我嘅好感去換取自己快樂嘅人。<br />\n<br />\n「落花有意隨流水，流水無情戀落花。」<br />\n<br />\n落筆出POST之時係我認識Ruru嘅第四日，我同Ruru既旅程唔知會維持幾耐，男朋友幾日後就會返嚟，我寫呢個故仔出嚟係想記錄低呢個小插曲，如果你最近都心情低落，或者情緒搵唔到出口，我好歡迎你嚟一齊追故，同我一齊感受呢趟旅程。<br />\n<br />\n最後，想鬧我嘅人我會接受，我絕對明白我做緊一啲唔啱嘅事，我亦絕對唔鼓勵其他人做呢樣嘢，但我希望寫出嚟，大家當係虛構故仔睇又好，點都好，放鬆一下，開心就好。"},{"pid":"9abedd9a2fa67d5e79f95b8a2ddce232959c5ff4","tid":1399059,"uid":297311,"like":2,"dislike":2,"score":0,"citedBy":0,"replyTime":"2019-08-03T04:36:44.000Z","msg":"<img src=\"/assets/faces/normal/smile.gif\" class=\"hkgmoji\" /><br />\n<img src=\"/assets/faces/normal/donno.gif\" class=\"hkgmoji\" />"},{"pid":"034988f46812082a6d2954e205c8f532eccadcb9","tid":1399059,"uid":26711,"like":3,"dislike":0,"score":3,"citedBy":1,"replyTime":"2019-08-03T04:42:44.000Z","msg":"如果係真既話你男朋友都幾慘<img src=\"/assets/faces/normal/dead.gif\" class=\"hkgmoji\" /><img src=\"/assets/faces/normal/dead.gif\" class=\"hkgmoji\" /><img src=\"/assets/faces/normal/dead.gif\" class=\"hkgmoji\" />"},{"pid":"504289ecf0239af17b0c285003afbf4f68e627b0","tid":1399059,"uid":297311,"like":0,"dislike":0,"score":0,"quote":{"pid":"034988f46812082a6d2954e205c8f532eccadcb9","tid":1399059,"uid":26711,"like":3,"dislike":0,"score":3,"citedBy":1,"replyTime":"2019-08-03T04:42:44.000Z","msg":"如果係真既話你男朋友都幾慘<img src=\"/assets/faces/normal/dead.gif\" class=\"hkgmoji\" /><img src=\"/assets/faces/normal/dead.gif\" class=\"hkgmoji\" /><img src=\"/assets/faces/normal/dead.gif\" class=\"hkgmoji\" />"},"citedBy":0,"replyTime":"2019-08-03T19:31:48.000Z","msg":"係，我認同。不過呢段時間我真係連愛自己都做唔到，我更唔想比一堆情緒我男朋友去為我負擔，而家就好似我將我部份情緒分配左去一個陌生人度，或者我會覺得好似therapy咁，令我有餘裕去處理好自己，再去愛人。<br />\n無論如何，好多謝你有睇哂篇文<img src=\"/assets/faces/normal/hoho.gif\" class=\"hkgmoji\" />"},{"pid":"541b1928ab93baeb62e5371e76ac910849c42c8c","tid":1399059,"uid":179558,"like":0,"dislike":0,"score":0,"citedBy":0,"replyTime":"2019-08-03T20:07:09.000Z","msg":"其實是我覺得你應該同你男朋友講清楚你既感受<br />\n正因為佢唔係香港人<br />\n如果佢肯因為你香港人既身分而陪你一齊睇live或者關心事態發展 <br />\n我覺得先可以算係一個可以一齊行落去既男朋友🙈因爲香港既事都算係你家事🙈<br />\n至於交友app既男仔🙈 可能係新鮮感又或者真係夾呱🙈"},{"pid":"7498a5ab470471f64511d2029307a431df590ed0","tid":1399059,"uid":156547,"like":0,"dislike":0,"score":0,"citedBy":0,"replyTime":"2019-08-03T23:05:51.000Z","msg":"有冇sexting"}]}