{"tid":1458987,"cid":1,"subCid":0,"title":"轉陣, 比個機會廢中廢老和理非上場","createTime":"2019-08-12T15:41:08.000Z","updateTime":"2019-08-12T15:41:08.000Z","uid":269457,"like":0,"dislike":0,"uniUserReply":1,"replies":[{"pid":"2ed089a2c56e5780ba68897df540c338ca0818e2","tid":1458987,"uid":269457,"like":0,"dislike":0,"score":0,"citedBy":0,"replyTime":"2019-08-12T15:41:08.000Z","msg":"首先,我想講下大衞與哥利亞<br />\n如果敵人好強大, 我地用對方善長既方式去打, 我地輸既機會好大, 即係哥利亞咁大隻, 佢一隻手指都摔死大衞啦, 大衞陪佢癲, 就等於送死.<br />\n而家林鄭同中共就好似哥利亞, 佢地有而我地無既野如下:<br />\n<br />\n1) 無恥就係無敵既警察, 佢地有武器, 亦有公安暗地裡混入, 所以警察人數方面, 我地可以當佢無限大, 今日果批攰爆, 聽日又運一批公安黎<br />\n2) 話語權, 政府日日開記招9UP, 雖然好多記者都已經鬧到反枱, 但佢地有TVB<br />\n3) 盲目支持既人, 指一般只睇TVB既無知巿民<br />\n4) 一班建制仆街, 為咗著數而盲撐林鄭<br />\n5) 無數可以用黎轉搬視線既議題, 例如佢地可以狂吹經濟乜乜乜, 豬肉同骨灰庵場又點點點<br />\n<br />\n數住呢幾樣大野先<br />\n<br />\n而香港人無大台,咁分散,各自仲要生活,真得要靠好多有心人犧牲自我先儲到少少力量<br />\n果D力量響林鄭面前實在係大衞, 林鄭以至中共就係哥利亞<br />\n<br />\n我地其實係要世界睇到中共幾咁醜陋<br />\n香港人忍夠喇, 忍咗咁多年, 終於忍唔住<br />\n我地要令全世界都對中共忍唔住<br />\n<br />\n強大既敵方既style就係粗暴，霸權，無賴<br />\n所以我地一定唔可以用對敵軍有利嘅方式去打（即係唔可以硬撼）<br />\n我一直認同衝得黎要be water<br />\n所以我贊成快閃, 一見對方full gear就走<br />\n一方面be water, 一方面我認為我地嘅文宣比政府進步千倍<br />\n出poster出video, 咩style都要有，長輩圖又好, 日系又好, 長篇大論又好, 各位巴絲用自己專長去做, <br />\n讀到書既盡量去讀文史哲社會學人類學,睇原典又好sparknote又好, 幫手打知識份子巿場, 畫到畫既盡量畫, 漫畫西洋畫國畫盡畫, 網上廣傳<br />\n最重要係傳去外國<br />\n<br />\n你睇政府咁多年黎宣傳香港, 或者叫人登記做選民, 叫人投票, 叫人食少D鹽同油, 無樣成功, 最叻就係搵幾個so called明星出黎嗌下口號<br />\n文宣一直係我地既優勢<br />\n但齋文宣唔得<br />\n我地仍然要勇武果班上前線挑釁<br />\n令警察係世界面前出醜，再配合文宣狂吹<br />\n睇而家個勢, 政府都預咗同我地打持久戰<br />\n我地更加唔可以死衝爛衝, 送頭太多<br />\n<br />\n而家警察咁賤放卧底, 我覺得不妨返返去和平集會, 齋叫口號<br />\n等班完全衝唔到既廢中除咗課金之餘, 都有D 野可以做下, 上場接力, 比勇武抖抖<br />\n<br />\n而呢個時候, 公務員集會, 醫護人員集會, 大律師靜默遊行, 銀髮族遊行要持續地接力進行, KEEP住團火<br />\n然後後生果班和理非, 再響側面躹躬多謝又好, 掃垃圾又好... 總之要展現高質<br />\n然後文宣又狂吹呢班友有幾和平幾高質<br />\n總之就係要連民建聯都好難搵唔到位入<br />\n<br />\n到勇武抖夠, 又衝下<br />\n然後就數返&quot;公務員集會, 醫護人員集會, 大律師靜默遊行, 銀髮族遊行&quot; 政府都唔理..., 所以要衝<br />\n講真, 而家D示威者咁激, 警察都一定好大戒心<br />\n佢地而家捉親手足都打到爆<br />\n咪比個機會大家抖抖, 示威者回一回氣, 警察又冷靜返D<br />\n呢個唔係退縮我覺得, 只係攻擊既style有變"}]}