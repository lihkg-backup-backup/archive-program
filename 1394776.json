{"tid":1394776,"cid":1,"subCid":0,"title":"我真係好鍾意返工，你地咁做影響經濟民生","createTime":"2019-08-01T14:01:32.000Z","updateTime":"2019-08-01T14:01:32.000Z","uid":219835,"like":1,"dislike":0,"uniUserReply":1,"replies":[{"pid":"3a18eb08f72010878e0a1a2cf7256c14e8a660dc","tid":1394776,"uid":219835,"like":0,"dislike":0,"score":0,"citedBy":0,"replyTime":"2019-08-01T14:01:32.000Z","msg":"對唔住，好似標題黨咁，但呢句正正係好多港豬會無腦講既野<br />\n<br />\n我知同路人會明，但呢種不合作運動一定會影響好多自稱中立既港豬<br />\n每次見到大家可能會有言語上衝突，好易變屌黎屌去，與其係咁，倒不如我地準備幾套心底既諗法，到時回應返佢地 <img src=\"/assets/faces/lm2/bye.gif\" class=\"hkgmoji\" /><br />\n唔止係講畀班廢老阿叔聽，仲可以試下感染附近其他光譜既人，各位巴絲可以拍下手鼓勵下，點都可以打動到一班人既，就好似之前有巴絲所講，每次咁既場合其實都係好好既社區解說機會<br />\n有一班人，你同佢地講自由民主，佢地真係 wfc，佢地個腦真係除左錢之外就得返草，既然佢地咁叻講經濟，我地一於一人講一件政府點樣帶頭影響香港經濟既事<br />\n<br />\n<br />\n分享下自己作為小市民既感觸：<br />\n<br />\n遊行左咁多次，每一次表達訴求既另一日，有邊一次既威力可以大到令一個地方變成死城？我住係新界大西北，見證住最荒謬既一日，就係黑社會橫行無忌，只要隨便放下風就可以癱瘓一個地方，令成個地區既商鋪落晒閘，冇人夠膽係街上行，人心惶惶，連帶住係個度既居民都受影響，HR 見到網上既消息都好擔心，趕晒我地班大西北既牛牛返屋企。<br />\n<br />\n你唔好以為唔關你事，班黑社會鍾意坐車去邊度搞事就去邊，警犬同佢搭晒膊頭你奈得佢何？治安先係經濟同民生既基石，但依家施暴者唔拉，警犬濫權兇市民，又舉中指又舉槍，你以為你走得甩？你話相信警察，咁點解市民最需要警察既時候佢地唔出現？警察唔係最鍾意用不誠實取用電腦拉人係網上恐嚇咩？點解唔覺佢地出黎試圖保護過廣大市民既安全？根本由頭到尾帶頭破壞香港國際聲譽既係班警犬，國際間有晒報導7‧21元朗警黑點樣合作，當一個地區既執法者咁明目張膽勾結黑社會，你係外資你夠唔夠膽黎阿？你怕和平善良既示威者，定係怕無差別咁打你幾獲既黑社會同警犬？到左今日你仲同我講覺得香港冇問題？<br />\n<br />\n如果今日你真係咁關心經濟，你又有冇為過以上既不公義發聲？你除左返工之外，為香港貢獻過d咩？今日你話自己中立，默許種種暴行，但我地連二百萬人上街都撼動唔到政府小小既決策，他日你咩冤要伸，仲有邊個能夠為你發聲？<br />\n今日我地能夠行到呢一步實在殊不容易，踏住幾多義士既鮮血同汗與淚，但慶幸既係各個階層都已經齊聲和應，你，願意陪我地一齊守護香港嗎？<br />\n<br />\n<br />\n8月5日，全港三罷<br />\n七區集會，到時見<br />\n<img src=\"/assets/faces/lomoji/33.png\" class=\"hkgmoji\" /><br />\n<br />\n#撤回逃犯條例<br />\n#撤回暴動定性<br />\n#釋放被捕義士<br />\n#追究黑警濫暴<br />\n#實行雙真普選"}]}