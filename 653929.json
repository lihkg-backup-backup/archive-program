{"tid":653929,"cid":15,"subCid":0,"title":"談數碼通+香港的電訊市場","createTime":"2018-05-05T07:32:20.000Z","updateTime":"2018-05-05T07:32:20.000Z","uid":34522,"like":2,"dislike":0,"uniUserReply":1,"replies":[{"pid":"ceb8f5682cca872c5bb9aaab99fe2813742effe8","tid":653929,"uid":34522,"like":0,"dislike":0,"score":0,"citedBy":0,"replyTime":"2018-05-05T07:32:20.000Z","msg":"節錄部分內容﹐有興趣睇晒可以去我個blog了解更多<br />\n<br />\n<a href=\"https://90earndividend.blogspot.com/2018/05/blog-post_5.html\" data-sr-url=\"https://r.lihkg.com/link?u=https%3A%2F%2F90earndividend.blogspot.com%2F2018%2F05%2Fblog-post_5.html&d=ZrrFDRUuioFNkS1lvnVcl5zN29kXmk9bB7xBuKM86BA%3D&h=1540c5db\" target=\"_blank\">https://90earndividend.blogspot.com/2018/05/blog-post_5.html</a><br />\n<br />\n呢半年﹐數碼通一直都繼續潛水﹐直到近排先至係8蚊邊反彈番少少。因咩事會搞到咁？份中期報告都已經係一開頭的主席報告--業務回顧中講晒<br />\n<br />\n<br />\n1.本公司於2016年10月續期及取得額外的2100MHz頻譜，導致頻譜使用費攤銷增加<br />\n<br />\n係香港﹐通訊頻譜係要公開拍賣由政府租比電訊商﹐仲係下下講緊幾億幾億去投。<br />\n<br />\n手機網絡再洗牌？900/1800兆赫頻譜 六成將公開拍賣<br />\n(來源:蘋果日報)<br />\n<br />\n由於數碼通係16年用左近10億新增左10兆赫頻譜(唔知咩黎就當係大氣電波的容量)﹐係會計準則下每年要增加流動通訊服務牌照費攤銷﹐攤銷幾耐？15年﹐至到2031年。因此:<br />\n<br />\n流動通訊服務牌照費攤銷上升$29,000,000 或26% 至$143,000,000（ 2016/17 上半年：$114,000,000），是由於集團攤銷其續期和新增的2100MHz頻譜的流動通訊服務牌照費所致。<br />\n<br />\nPS: 有興趣睇個次的競投結果﹐可以去睇以下eprice個Blog 連結同埋篇新聞稿 連結<br />\n<br />\n<br />\n2.其次，客戶較長的更換手機周期，令手機及配件的銷售額下降<br />\n<br />\n呢個應該大家都變左係咁﹐部電話唔會話經常換﹐用到就繼續用住先。而且老實講﹐無論係蘋果定係三星﹐都已經無咩新的花款去吸引人換機﹐只係一味愛鬥大﹐仲邊吸引到人換機。<br />\n<br />\n但要留意的係電訊公司賣電話其實係無咩點賺錢﹐直頭可以話係貼錢做生意。<br />\n<br />\n<br />\n睇番份業績﹐手機及配件銷售同埋銷售存貨成本兩者係１７年只係賺三千萬﹐睇落都仲好似好多﹐但係仲有一個數要減&mdash;&mdash;手機補貼之攤銷<br />\n<br />\n<br />\n咩叫手機補貼之攤銷？你上台出電話﹐好多時部電話有得平D甚至免費送比你﹐咁電訊公司就會將部電話以手機補貼形式去cover左個價值。咁做的目的當然係想係另一邊的月費去cover番﹐而且可以拉長合約期﹐增加收入。咁條數點計？部電話的價格就會按番背後的合約時段去做番個攤銷。假設4800蚊電話24個月合約﹐咁係手機補貼之攤銷呢一項就會每個月有200蚊去做攤銷﹐直至份合約到期。咁個補貼又係邊到黎？未就係你比的月費﹐姐係服務收入。<br />\n<br />\n講到呢到﹐咁手機及配件銷售比上一年下跌左四成代表咩意思？未姐係少左人出新手機﹐導致手機收入下跌。可能你會話﹐咁唔係好事咩？唔使補貼wor﹐電訊公司可以袋晒所有收入。但唔好唔記得上台出機的其中一個目的就係要增加月費收入﹐剩上台的月費同出機的月費差好遠。因此較清晰做法係將服務收入、手機及配件銷售、銷售存貨成本三者合併一齊再同16年比較。咁的話17/18年就係25.6億﹐比16/17年同期跌左5.8%。<br />\n<br />\n3.由於話音漫遊持續錄得結構性收入下跌，令漫遊收入減少，然而，數據漫遊收入的穩健增長，逐漸抵銷話音漫遊的跌幅，令整體漫遊收入的下跌速度放緩。<br />\n<br />\n相信唔係好多人知咩係漫遊。<br />\n當你拎住部電話﹐係外地用電訊服務﹐包括打電話同上網﹐呢樣服務就係漫遊。點解收入下跌？而家仲邊有人會係外地就咁用自己部電話直接上網﹐都已經轉用儲值卡﹐甚至係租wifi蛋。每日都只係十幾蚊﹐電訊商每日幾十甚至過百蚊的漫遊貴用﹐消費者又點會唔識選擇。"}]}