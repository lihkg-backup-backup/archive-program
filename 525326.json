{"tid":525326,"cid":12,"subCid":0,"title":"[校園] [戀愛] [熱血]","createTime":"2018-01-10T13:44:08.000Z","updateTime":"2018-01-10T14:42:33.000Z","uid":11081,"like":2,"dislike":0,"uniUserReply":1,"replies":[{"pid":"c2d3b94a83caa057e528e398dceea5e03a03f59e","tid":525326,"uid":11081,"like":0,"dislike":0,"score":0,"citedBy":0,"replyTime":"2018-01-10T13:44:08.000Z","msg":"&lt;開學&gt;<br />\n<br />\n鈴～鈴(((((鈴～鈴(((((鈴～鈴(((((<br />\n喂.....「喂！！仆街起身未呀，又話食早餐！」「得啦..起啦..」「快撚啲啦，廢事遲到呀！」「知啦...茶記等啦，係咁」<br />\n<br />\n9月1....又係開學嘅日子！<br />\n我叫秀策，今年升中四，因為某啲原因，所以轉左校升中四，今日就係我新校園嘅開始。<br />\n<br />\n沖涼洗面刷完牙，著埋套熨好嘅校服，跟住照一照鏡，返新學校執返整齊小小，ok！出得門口。<br />\n<br />\n落到茶記，行到門口望都未望，就有把聲叫「呢到呀！」我坐埋去「吉魚，腸仔煎蛋，凍奶茶，唔該！」<br />\n包雞：「咁撚遲架，成村人等你一個，你好唔好意思呀！？呢餐你嘅！」<br />\nBad定：「走唔甩架啦，呢餐係你埋單。」<br />\n<br />\n包雞同Bad定，佢兩個係同我由細玩到大嘅，感情同親兄弟無咩分別。佢地就係我轉校嘅原因，因為初中我地三個都唔同學校，係中三個年我地決定左中四要一齊同一間學校讀，所以就揀左新學校。<br />\n<br />\n包雞全名黃浩，成績麻麻，運動好叻，成日學界拎獎，古惑仔一個有跟大佬，不過佢唔會哈哈霸霸，無啦啦撩事鬥非個啲，但係佢好有義氣，朋友有事就一定會第一個出黎幫拖。而Bad定全名林忻定又係運動好叻，特別係球類運動，又係校隊主力個啲，仲要係靚仔，所以佢兩個好受女同學歡迎。我就..平凡怕醜仔一個，唯一好過佢地就係成績比佢地好小小。<br />\n<br />\n包雞：「行啦！遲到啦。」<br />\n<br />\nBad定：「依家先搭四，仲有成八個字，咁急做咩！？」<br />\n<br />\n秀策：「條友好明顯想早啲返去睇女啦。」<br />\n<br />\n包雞：「屌你啦！我洗睇女！？不嬲都係啲女睇我，早啲返去睇編班呀。」<br />\n跟住我飲埋啖奶茶，拎起張單去賣單。"},{"pid":"da1e2468bc01e8b382c423ee6fab44eb6e61d2af","tid":525326,"uid":11081,"like":0,"dislike":0,"score":0,"citedBy":0,"replyTime":"2018-01-10T13:44:20.000Z","msg":"&lt;新學校，新開始，新同學&gt;<br />\n<br />\n我地三個行到去學校門口，望到成班人圍住個佈告板睇編班，我地中四係跟選科黎編班，文，理，商，三科，而每科分兩班，姐係中四一共有6班每班20人，我地三個都係揀左商科，姐係我地點都兩個係同班，最壞結果係有其中一個要分開唔同班。<br />\n<br />\n啲人開始散，我地三個埋去睇，「中四商科...C班同D班...C班12號林忻定，28號黃浩..我屌！！」秀策屌左聲，係門口附近個sir望一望過黎！秀策扮無野細細聲講：「仆街，我D班囉...」<br />\n<br />\n包雞：「陰公豬，咁都可以唔同班。」<br />\n<br />\nBad定：「是但啦，反正都同校啦，平時小息食飯一齊咪得囉。」<br />\n<br />\n鈴(((((((((鐘聲響起，「上班房啦」Bad定笑住咁講，我灰住咁搵班房，我地個班房都一樣係5樓，我入到課室，成班人嘅目光即刻望哂去門口，我成為全場焦點，有人細細聲話「轉校生wo」總之成班就討論緊我啦，跟住我急急腳行埋位，揀左第一排個窗口位坐低，因為個位對住老師檯，所以無人坐，而我就無咩所謂。<br />\n<br />\n我坐低之後，放低個袋，心情都係好灰，心諗：「我屌拿星！搞咁多野轉校揀同科，到最後竟然唔同班！！」當我諗緊野入哂神嘅時候，有人拍我膊頭，有把女同學聲「喂」我成個人醒一醒，另去後面！<br />\n<br />\n女同學：「你洗唔洗咁驚呀，哈哈！」<br />\n<br />\n我望一望個女同學，眼前一亮，個腦第一句彈出黎（好靚女呀）眼大大，面尖尖，紮馬尾，講野帶點微笑，個酒粒若隱若現咁，成個少女版嘅邱淑貞咁..「無，諗緊野姐，做咩！？」<br />\n<br />\n女同學：「新同學，你叫咩名呀？」<br />\n<br />\n秀策：「秀策」<br />\n<br />\n女同學：「你姓秀！？咁得意嘅！」<br />\n<br />\n秀策：「哈.....」<br />\n<br />\n女同學：「你唔問我叫咩名嘅！？快d問我啦！」<br />\n<br />\n秀策：「咁搞笑嘅你，要人問你叫咩名..咁你叫咩名呀！？」<br />\n<br />\n女同學：「哈，我叫陳燕萍，你叫我Cherry啦。係呢！點解你會轉黎呢間學校嘅，你之前讀邊間架！？」<br />\n<br />\n秀策：「老師黎啦，遲啲話你知。」<br />\n<br />\n老師入到課室「好啦！靜一靜唔好傾計住啦！」<br />\n<br />\n有個同學係位到叫「咦！Mr.Tang，你今年做我地班主任呀！？」<br />\n<br />\nMr.Tang：「我入到黎，唔係我咁係邊個呀，李嘉俊同學！」跟住成班同學係到笑，「今年我地班有位轉校生，新同學，介紹下自己。」<br />\n<br />\n秀策：「大家好，我叫個名秀策，你地可以叫我全名。」<br />\n<br />\n李嘉俊：「咁有型嘅個名，姓秀名策，個名幾好聽wo！」<br />\n<br />\nMr.Tang：「李嘉俊同學，唔好再係個位到嗌啦！」<br />\n<br />\n李嘉俊：「Yes Sir!!」<br />\n<br />\n就係咁，我新校園嘅生活就開始左<br />\n<br />\n鈴(((((((((小息鐘響起！！<br />\n成個課室都係歡呼聲，有啲同學就衝落去小食部，因為我地班房係5樓，所以要極速衝落去，否則小食部條隊有排排。我執緊張檯，Cherry 同兩個女同學圍住我！<br />\n<br />\nCherry:「喂！秀策，你仲未答我點解你轉黎呢間學校嘅！？」<br />\n<br />\n怕醜嘅我對住個靚女同學...依家仲要3個女同學圍住我！！哇，屌拿星我係咪發緊夢呀！！當我仲諗緊點答Cherry 嘅時候，包雞就係門口叫：「秀策！」<br />\n<br />\n秀策：「我fd叫我，一陣先傾..」<br />\n<br />\nCherry扯住我件衫:「咪走住先啦，答埋我先啦！！」<br />\n<br />\nCherry個fd:「係囉，答左我地先啦。」<br />\n<br />\n包雞：「秀策咁受歡迎嘅你，咁多女圍住你，爽死啦！！」<br />\n<br />\n秀策：「講女多邊夠你多呀，包雞哥！」<br />\n<br />\n跟住我行出班房，Cherry 同埋佢兩個fd又跟埋黎，Cherry:「你地係秀策fd！？姐係又係轉校生！？」<br />\n<br />\n包雞笑住咁講：「你話呢，你之前有無見過我！？問埋d廢話」<br />\n<br />\nBad定：「咪咁衰啦你，洗唔咁寸呀你。」<br />\n<br />\n包雞：「我講下笑搞下氣氛姐。」<br />\n<br />\n秀策：「拿，日呢個咁寸嘅呢就叫包雞，佢講野不嬲係咁，無惡意，佢就叫Bad定。」<br />\n<br />\nCherry:「Bad定咁靚仔嘅，哈哈，我叫Cherry呀！」<br />\n<br />\n女同學：「我叫Alice」<br />\n<br />\n另一個女同學：「我叫Karen」<br />\n<br />\nAlice同Karen 都係靚女黎，Alice係混血兒有啲南美feel，五官好標致，最殺食係佢條長腿...而Karen對比就比較平凡好多，一把無紮起嘅長頭髮，瓜子臉，帶住副文青眼鏡，斯斯文文咁，都係靚女一個<br />\n<br />\nCherry:「你地做咩轉黎呢間學校嘅！？」<br />\n<br />\n秀策：「我地三個由細玩到大，因為初中都唔同校，想中四一齊讀，所以咪轉埋同一間學校囉，點知我就編左去隔離班..」<br />\n<br />\nCherry:「咁咪好囉，就係因為你編左去呢班先識到我，你識到我係你福氣啦！」<br />\n<br />\n包雞：「你就好啦，咁多女識你，不如我同你交換啦，我去你個班，我唔介意自己一個。」<br />\n<br />\nBad定：「收皮啦你，有異性無人性。」<br />\n<br />\nAlice:「咪係囉，啱啱秀策話你大把女啦，咁花心架你。」<br />\n<br />\n包雞：「哪有女，你咪聽佢地亂嗡啦。」<br />\n<br />\n傾下傾下，上堂嘅鐘聲響起<br />\nBad定：「返課室啦，一陣lunch再傾。」"},{"pid":"c726cad46465b267c2d4b184807c65933c4b9e63","tid":525326,"uid":11081,"like":0,"dislike":0,"score":0,"citedBy":0,"replyTime":"2018-01-10T14:42:33.000Z","msg":"有人睇再出，無人睇由佢沉<img src=\"/assets/faces/lomoji/05.png\" class=\"hkgmoji\" />"}]}