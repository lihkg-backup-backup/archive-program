{"tid":101217,"cid":12,"subCid":0,"title":"［短篇抒情文］回禮","createTime":"2017-01-30T15:54:16.000Z","updateTime":"2017-01-30T15:54:16.000Z","uid":70422,"like":0,"dislike":1,"uniUserReply":0,"replies":[{"pid":"ade4d5e723f7827c53988acb5599857c9b94d838","tid":101217,"uid":70422,"like":0,"dislike":0,"score":0,"citedBy":0,"replyTime":"2017-01-30T15:54:16.000Z","msg":"每年新年<br />\n<br />\n我都會去我女友個親戚度拜年<br />\n<br />\n今年亦都唔例外<br />\n<br />\n我帶左幾盒禮上去拜年<br />\n<br />\n佢所有親戚上晒黎食晚飯<br />\n<br />\n而我好自然就要逐一同佢地拜年<br />\n<br />\n未收十幾廿封利是之前<br />\n<br />\n我都就要打醒十二分精神<br />\n<br />\n有問必答咁逐一應酬佢地...<br />\n<br />\n直到食完飯<br />\n<br />\n經過一輪精神折磨後<br />\n<br />\n精神有D攰<br />\n<br />\n於是同女友坐左喺梳化抖抖睇下電視<br />\n<br />\n睇到咁上下<br />\n<br />\n突然我女友問我<br />\n<br />\n「我姨姨有無俾返封回禮你？」<br />\n<br />\n「未呀。」<br />\n<br />\n「下！佢岩岩問有邊個未拎回禮你做咩唔出聲？」<br />\n<br />\n「下...我聽唔到喎，睇緊電視邊會聽到呀...」<br />\n<br />\n我女友聽完之後<br />\n<br />\n將手上既利是拍落我個頭度<br />\n<br />\n然後同我講...<br />\n<br />\n「你個靈魂遊左去邊呀？你有無留意人講野架？」<br />\n<br />\n「下...我好專心咁睇緊電視喎...」<br />\n<br />\n坐我隔離個兩個親戚喺度笑<br />\n<br />\n而我就覺得好無奈<br />\n<br />\n我嗰一刻只係想放鬆下自己<br />\n<br />\n乜都唔諗咁睇電視<br />\n<br />\n但我女友覺得就算睇電視都要留意住身邊既人講野...<br />\n<br />\n走既時候<br />\n<br />\n我女友黑黑地面<br />\n<br />\n於是我氹下佢<br />\n<br />\n「做咩呀...算啦，收少一封回禮姐，唔緊要啦...」<br />\n<br />\n「你下次可唔可以留意下身邊既人講既野呀」<br />\n<br />\n「咁你都知我一心不能二用，專心做緊一樣野就留意唔到其他野架啦...」<br />\n<br />\n「咁唔該你訓練下同一時間做兩樣野啦！」<br />\n<br />\n我無再出聲<br />\n<br />\n輕輕嘆左一口氣<br />\n<br />\n佢跟佢細妹搭西鐵<br />\n<br />\n而我行另一邊搭巴士走<br />\n<br />\n平時會吻別<br />\n<br />\n但今次無<br />\n<br />\n我無心情<br />\n<br />\n我呢一刻，只係覺得好無奈<br />\n<br />\n<br />\n<br />\n<br />\n（完）"}]}