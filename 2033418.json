{"tid":2033418,"cid":7,"subCid":0,"title":"【果籽讀戲室】柴門文神劇崩壞 新版《東京愛的故事》莉香完治搞姐弟戀 - LY","createTime":"2020-05-24T15:45:48.000Z","updateTime":"2020-06-07T08:25:19.000Z","uid":123587,"like":3,"dislike":0,"uniUserReply":5,"replies":[{"pid":"def3e4b4f87a21d22e1b10d87bc55c098f63e663","tid":2033418,"uid":123587,"like":0,"dislike":0,"score":0,"citedBy":0,"replyTime":"2020-05-24T15:45:48.000Z","msg":"知道神劇《東京愛情故事》翻拍時，我百感交集。還記得此劇在1991年播出，1993年亞視轉播，片名改為《東京愛的故事》，逢周二晚上10點半播出，對打無線的《軟硬製造》；最搞笑係幫男主角織田裕二配音的，是配叮噹的林保全；當年逢周二條街都冇乜年輕人，大家都乖乖返屋企煲劇，回想手機並不流行的90年代前後，那是日劇的黃金年代，也是我等七八十後的青葱歲月。<br />\n<br />\n<br />\n因此，當《東京愛情故事》（《東》）翻拍時，相信看過此劇的朋友都會問：「會期待，但還有人演得好過鈴木保奈美嗎？」事實上，鈴木保奈美當年飾演《東》的女主角赤名莉香，不單演活了角色，更跟莉香二合為一，變成一個人一個潮流一個icon，無論是她在劇集的衣着（當年就有莉香style衣着風潮）、愛情觀（開朗直接主動豁達敢愛敢恨），對日本甚至香港的女仔都是一股衝擊，影響可謂深遠！<br />\n<br />\n不完美的結局<br />\n如果有睇過原著漫畫，作者柴門文筆下的莉香並不完全是鈴木保奈美般可愛，其實幾巴辣下，且漫畫邊有咁靚女（柴門文的漫畫功力查實一般，係勝在人物刻畫好到肉，畫眼神好到位；另一著作《愛情白皮書》也是全靠編劇才能）！我曾懷疑電視劇編劇係鈴木保奈美粉絲，所以加重手改編到佢咁「卡嘩依」，冧盡天下男人心；只係冧唔到那個自私愚蠢品味奇差的男主角永尾完治（織田裕二飾）而已。呢位日本「王傑」在劇內成日揦口揦面，見親莉香就懶慘咁，更襯托出莉香的偉大博愛無私包容。講真，相信當年大家都認為，世間上係唔會有正常男人唔揀莉香，而走去揀那個相當醜的第二女角里美（有森也實飾）的！不過，《東》劇中的男女主角並未實現大團圓結局這點，總是讓人難以釋懷，亦因為世事冇完美，咁樣嘅結局，有一點點遺憾，才是升上神劇的重要因素，這也是柴門文的拿手好戲。沒有fantasy，只有reality。<br />\n<br />\n25年後再遇<br />\n一口氣講完差不多30年前的神劇，到剛上映不久的《東京愛情故事2020》（《東2020》），老實說，我是有點期望的。雖然單單看四位新主角，心裏打個突，但我相信演技可以彌補，且我盡量跟自己說：不要先入為主，否則對新劇主角好唔公平。懷着相當忐忑的心情，耐心觀看（執筆時播到第六集），基本上劇情推進跟《東》差不多，節奏較快一點點。雖然話故事是因為2016年柴門文推出了《東京愛情故事~After 25 years~》漫畫延續篇，大受好評而再次重拍，但戲軌是跟舊版相同。而漫畫延續篇是講25年後，完治跟莉香重遇，他們的女兒跟兒子結婚，將他倆未完的緣份延續落去⋯⋯《東2020》未播完，唔知這次結局會唔會加入《After 25 years》漫畫情節？不過舊版女主角鈴木保奈美早前公開說：「希望有機會跟新版的莉香同台演戲。」莫非新版本有25年後的彩蛋？<br />\n<br />\n<br />\n翻拍似姐弟戀<br />\n基本上，網民對《東2020》評價是頗差的，尤其是四位主角的造型，難以跟舊版比擬。講句公道說話，今時唔同往日，雖然劇情雷同但背景迥異，單比外表唔太夠客觀，我相當佩服日本方面夠膽死重拍這齣神劇，情況等於如果今天告訴大家下年重拍《悠長假期》（Long Vacation），我相信結果是一樣的：媽聲四起！<br />\n<br />\n<br />\n我這趟畀足耐性看完六集，老實講，真心唔好意思，我在第四及第五集睇到忍唔住瞓着了，「哥咩啦西」(ごめんなさい)。平心而論，飾演優柔寡斷的男主角永尾完治的伊藤健太郎，外表很年輕，呆呆地演，老實講佢唔太合格，講對白無感情，全靠顏值湊數，不過比起舊版織田裕二成日揦口揦面，算打平。整部劇的焦點一定是女主角、敢愛敢恨的赤名莉香，由石橋靜河演出。石橋是電影界新貴，演技是上佳的，而這次莉香的性格更接近漫畫原作，莉香不單直接，更會對完治「西面」（舊版的莉香一鏡都冇），石橋自然沒有鈴木保奈美那般可愛。且明顯這次是姐弟戀，莉香比完治成熟得多，一路食住完治，女權好多；這也反映當下日本女性地位不可同日而語了。至於完治暗戀對象關口里美，則交由石井杏奈（E-girls成員）飾演，石井杏奈較舊作的有森也實討好。不過我心諗，石井都算大膽，因為這個里美絕不是一個討好的角色，當年有森也實就演到俾人響家門外掟石仔。我相信《東2020》的回響亦會很大，而石井演罷這乞人憎角色，想紅都幾難，祝佢好運。<br />\n<br />\n三上最攞命<br />\n最攞我命的是三上健一，當年由長髮飄逸的江口洋介飾演，還記得結果街頭街尾個個男仔都要留個長髮「三上頭」，情況等同當年《英雄本色》周潤發的「Mark哥褸」及「Mark哥超」。江口洋介演花心男，外形高大威猛，撩女仔的奸笑真的好到肉，富二代演得恰好，好有信服力。不過，這次由清原翔演三上，第一集我見到已經打個突，外形差九條街，就算跟原著漫畫比，也風馬牛得很。這個清原翔演來，我覺得似江湖混混多過富二代，特別是其顏值，真心講好難令觀眾信服三上是天天換女伴的花心男，一路睇我一路諗，呢個伏得太過份了！<br />\n<br />\n<br />\n整體劇情節奏都勉強可以，我雖飲盡忘情水來當《東2020》是新劇，但四位主角演來不夠靚仔靚女也不吸引；另美指絕對「肥佬」，三上的衣着完全失敗（最靚係架Porsche Cayenne），莉香的衣着也不有型，未能令人留下深刻印象。而且，我很着重的配樂也輸，當年小田和正一首《突如其來的愛情故事》贏晒，這次用英文歌不悅耳啊。<br />\n<br />\n由平成來到令和，《東2020》只讓我看到城巿人都拿着外賣咖啡杯，手執MacBook，戴錶是Apple Watch，談情用智能手機，時代感重但人情味冷。像一杯涼透的咖啡，味淡淡的，失望。結果，我通宵翻睇了神劇《東》來懷緬一番，甜死了。「莉香，我們做愛吧！」"},{"pid":"1efa27565e5fca0c824faa285f73198612d51179","tid":2033418,"uid":123587,"like":0,"dislike":0,"score":0,"citedBy":1,"replyTime":"2020-05-24T15:46:04.000Z","msg":"<img src=\"https://static.appledaily.hk/images/e-paper/20200522/large/1590135338_14c2.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20200522%2Flarge%2F1590135338_14c2.jpg&h=3d713843&s={SIZE}\" />"},{"pid":"a69c6c5e92c58d43c7b2e938e3d732b7765ac2ff","tid":2033418,"uid":123587,"like":0,"dislike":0,"score":0,"citedBy":0,"replyTime":"2020-05-24T15:46:20.000Z","msg":"<img src=\"https://static.appledaily.hk/images/e-paper/20200522/large/1590135342_309e.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20200522%2Flarge%2F1590135342_309e.jpg&h=8bfbdc29&s={SIZE}\" />"},{"pid":"1c5d6de01688a881d416b7124bb5af969883ccb1","tid":2033418,"uid":123587,"like":0,"dislike":0,"score":0,"citedBy":1,"replyTime":"2020-05-24T15:46:58.000Z","msg":"<img src=\"https://static.appledaily.hk/images/e-paper/20200522/large/1590135352_8ddf.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20200522%2Flarge%2F1590135352_8ddf.jpg&h=88b83deb&s={SIZE}\" />"},{"pid":"d846cb9ae81d5fc8ce55eae76f6f2d6c0daf5a13","tid":2033418,"uid":20867,"like":0,"dislike":0,"score":0,"quote":{"pid":"1efa27565e5fca0c824faa285f73198612d51179","tid":2033418,"uid":123587,"like":0,"dislike":0,"score":0,"citedBy":1,"replyTime":"2020-05-24T15:46:04.000Z","msg":"<img src=\"https://static.appledaily.hk/images/e-paper/20200522/large/1590135338_14c2.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20200522%2Flarge%2F1590135338_14c2.jpg&h=3d713843&s={SIZE}\" />"},"citedBy":0,"replyTime":"2020-05-24T16:44:34.000Z","msg":"🤦🏻&zwj;♂️🤦🏻&zwj;♀️🤦🏻&zwj;♀️🤦🏻&zwj;♂️"},{"pid":"8227c3797f54cde32c0bd59559990da973cc7980","tid":2033418,"uid":20867,"like":0,"dislike":0,"score":0,"quote":{"pid":"1c5d6de01688a881d416b7124bb5af969883ccb1","tid":2033418,"uid":123587,"like":0,"dislike":0,"score":0,"citedBy":1,"replyTime":"2020-05-24T15:46:58.000Z","msg":"<img src=\"https://static.appledaily.hk/images/e-paper/20200522/large/1590135352_8ddf.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20200522%2Flarge%2F1590135352_8ddf.jpg&h=88b83deb&s={SIZE}\" />"},"citedBy":0,"replyTime":"2020-05-24T16:47:58.000Z","msg":"<img src=\"http://i1.kknews.cc/SIG=22bkv6i/13p3000nnn5619888s5o.jpg\" data-thumbnail-src=\"https://i.lih.kg/thumbnail?u=http%3A%2F%2Fi1.kknews.cc%2FSIG%3D22bkv6i%2F13p3000nnn5619888s5o.jpg&h=ac76967e&s={SIZE}\" /><br />\n<br />\n<img src=\"http://i1.kknews.cc/SIG=2rfjntc/13p3000nnn571o61snnq.jpg\" data-thumbnail-src=\"https://i.lih.kg/thumbnail?u=http%3A%2F%2Fi1.kknews.cc%2FSIG%3D2rfjntc%2F13p3000nnn571o61snnq.jpg&h=29cd7565&s={SIZE}\" />"},{"pid":"2253a1dfdad2de687b07add605f6207905593610","tid":2033418,"uid":211461,"like":0,"dislike":0,"score":0,"citedBy":0,"replyTime":"2020-05-25T00:31:31.000Z","msg":"吓吓用以前套神作嚟比 實比下去<img src=\"/assets/faces/normal/clown.gif\" class=\"hkgmoji\" />"},{"pid":"efb1949cd7a2617c30b9cc5e3ceedb5e0f025f2a","tid":2033418,"uid":349333,"like":2,"dislike":0,"score":2,"citedBy":1,"replyTime":"2020-05-28T14:27:50.000Z","msg":"清源翔明明幾靚仔，比佢講到咁....<br />\n講三上衣着有問題唔太認同<br />\n我覺得三上同尚子係依套最靚嘅2個."},{"pid":"71141c22bca7c13ee5fead5fc1ff742181793b1e","tid":2033418,"uid":75028,"like":0,"dislike":0,"score":0,"quote":{"pid":"efb1949cd7a2617c30b9cc5e3ceedb5e0f025f2a","tid":2033418,"uid":349333,"like":2,"dislike":0,"score":2,"citedBy":1,"replyTime":"2020-05-28T14:27:50.000Z","msg":"清源翔明明幾靚仔，比佢講到咁....<br />\n講三上衣着有問題唔太認同<br />\n我覺得三上同尚子係依套最靚嘅2個."},"citedBy":0,"replyTime":"2020-06-07T08:25:19.000Z","msg":"我覺得係時代問題<img src=\"/assets/faces/normal/sosad.gif\" class=\"hkgmoji\" /><br />\n清源翔都切合返依家既look<br />\n唔通2020年仲留以前個負離子長髮咩<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/banghead.gif\" class=\"hkgmoji\" /><br />\n<br />\nBtw <br />\n其實睇完新版 <br />\n更加覺得舊版咁紅 係因為鈴木保奈美太討好<br />\n<br />\n睇新版真係對莉香條線無咁投入 <br />\n一路係咁諗 完治幾時先飛莉香 然後同關口一齊...<img src=\"/assets/faces/normal/sosad.gif\" class=\"hkgmoji\" />"}]}