{"tid":1434397,"cid":1,"subCid":0,"title":"關於我屋企個個癡線的大伯，真係想問佢幾時死","createTime":"2019-08-08T18:28:25.000Z","updateTime":"2019-08-08T18:35:09.000Z","uid":245710,"like":1,"dislike":2,"uniUserReply":2,"replies":[{"pid":"13d9d787f5c693b8a4a38e6c2d490e38792c11d9","tid":1434397,"uid":245710,"like":0,"dislike":0,"score":0,"citedBy":0,"replyTime":"2019-08-08T18:28:25.000Z","msg":"先講下d資料，我屋企老豆排第四全家最細，而大伯即係我老豆個大哥，容我講句佢地老豆老母點生得出呢兩件極品<br />\n我老豆都叫好d不過都好唔得去邊，個大伯真係癡鬼線連自已老婆同個仔都唔鐘意佢，朋友又冇每日放假就係屋企唔知做咩鬼仲衰過維園啊伯至少有翻啊伯陪佢連阿伯都冇<br />\n我由細到大都係同大伯同伯娘同個仔一齊住，除左佢地仲有我父母我家姐我係全屋最細，而呢間屋當初係由四兄弟中的三兄弟一齊供當中當然有我老豆同大伯仲有一個我唔知道係邊個，而呢間屋雖然係三兄弟供不過個名就係大伯，我覺得係因為佢係長子的原因。<br />\n從我記事起我就成日比屋企人叫我好多正常大人會叫自已細路注意的事包括靜d，唔好吵，關門細力d，沖涼沖快d就咁講你地唔會認為有問題，我都覺得冇問題，問題在於每一句仲有大伯身影，每一次提點都會加上句你大伯又會鬧<br />\n然後大伯係真係會突然發癲，例如夜晚我等佢訓左之後沖涼，但我身為女仔係沖涼慢架啦，佢自已腎虧(平均一個鐘醒一次去廁所)咁啱撞正我沖涼佢呢條腎虧係會直接拍你門唔等一秒都唔等話:&quot;喂，出黎未，快d啦喂。&quot;淨係咁都算，我已經係驚到一聽到即係快速沖完比佢，成個過程最多咪3min，1min拍一次門，不停催，宜家我已經係一聽到唔理做緊咩著翻件頭先除個件出去比佢用左先(似關愛廁所如果有老弱婦孺就算去緊廁所都要讓)但我就算咁樣讓比佢我都要比佢鬧多幾句，仲要比屋企人講係唔幫我，例如話你沖涼點解咁耐，你點解唔可以早d沖<br />\n首先我沖涼以一個女仔黎講完全唔係慢同普通女仔差唔多速度大約15min，然後有時我先啱啱入去佢就出黎去廁所我有咩辦法關我沖涼時間咩事佢一冇等過二我先入左去1min佢就要去咁我到底要沖幾快先可以避免??<br />\n第二一個人的生理需求關早同夜咩事佢係要去廁所就係要去廁所，個膀胱又唔會睇住時間話2小時48分34秒後要去廁所，係咪有病??<br />\n今日佢頭先大約12點又去廁所啦，跟住佢去完廁所唔翻房坐係梳化同我地講不過係望住家姐，話我地平時夜晚成日出入房間好吵，細聲d我家姐話哦，如果佢淨係話到呢到都叫相安無事但佢呢方面同維園阿伯一模一樣見人唔同佢反駁係都要講多幾句博人認同定發洩??又講話個咩成日出出入入，夜媽媽唔洗訓啊吵住哂，然後我家姐就開始同佢吵其實唔叫吵我家姐就以暗串口氣反駁，條大伯就十足維園阿伯講野又冇道理又要大聲好似好有道理<br />\n然後就開始講啦(以下對話不跟順序)<br />\n伯:夜媽媽唔訓<br />\n姐:你個仔咪一樣<br />\n伯:我個仔翻工啊嘛吵到你啦咩<br />\n姐:咁我地有吵到你咩<br />\n伯:你地就係日日夜晚出出入入吵醒我<br />\n(真係有問題，如果係出入聲吵到你咁首先我父母會醒lo，同埋就算我地唔出入你咪照舊起身去廁所，唔通有鬼出入開門聲吵醒你去廁所??)<br />\n跟住唔知講到咩佢突然就人身攻擊呢段因為佢人老智商又低下組織語言能力唔足夠講到唔清唔楚，大約意思係話我家姐連大學都讀唔到<br />\n我家姐咪話:咁你個仔好勁咩?<br />\n伯：佢讀到大學<br />\n姐：去台灣讀大學好勁??<br />\n然後呢個佢個仔讀到大學而家姐讀唔到大學就不斷重複，佢完全下意識無視香港大學咁難入但除左神科其他都唔值錢，而台灣大學除左台大根本有錢就可以入，而我家姐dse分數唔叫高但至少高過佢個仔<br />\n然後佢打算起身走個陣我家姐就講得啦你訓啦，跟住就開始斗氣話我訓唔訓關你咩事，你理得我訓唔訓啊，之後就話我宜家就唔訓啊坐係度，你咪坐lo我就唔信你條老野夠我地夜訓<br />\n我家姐夜晚就會放瑜伽墊做瑜伽，咁做瑜伽又冇放音樂點會吵，佢坐坐下就用張滾輪椅子，突登滾去我家姐張墊到話好吵????大佬你幾歲啊??做埋哂小學雞行為。<br />\n佢話就話坐講到好有氣勢咁最後就坐左1hr個一個鐘就係坐係度訓，順便做d小學雞行為。"},{"pid":"1afe8119ca8691221480da2d683d1347cb0d2e37","tid":1434397,"uid":119485,"like":1,"dislike":0,"score":1,"citedBy":0,"replyTime":"2019-08-08T18:35:09.000Z","msg":"<img src=\"https://na.cx/i/4B5XqWt.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F4B5XqWt.png&h=2edd738f&s={SIZE}\" /><img src=\"https://na.cx/i/sQGGSEb.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FsQGGSEb.jpg&h=f8cc4264&s={SIZE}\" /><img src=\"https://na.cx/i/Dw1Dapa.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FDw1Dapa.jpg&h=f1f6aa56&s={SIZE}\" /><img src=\"https://na.cx/i/bKDJ5X5.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FbKDJ5X5.jpg&h=efb6ebbb&s={SIZE}\" /><img src=\"https://na.cx/i/UOSKQpb.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FUOSKQpb.jpg&h=e6dcca84&s={SIZE}\" /><img src=\"https://na.cx/i/cm36bK9.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fcm36bK9.jpg&h=5ce2c060&s={SIZE}\" />"}]}