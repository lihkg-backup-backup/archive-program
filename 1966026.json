{"tid":1966026,"cid":20,"subCid":0,"title":"停運的捷輝小巴的故事  精彩長文","createTime":"2020-04-10T01:18:27.000Z","updateTime":"2020-04-10T05:18:38.000Z","uid":105567,"like":27,"dislike":1,"uniUserReply":7,"replies":[{"pid":"7bbac116c6bdc1cf02e9713702659ea61cc52450","tid":1966026,"uid":105567,"like":0,"dislike":0,"score":0,"citedBy":0,"replyTime":"2020-04-10T01:18:27.000Z","msg":"<a href=\"https://www.facebook.com/EmptyTransport/photos/a.885212741528805/3092518947464829/?type=3&amp;theater&amp;ifg=1\" data-sr-url=\"https://r.lihkg.com/link?u=https%3A%2F%2Fwww.facebook.com%2FEmptyTransport%2Fphotos%2Fa.885212741528805%2F3092518947464829%2F%3Ftype%3D3%26theater%26ifg%3D1&d=GkP5J4C4AUyWsqXHyTPi6%2BIUDtzVwJRUTDGgxy4aIpc%3D&h=da104c0f\" target=\"_blank\">https://www.facebook.com/EmptyTransport/photos/a.885212741528805/3092518947464829/?type=3&amp;theater&amp;ifg=1</a><br />\n<br />\n【一個關於香港小巴公司的故事】<br />\n<br />\n響1970年代，有一班14座既司機，知道政府規範白牌車後會無啖好食，限制會愈嚟逾多。其中一個有膽識既司機，就接左政府一個新發展區既專總小巴營運權去做，後來連同一眾14座的兄弟，成立左一間小巴公司。<br />\n<br />\n80，90年代，經濟起飛，亦係香港交通發展既黃金時代，當年無「鐵路優先」政策，大家都出盡方法去爭生意，有車海戰術，有特價時段等。而小巴老闆亦開始提升自己公司服務，例如以較高待遇聘請司機，系統化管理車隊等，提升小巴競爭力<br />\n<br />\n而呢個小巴老闆就開始與同業有心人組織起嚟，希望提升服務，嘗試向政府反映業界意見，亦參加政府的諮詢小組及「試驗計劃」，為業界做白老鼠。呢個小巴公司亦自己引入不同國家，品牌的小巴，希望打破某車廠￼90年代起壟斷香港小巴市場既情況，希望小巴業界百花齊放。<br />\n<br />\n小巴老闆漸漸將生意交予第二代，第二代老闆都同父親一樣，敢言、創新、繼續組織業界與政府溝通，響鐵路同巴士獨大既罅隙中尋找生存空間。<br />\n<br />\n但漸漸地，香港既運輸管理政策，逐漸傾斜去鐵路，而政治亦逐漸入侵私人屋苑既日常管理。響一個8號風球懸掛的日子，小巴公司為保安全，及風球除下後能即時提供服務，將小巴泊在舊小巴站，及屋苑路邊。結果翌日落風球後，所有小巴都被鎖車扣押。事後有江湖傳聞當時有個想出選黃埔既候選人，向管理公司施壓要求鎖車，對當時現任議員製造壓力，結果呢個候選人當年最後成功當選。呢個「江湖傳聞」有幾可信，看官請自行分析。<br />\n<br />\n新發展區不再新，稠密的人口卻引來鐵路延伸至此。小巴公司深知要重組，提升服務，才能吸引乘客。可能香港與九龍半島有時差吧，小巴公司申請既重組計劃，經歷左24個月重未有消息，反而其他小巴，巴士公司既重組申請，就響短短六個月獲批。還記得上段既「候選人」嗎？佢當選後亦繼續收編區內法團，連一個小巴站設站既申請，都因為驚阻住屋苑法團成員違泊而去反對。<br />\n<br />\n或者讀者會問，係咪真係咁黑暗？又要講多個「7樓會議室隻抽」既江湖傳聞。有次小巴公司同管理部門開會，不歡而散，當中有「先口角繼而動武」既動作片段。果個打輸左既人同同事講「只要我重響呢度做，佢哋就唔會有好日子過」。<br />\n<br />\n無獨有偶，響「7樓會議室事件」後，有一條新巴士線開左，其中有一半路線係同小巴公司其中一條路線有一半重疊。據慣例，新巴士線招標前，會諮詢同區其他交通業界，避免惡性競爭。但呢條巴士線落地前無諮詢過業界，甚至有小巴公司響巴士線落地時，先知有呢條巴士線。<br />\n<br />\n「8號風球鎖車事件」都有續集，有晚泊響小巴總站既小巴都被抄牌，原來管理部門話佢哋無出許可俾小巴響小巴站泊車，所以警察抄得牌。但同時間，碼頭小巴站既小巴，亦響無許可證既情況下，晚晚都泊得好安全。「選擇性執法」，並非在2019年6月後先發生。<br />\n<br />\n每年既新年，小巴公司都會做密D，做夜D，但只有呢間小巴公司，會收到警告信。因為有人講，我出三封警告信，就會啟動「收牌程序」。<br />\n<br />\n毋忘初衷，響打壓下，第二代老闆無放棄過提升小巴服務質素，引入GPS車隊管理系統，引入小巴尾牌，側牌，引入電動小巴，來自英國小巴等，希望小巴更迎合現代需要。結果安裝側牌既小巴，要5次驗車先俾過；來自英國的小巴，至今仍未出牌，但某品牌小巴卻一次又一次獲得豁免，驗車部形同為某品牌而設。<br />\n<br />\n自由之夏，不少交通借機停頓，小巴公司繼續默默接載大家，風雨不改，就算隔離街開緊催淚彈都繼續行走，那怕要洗多幾次車，都唔想辜負左街坊嘅期望￼，秉承公司￼「服務為本，以人為先」既口號。你記得，那個無黨鐵的晚上，你是如何歸家嗎？<br />\n<br />\n響地鐵，巴士既夾擊下，小巴公司其實每個月蝕7位數。自由之夏後，如果要犯賤繼續搭黨鐵既，咁就等果班人永遠搭足一世黨鐵吧。<br />\n<br />\n想同7樓打輸架果個人講，唔洗打算再出警告信，唔使再想啟動收牌程序。因為響聽日後，你出既信同你既為人一樣，都會成為廢物。你呢個清明復活節假期，就慢慢OT去補呢隻鑊吧，睇嚟響武漢肺炎下，小巴同巴士公司都唔會接手，連開多班車都偷笑。<br />\n<br />\n好多謝呢兩代老闆，為香港交通，特別係小巴業既發展，貢獻良多：小巴公司比市場高的司機薪金，養活左唔少家庭；引入不同小巴品牌，帶來競爭；給年輕人機會，為人帶來希望。<br />\n<br />\n江湖見。<br />\n<br />\n#故事雷同實屬巧合<br />\n#圖片只供參考<br />\n#頭盔一定要帶<br />\n#長文多謝睇哂<br />\n#故事其實未完要出外傳續集都有貨<br />\n#小編安全駕駛無得賽道見<br />\n#如果引用就俾返個credit我地啦"},{"pid":"4dbed41fd316ab9efc47d1157a58a0d9a01a5fe6","tid":1966026,"uid":5995,"like":0,"dislike":13,"score":-13,"citedBy":0,"replyTime":"2020-04-10T01:20:30.000Z","msg":"搞咁多野 一早好收皮啦"},{"pid":"c762be396043542caaf5122d5b5f3adb353f6d94","tid":1966026,"uid":31962,"like":1,"dislike":1,"score":0,"citedBy":0,"replyTime":"2020-04-10T01:48:04.000Z","msg":"我盡量唔會搭地鐵, 可幸過去13年因工作關係都唔駛搭地鐵<img src=\"/assets/faces/normal/sosad.gif\" class=\"hkgmoji\" />"},{"pid":"6cf4d9e91a3b07e0ac5693c415229f006ecee159","tid":1966026,"uid":145496,"like":3,"dislike":2,"score":1,"citedBy":0,"replyTime":"2020-04-10T04:22:08.000Z","msg":"皇冠簡直車壇共產黨"},{"pid":"42e045b1bfe39b33fa9851ca9e5b8ce99d2334ca","tid":1966026,"uid":56698,"like":0,"dislike":1,"score":-1,"citedBy":0,"replyTime":"2020-04-10T04:23:46.000Z","msg":"香港地 馬亞木依種先搞得大"},{"pid":"052ec203797f4910a85f5e4aaab425cf4a4d756e","tid":1966026,"uid":272424,"like":0,"dislike":1,"score":-1,"citedBy":0,"replyTime":"2020-04-10T04:25:58.000Z","msg":"睇新聞啲小巴司機都話佢好老細"},{"pid":"e61059f344544d95a86c348e02c06cff33fdd57b","tid":1966026,"uid":97181,"like":0,"dislike":1,"score":-1,"citedBy":0,"replyTime":"2020-04-10T05:18:38.000Z","msg":"復課之後，土瓜灣班學生行成個鐘返學啦<img src=\"/assets/faces/pig/hehe.gif\" class=\"hkgmoji\" />"}]}