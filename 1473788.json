{"tid":1473788,"cid":1,"subCid":0,"title":"代發文：機場地勤","createTime":"2019-08-15T03:02:28.000Z","updateTime":"2019-08-15T03:14:22.000Z","uid":268156,"like":2,"dislike":0,"uniUserReply":2,"replies":[{"pid":"8bc30dc00eff648600166b2a325681f35d417ae9","tid":1473788,"uid":268156,"like":0,"dislike":0,"score":0,"citedBy":0,"replyTime":"2019-08-15T03:02:28.000Z","msg":"（為保障朋友飯碗所以代發）<br />\n<br />\n<br />\n大家好，我係一個機場地勤職員<br />\n<br />\n啱啱發生咗一件事我有感而發想同大家分享<br />\n喺T2我遇到旅客因為趕機而嘗試喺後樓梯落樓入禁區。畢業第一份工就入呢行做到而家，每一日返工都係以幫到客就做嘅心態去做。所以即使係路過但聽到得返半個鐘都想同旅客行落三樓試一試。<br />\n<br />\n手足們對職員都算友善，我都同當時嘅幾位講我想幫趕機嘅客人。幾位手足好直接咁表示會對職員嘅我放行但希望旅客理解佢哋。<br />\n<br />\n呢兩個幾月嚟由和理非遊行，到上前線，到物資支援，到義載都有做過嘅我當然明白大家做緊嘅係一件乜嘢事，都清楚理解大家嘅諗法。<br />\n<br />\n喺手足嘅後方係記者，我無留意到佢哋有冇開住機，我清楚知道嘅係以職員身份出鏡又好，發表任何言論也好都會直接間接影響到公司同屋企人。所以喺平衡過當時嘅身份以及同身後旅客嘅關係，喺旅客同手足開始咗交涉之後，我只能夠直接同旅客講一句我已經盡力之後就獨自離去。<br />\n<br />\n好抱歉因為我好心做壞事去令到手足有機會去比旅客甚至大眾去講一啲唔好嘅說話，喺呢度講聲對唔住唔好意思都希望手足能夠理解。<br />\n<br />\n坦白講大家呢兩日係做得到成績嘅。即使自己同好多同事都要做多咗嘢受多咗氣，但其實喺退無可退嘅呢個時候，就算返工只係做出氣袋，啲機日日取消完第日都係自己同班同事做返，喺安全嘅情況下都係會選擇返工嚟捱鬧。因為任何一個去令旅客理解我哋香港人嘅機會都應該好好珍惜。<br />\n<br />\n呢幾日嚟由T1到T2，抵港層到離港層，見到嘅黑色，聽到嘅齊聲呼喊，其實係感動都係可悲。我慶幸自己同大家一樣有良知，感謝遇見嘅每一位手足。<strong>香港人，我哋要贏！繼續齊上齊落！</strong>"},{"pid":"8d62785371b54e21b97fd9e2589e26656af89556","tid":1473788,"uid":105651,"like":0,"dislike":0,"score":0,"citedBy":0,"replyTime":"2019-08-15T03:14:22.000Z","msg":"（鴨記）身在藍營，心在黃地<br />\n<a href=\"https://lih.kg/1472390\" data-auto-link target=\"_blank\">https://lih.kg/1472390</a><br />\n- 分享自 LIHKG 討論區"}]}