{"tid":487609,"cid":16,"subCid":0,"title":"（有片）炒蛋","createTime":"2017-12-03T01:53:00.000Z","updateTime":"2017-12-03T21:36:31.000Z","uid":68044,"like":12,"dislike":8,"uniUserReply":5,"replies":[{"pid":"1ad3a7ef302a918a0e1409247f9c04caf2bfcb7f","tid":487609,"uid":68044,"like":0,"dislike":0,"score":0,"citedBy":0,"replyTime":"2017-12-03T01:53:00.000Z","msg":"<a href=\"https://www.facebook.com/fatcookpage/videos/954224134735642/\" data-sr-url=\"https://r.lihkg.com/link?u=https%3A%2F%2Fwww.facebook.com%2Ffatcookpage%2Fvideos%2F954224134735642%2F&d=56lLbbXDiJoF0sy8PSS1jaS6uTmBE%2FuUnOR61Sj848o%3D&h=193c3443\" target=\"_blank\">https://www.facebook.com/fatcookpage/videos/954224134735642/</a><br />\n<br />\n星期日一早講下炒蛋，我嘗試用條片去解釋兩種唔同嘅炒蛋方法，兩款炒蛋嘅材料係完全一樣都只係三隻蛋牛油同埋鹽。<br />\n<br />\n兩種炒蛋最主要嘅分別係雞蛋入邊有幾多空氣。<br />\n<br />\n1）第一種係creamy, rich 既炒蛋：<br />\n<br />\n原理係好細好細好細好細火，長時間咁慢慢煮再加上不停咁攪佢，令佢加熱嘅過程中水份釋放嘅氣體可以離開雞蛋，結果會有一個密度好高、極creamy既炒蛋。用呢個方法煮最需要嘅係耐性。<br />\n<br />\nD 蛋唔洗發直接打落個pan，落埋牛油就咁開始。你可以直接用sauce pan，用細火再久唔久離火既方法極慢速咁煮；又或者再簡單啲用bain marie (double boiler) 既方便嚮個不鏽鋼或者玻璃碗度煮。<br />\n<br />\nGordon Ramsay 同 Heston Blumenthal 都係教依種方法，佢地仲會加cream/ milk，令炒蛋更加rich。佢哋最後會加返d 酸性既野去balance 返個richness。（Gordon Ramsay 加cr&egrave;me fra&icirc;che, Heston Blumenthal 加Sherry vinegar)<br />\n<br />\n不過我自己就麻麻地依種creamy style 既。<br />\n<br />\n2）第二種係light, fluffy<br />\n<br />\n原理係相反，響加熱嘅過程中，嘗試令氣體留返係炒蛋入邊。<br />\n<br />\n同之前唔同，雞蛋係分開發（都係因為空氣），預熱左隻pan  同牛油先放蛋。我煮嘅過程入邊既攪動只係想啲蛋煮得平均啲，基本上我係盡量少郁佢。相對火力會比較第一種炒蛋嘅大，而且好快煮完。<br />\n<br />\n結果出黎會比較似d 出色既蛋治既個種炒蛋，因為入面有空氣既原因，食落比較輕身。<br />\n<br />\n3）不過最重要最重要最重要係啲蛋煮到幾熟，一般茶記又或者brunch食都係中伏，過熟嘅雞蛋食落會覺得乾同埋會有d rubbery。<br />\n最容易嘅tips 係當你見到啲蛋未熟晒嘅時候就好離火，因為雞蛋凝固嘅溫度其實好低，大約70c ，個pan 同蛋嘅餘溫會繼續煮熟啲蛋。我覺得炒蛋係一個都幾適合了解咩係控制火力嘅嘢食，而控制火係煮所有野最重要嘅其中一環。<br />\n<br />\n每個人嘅炒蛋都有自己既版本，我都搜索緊仲搜索緊我心中認為最完美嘅炒蛋recipe。<br />\n<br />\n明白左基本之後就可以有無限變化，加cream、奶、cr&egrave;me fra&icirc;che、煙三文魚等等等等。不過唔好嘅消息係你以後出街食炒蛋會變得好挑剔。<br />\n<br />\n澳牛上哂神枱係有佢既道理。<br />\n<br />\n最後要提依兩種炒蛋既煮法比較係來自The Food Lab - Scrambled eggs, two ways by J. kenji L&oacute;pez- Alt"},{"pid":"aed399e8426747aa52769a250f93a63b61e15547","tid":487609,"uid":12628,"like":0,"dislike":0,"score":0,"citedBy":0,"replyTime":"2017-12-03T15:15:46.000Z","msg":"<span style=\"color: red;\">閱</span>"},{"pid":"99ef73bf13fc6ca6342029847de3639acead2255","tid":487609,"uid":8345,"like":1,"dislike":1,"score":0,"citedBy":0,"replyTime":"2017-12-03T21:20:27.000Z","msg":"此回覆已被刪除"},{"pid":"bc4e22a34c3c18021fd60c5192826c6523d1fbf2","tid":487609,"uid":14095,"like":0,"dislike":0,"score":0,"citedBy":0,"replyTime":"2017-12-03T21:32:23.000Z","msg":"頭先先跟Gordon 個方法整左 真心好食"},{"pid":"936d3ef497a883e23028830b8ce0e4b01cd69d0c","tid":487609,"uid":48894,"like":1,"dislike":0,"score":1,"citedBy":0,"replyTime":"2017-12-03T21:36:31.000Z","msg":"內容高質 好詳盡既解釋<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/good.gif\" class=\"hkgmoji\" /> <br />\n不過樓主上黎宣傳自己個page又真係有少少柒既<img src=\"/assets/faces/normal/clown.gif\" class=\"hkgmoji\" />"}]}