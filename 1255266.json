{"tid":1255266,"cid":33,"subCid":0,"title":"不合作運動風險高成效低","createTime":"2019-06-24T12:18:54.000Z","updateTime":"2019-06-24T12:18:54.000Z","uid":138858,"like":0,"dislike":5,"uniUserReply":1,"replies":[{"pid":"3685790b8a06c75dc7041c8d55f12835b1fe4bf0","tid":1255266,"uid":138858,"like":0,"dislike":0,"score":0,"citedBy":0,"replyTime":"2019-06-24T12:18:54.000Z","msg":"首先，我支持反送中，我兩日都有遊行，我有做過前線<br />\n<br />\n好，希望大家俾少少時間睇落去<br />\n<br />\n香港人612嘅成功，係因為大家堅持和理非，所以讚我地嘅唔單止係自己人，甚至係外國唔同嘅人。<br />\n<br />\n但呢一次嘅不合作運動，好似開始失去和理非嘅理。相信好多連登仔包括我都會將香港嘅未來放喺自己嘅頭三重要入面，但以我為例。反送中再重要，都不及我家人朋友重要。係，我係自私，但我相信我並唔係唯一一個。而我更加相信出嚟行嘅200萬人入面，有更多人會將自己嘅工作，自己嘅家人放得比反送中前。<br />\n<br />\n所以，今次個不合作運動正正係傷到佢地最重要嘅野，理性啲咁諗，一班前線如果圍住你屋企話反對話徹回，你都會反感啦。我並唔係馬後炮，我一早就反對今日個運動。<br />\n<br />\n再從成果睇返轉頭，今日嘅不合作運動，大家期望得到啲咩？<br />\n<br />\n引起社會注意？可以有更好選擇 例如遊行<br />\n引起政府注意？政府已經注意左，但今次嘅付出太大<br />\n<br />\n除左呢兩樣，大家仲想得到啲咩？<br />\n<br />\n今次得唔到任何野，反而失去更多<br />\n更多人對此反感 青年人年輕人嘅形象再插水，原本支持嘅人都可能因為呢件事而反感，例如我屋企人。<br />\n<br />\n我誠意地希望大家三思而後行，的確我好感謝各位義士，但有勇無謀都係唔會成功，有各樣行動之前都諗吓自己將會做嘅野係唔係和理非，我知道大家已經對政府完全失望，覺得和理非已經冇作用，但係時機仲未到。等政府民望再跌多次，到時就唔止200萬人，可能係更多更多，到時就係真正嘅機會。<br />\n<br />\n信我"}]}