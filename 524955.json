{"tid":524955,"cid":5,"subCid":0,"title":"(5年前訪問回帶) 林日曦: 大陸化不一定是壞事","createTime":"2018-01-10T06:47:00.000Z","updateTime":"2018-01-10T07:21:22.000Z","uid":6604,"like":2,"dislike":1,"uniUserReply":5,"replies":[{"pid":"7cf568a9718e5f518104722e6f8e3ac3ebf4f38e","tid":524955,"uid":6604,"like":0,"dislike":0,"score":0,"citedBy":0,"replyTime":"2018-01-10T06:47:00.000Z","msg":"<a href=\"https://hk.lifestyle.appledaily.com/lifestyle/culture/daily/article/20120523/16359914?fb_comment_id=fbc_10150807938196046_21583097_10150809027051046#f37e6b65851fc16\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fculture%2Fdaily%2Farticle%2F20120523%2F16359914%3Ffb_comment_id%3Dfbc_10150807938196046_21583097_10150809027051046%23f37e6b65851fc16&d=FpeAYFKsRB0rqWTOSL4xg%2BI2ZYfPb188nwqbwuz8hpE%3D&h=2aae7b58\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fculture%2Fdaily%2Farticle%2F20120523%2F16359914%3Ffb_comment_id%3Dfbc_10150807938196046_21583097_10150809027051046%23f37e6b65851fc16&h=fd40613d\" target=\"_blank\">https://hk.lifestyle.appledaily.com/lifestyle/culture/daily/article/20120523/16359914?fb_comment_id=fbc_10150807938196046_21583097_10150809027051046#f37e6b65851fc16</a><br />\n<br />\n蘋：97年你在做甚麼？<br />\n<br />\n強：我讀中三，生活係踢波睇漫畫、好普通的一個男仔。中三升中四有淘汰制，我突然知驚，發奮讀書，一年內進步了80名。另外一件事對我重要又同香港有關，係老竇買咗樓，我家仲住緊。<br />\n<br />\nBu：97年最記得係換 BNO，無啦啦阿媽話要整，我心諗，整嚟做乜啫，都無去過旅行！但阿媽話唔換就無，咪苦口苦面去申請。當日原本約咗人踢波，因為 BNO無得踢，好唔開心。<br />\n<br />\n林：要晨咁早去又多人，細個覺得等一兩個鐘已經好耐。<br />\n<br />\n<span style=\"color: red;\">Bu：嗰時講到 BNO好好，好多國家可以免簽證，點知家特區護照仲正。<br />\n</span><br />\n蘋：我對回歸最大的記憶係好多同學仔移民。<br />\n<br />\nBu：我都有。我隔籬位女同學叫彭彭，讀書好叻，可惜唔靚。我上堂唔帶文具，就拎佢啲筆嚟用，我無帶書佢又借我睇，好好㗎個女仔。有一日佢話要移民去澳洲，我以為無所謂，到下學期返學，我繼續唔帶文具，寫錯字，想伸隻手去攞塗改液，點知無，跟住我勁喊，嚎哭嗰隻，大叫「彭彭走咗」！之後我卒之去咗買文具。<br />\n<br />\n林：我有個故事好港英，喺啟德機場。細個好低能，鍾意嗰個女仔去旅行，都走去啟德送機，之後填咗我人生第一份歌詞。<br />\n<br />\nBu：啟德我淨係去過一次，唔係坐飛機，係表哥去讀書，成班姨媽姑姐去送機，焗去，當去參觀機場。啟德機場勁就勁在近市區，但作為80後香港人，未必個個感受過。<br />\n<br />\n強：我就無去過。 <br />\n<br />\n蘋 ： 作為青少年，當時點睇回歸？<br />\n<br />\n林 ： 感覺唔大，但見咁多人走，暗地裏覺得留喺香港係死。六四對我來說超恐怖，細個唔會咁夜睇電視，但六四係首次好夜都唔瞓，全家喺度睇電視，第二日又播晒《血染的風采》，好似打到嚟咁。不過作為小朋友，你唔會好強烈去做一啲事，唔通我去搞移民？阿爸無話移民就唔移民㗎啦。<br />\n<br />\nBu ： 大人覺得好大件事。學校會話，你哋係九七回歸後第一屆會考生；對住上一屆的人又話，你哋係九七前最後一屆會考生，乜都要扣落去。<br />\n<br />\n強 ： 我直情無印象，可能身邊無人移民，睇回歸當睇新聞。淨係有儲皇冠頭一蚊銀，返屋企逐個銀研究，有某啲年份用磁石吸到，有啲唔得。<br />\n<br />\n蘋 ： 記唔記得97年有邊啲風雲人物？<br />\n<br />\n林 ： 碧咸，成隊曼聯；睇完嗰幾年，學黃興桂話齋有今生無來世。米高佐敦；之後睇高比拜仁已覺得唔夠刺激。十幾歲時已覺得，最好嘅已經睇過晒。<br />\n<br />\nBu ： 流行樂壇係謝霆鋒同 Eason。嗰時興 Dup MD，好多小型 CD舖會有呢種服務， CD $100一隻， MD就 $15一隻。<br />\n<br />\n蘋 ： 好多人懷緬八九十年代香港，以前有好多叻人。<br />\n<br />\n強 ： 係我哋覺得咋嘛。下一代可能又覺得係2000年最好。<br />\n<br />\nBu ： 有無睇《情迷午夜巴黎》？咪講緊呢樣嘢囉。呢個年代嘅人迷戀30年前嘅事，30年前嘅人迷戀再30年前，其實並無所謂最好。<br />\n<br />\n林 ： 好似我覺得米高佐敦最好，之後一代覺得係高比拜仁，呢一代係林書豪。<br />\n<br />\nBu ： 我同阿爸講碧咸施丹，佢都係覺得比利馬勒當拿正啲。所以只係成長那撮人，覺得成長回憶最美麗，其實可能根本不是那回事，只係情意結。<br />\n<br />\n<br />\n蘋 ： 做創作、電台，會否覺得生不逢時？人人都話以前風光。<br />\n<br />\nBu ： 可以雙向咁睇，嗰時有四大天王、梅姐，但係無 facebook喎，以前上網64k喎。<br />\n<br />\n林 ： 我哋好怕所謂的情意結，淪為一個藉口，等大家放軟手腳。<br />\n<br />\nBu ： 如果只係活在情意結裏，會變阿叔。日日打開報紙都咁話，80後不知所謂，90後返工遲到。<br />\n<br />\n林 ：<span style=\"color: red;\"> 我哋出《黑紙》都俾人話。政治上，我唔明點解有一撮人咁鍾意港英政府，當時都係無自由無民主，又咪一樣。<br />\n</span><br />\n強 ：<span style=\"color: red;\"> 我覺得有部份人唔係真係咁鍾意港英，只係太憎家嘅香港。你問我懷唔懷念港英，我無得懷念，根本完全唔識。<br />\n</span><br />\nBu ： 事實上事頭婆同阿爺呢個比喻，已經代表好多嘢。西方文化重視合約精神，所有嘢寫好晒，你返幾多日，有乜嘢權利；但係阿爺就好模糊，「喂我係阿爺喎，你唔係唔幫我吓嘩！」<br />\n<br />\n蘋 ： 好多人擔心香港大陸化，反蝗討論激烈。<br />\n<br />\n林 ： <span style=\"color: red;\">大陸化不一定是壞事，問題係要揀好的方面來大陸。好似微博，令我哋學識好多有趣嘅大陸用語，文化侵多啲新嘢先會活。</span><br />\n<br />\n強 ： <span style=\"color: red;\">溝吓咪幾好，好似飲品咁。蝗蟲事件我哋無出過聲，其實好多討論已經失去理性。<br />\n</span><br />\n林 ： 舊年訪問吳彥祖，佢都話，中國人最鍾意歧視中國人。北京人就好歧視外省人，佢哋流行一個笑話：北京人同外省人點分？北京人合得埋個口，外省人唔得，因為佢哋去到大城市好驚訝，合唔埋個口。<br />\n<br />\n蘋 ： 有時群情洶湧到一個地步，當你提出冷靜聲音，你都會俾人歧視。<br />\n<br />\n強 ： 可以有討厭，但唔使講粗口話到人隻狗咁，唔鍾意咪唔好理囉，香港人係好易被煽動。<br />\n<br />\nBu ： <span style=\"color: red;\">唔知係咪香港人太忙呢，大家唔用時間分析，覺得大眾係咁，我都衝埋去！個個都歧視緊蝗蟲，咁仲使考慮？唔會錯㗎啦！<br />\n</span><br />\n強 ： <span style=\"color: red;\">雙非同自駕遊我都反對，但反對，咪叫政府截佢囉，唔使鬧內地人。你話自由行多，佢哋都係申請落嚟玩咋嘛，點知自己係太多啫？  <br />\n</span><br />\nBu ： <span style=\"color: red;\">唔關中國人事㗎喎，如果自由行全部變晒日本人，我都覺得要反對。 <br />\n</span>"},{"pid":"e160a60b9f7cd04a7662938ec89749fd1c1b47b9","tid":524955,"uid":6604,"like":0,"dislike":0,"score":0,"citedBy":0,"replyTime":"2018-01-10T07:15:02.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"f12f2c6dafef156735ee435e4c4ef6bd6a5298fa","tid":524955,"uid":51469,"like":0,"dislike":0,"score":0,"citedBy":0,"replyTime":"2018-01-10T07:16:45.000Z","msg":"<img src=\"/assets/faces/normal/oh.gif\" class=\"hkgmoji\" /> <img src=\"/assets/faces/normal/oh.gif\" class=\"hkgmoji\" />"},{"pid":"a9d0c0854f50225aade64a7d453f9b45c0cab392","tid":524955,"uid":48139,"like":2,"dislike":1,"score":1,"citedBy":1,"replyTime":"2018-01-10T07:19:35.000Z","msg":"五年前香港人有無經歷過咁多野<img src=\"/assets/faces/normal/wonder.gif\" class=\"hkgmoji\" /> <br />\n我六七年前仲係一個大中華膠啦"},{"pid":"e89710cfdbf591d0867cd7bd9cd7a0a88fd0f010","tid":524955,"uid":60665,"like":2,"dislike":0,"score":2,"quote":{"pid":"a9d0c0854f50225aade64a7d453f9b45c0cab392","tid":524955,"uid":48139,"like":2,"dislike":1,"score":1,"citedBy":1,"replyTime":"2018-01-10T07:19:35.000Z","msg":"五年前香港人有無經歷過咁多野<img src=\"/assets/faces/normal/wonder.gif\" class=\"hkgmoji\" /> <br />\n我六七年前仲係一個大中華膠啦"},"citedBy":0,"replyTime":"2018-01-10T07:21:15.000Z","msg":"08年個個香港人爭著做中國人"},{"pid":"e5ab2c5ad6e2610a6a7f7932aae6f521928d9ba3","tid":524955,"uid":57705,"like":0,"dislike":0,"score":0,"citedBy":0,"replyTime":"2018-01-10T07:21:22.000Z","msg":"此回覆已被刪除"}]}