{"tid":170428,"cid":12,"subCid":0,"title":"突發--- 去旅行同ex一齊被脅持……","createTime":"2017-03-24T16:54:17.000Z","updateTime":"2017-04-01T15:01:05.000Z","uid":62778,"like":6,"dislike":17,"uniUserReply":0,"replies":[{"pid":"566e32d794c896e2ea7a556f927e080a128d0827","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-24T16:54:17.000Z","msg":"「林志澂，綁你嚟知唔知點解？」<br />\r\n   被黑布蒙頭，手腳被綁，對方明顯係香港人講得一口流利純正廣東話，知我嘅名，但我明明冇咩仇家，點解會無端端去去下旅行被人脅持，困喺呢個唔知喺邊嘅地方。<br />\r\n 「各位，會唔會有咩誤會？小弟自問守規守矩，平時唔賭錢唔欠債，唔知點解得罪各位呢？」<br />\r\n  「男人老狗，都幾多口水架啵你！我問你識唔識有條女叫駱晴晶？」<br />\r\n  駱晴晶，呢個名我諗我一世都會記得，28歲人拍過三次拖，唯一一次傷害人最深嘅就係佢。大學同學，明知佢有男朋友，明知唔應該同佢太close，唉，太多明知故犯。可能出於好勝心，可能出於好奇心，可能出於一刻衝動，就係要鼓勵佢同當時嘅男朋友分手，然後再順理成章陪伴佢，將佢追到手&hellip;&hellip;<br />\r\n  「喂！問緊你呀！答啦！扮聾定扮啞呀依家？唔出聲就得呀？」<br />\r\n回憶突然被粗魯的問題打斷&hellip;&hellip;<br />\r\n  「識。」<br />\r\n  「咩關係呀你兩個？」<br />\r\n  「下&hellip;&hellip;」<br />\r\n  「下乜下！問你咩關係呀！下下下，下你老母呀！」<br />\r\n咩關係，我都唔知應該點答，說分開了嗎？但兩人從來冇人提過分手二字。咁仲一齊？更加冇可能，二人依家相見都係詩對方為空氣，故作鎮定，至少我係扮，唔知佢點諗。<br />\r\n  「頂你呀，唔出聲！諗咁耐做乜鳩！我幫你講啦！一齊過呀嘛！兩個月之後不了了之呀嘛！啱唔啱呀？啞撚？」<br />\r\n  「點解&hellip;&hellip;？」<br />\r\n  「點解我會知？我唔單知道，我仲搵埋佢陪你添！係咪好開心好期待舊情人相逢異鄉？」<br />\r\n咩話！佢都喺度？點解？點可能？佢哋捉佢嚟做咩？究竟想點？佢會唔會有危險？<br />\r\n<br />\r\n<strong>等你清楚看見我的美 月光曬乾眼淚</strong>"},{"pid":"d930ce031891b1bdaed32138556d433d877961ce","tid":170428,"uid":40488,"like":0,"dislike":0,"score":0,"citedBy":0,"replyTime":"2017-03-24T17:00:30.000Z","msg":"路過<img src=\"/assets/faces/normal/smile.gif\" class=\"hkgmoji\" />"},{"pid":"0bc8210949d182e6bd189c13cb04eb3df02e66c1","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-24T17:15:45.000Z","msg":"「我係駱晴晶，我有一個念念不忘嘅人，我好想話俾佢知，我由始至終對佢都係認真，我到依家仲係愛佢。」<br />\r\n   分開第三年，依然放唔低嘅牽掛，依然會著緊嘅關心，依然會流淚嘅心碎。<br />\r\n林志澂，可能係我用一世都未必會忘卻嘅名字。26年人生中唯一一次叛逆，都可能係唯一一次真愛，係佢，係一個完全唔係我鍾意嘅類型嘅人。講唔出佢有咩好，缺點就好多，多到任何一條我都會抗拒包容，但偏偏係佢。<br />\r\n 「我想參加呢個計劃，即使分開之後，都想令佢知道，無論如何我都愛佢，講完可能係對自己嘅解脫，至少呢份感情佢收得到，我都可以解釋當時嘅誤會。我唔想再有遺憾，我就快離開香港啦，唯一嘅牽掛就係佢。」<br />\r\n<br />\r\n 「我冇心機聽你呻吟自己嘅悲情故事同念念不忘，我只會幫你完成心願，有咩情話，表白，內心祕密留返你同你嘅志明講啦！」<br />\r\n<br />\r\n  我好懷疑黑暗中嘅背影究竟幫唔幫到我，好似佢根本唔在乎人與人之間嘅情感，面對已經喊到七彩嘅我，依然能夠無動於衷，既唔安慰我，都冇任何意見發表，只係安靜咁聽完我嘅故事，回應了一個字 「哦」。靠得住嗎？但係網上有唔少留言都話好，又係朋友介紹我一試。唉，反正都離開香港啦，搏一次，有咩所謂姐，最多都係唔見5000蚊姐。當係告別費啦。<br />\r\n  「咁幾時可以開始呢個計劃？我下個月&hellip;&hellip;」<br />\r\n<br />\r\n  「返去等email啦！買定下個星期五飛泰國曼谷個機票，book埋曼谷S酒店。」<br />\r\n  「點解嘅？」<br />\r\n  「你唔係參加呢個計劃，要同人深情告白然後離開咩？」<br />\r\n  「係&hellip;&hellip;但 關曼谷咩事？」<br />\r\n  「唔信咪唔好搵我，退返2000俾你咯，3000係資諮詢同埋我精神補償飛費，聽你廢up咁耐。」<br />\r\n 態度咁差。真係得咩？唉，算啦算啦，我忍！朋友講到佢咁勁，一定可以完成我呢個心願。<br />\r\n  「好，咁幾時收到email？」<br />\r\n 「你問題太多，再問加多1000諮詢費！你訂好機票酒店自然有人聯絡你！898」<br />\r\n<br />\r\n黑暗中隱約見到身影移動，等了一會唔見有任何動靜，看來係已經離開。<br />\r\n究竟黑暗中神秘嘅身影背後有咩故事？唉！算啦，有咩故事唔係我應該關心嘅。我只需要關心佢有冇呢個本事順利幫我講出心底話，傳達呢兩年屈在心中嘅感情。<br />\r\n林志澂，你還好嗎？<br />\r\n<br />\r\n<br />\r\n突然好想你，你會在哪裡？"},{"pid":"6dab331ad841aeeba45ca0558880b365d0c875d7","tid":170428,"uid":52961,"like":0,"dislike":0,"score":0,"citedBy":0,"replyTime":"2017-03-24T17:34:53.000Z","msg":"留名"},{"pid":"efe911ccd9fc33c1261297d8d806a9a1eccddf5c","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-25T04:54:26.000Z","msg":"知道駱晴晶都俾佢綁過嚟之後，唔知點解我竟然有絲期待同開心。畢竟三年了，呢段關係已經唔清唔楚咗三年，有時候我都唔知道自己究竟係咪釋懷，係咪已經放下佢。呢三年裡面，聽唔到佢消息，見唔到就好似萬完全冇事，好似從來都冇呢個人出現過，從來都冇同佢有交集，大家都只係朋友嘅朋友，係朋友嘅女朋友。<br />\r\n  <br />\r\n  「喂？係呀！男嘅已經喺度啦！條女呢？快啲過嚟啦！」<br />\r\n期待，越嚟越熱烈，可惜被黑布蒙頭，如果可以見到佢就好了。<br />\r\n 門被打開，只能靠聽覺猜測發生緊嘅事情，好似有三四個人一齊行緊入嚟，「咔&mdash;咔」竟然有高爭鞋聲，唔通係晴晶？冇可能，佢好似一向唔鍾意著呢種鞋，佢講過鍾意自由自在。咁&hellip;&hellip;<br />\r\n<br />\r\n  「呢個就係林志澂？」<br />\r\n冷淡、平靜，但又字字透著威嚴嘅一把女聲，雖然冇感情，但不能否認係一把好聽嘅聲音。<br />\r\n  「係！絕對冇認錯人！我做事你&hellip;&hellip;」<br />\r\n  「留低個女仔，執嘢出去。」<br />\r\n簡潔，絲毫不留餘地嘅一句話。聽唔到有其他回應，只聽到急促嘅腳步聲，「砰--」門關上了。<br />\r\n  「駱晴晶，你嘅志明喺你面前點解唔出聲嘅？」<br />\r\n志明？邊個係志明？我明明就係林志澂！佢新歡？但係點解？<br />\r\n  「佢叫志澂，唔係明！」<br />\r\n係晴晶，佢依然好似第一次見面咁，「喔！林志澂，好特別呀個名。哈哈，要記住係志澂，唔係志明呢！」三年，第一次聽到佢嘅聲音喺我耳邊，第一次聽到我嘅名喺佢口中講中。<br />\r\n  「哦。你兩個有一個鐘時間，喺呢一個鐘之內邊個講嘢先邊個就bye bye。只有一個人可以平安無事咁行出呢間房。除非，你兩個真係好有默契咁同時開口講同一句話啦！唔好諗住兩個人眼神交流一個鐘，都唔出聲就安全。一個鐘之後冇人出聲，咁&hellip;&hellip;」<br />\r\n  「咁點！你想點？點解要咁對我哋？」<br />\r\n聽到呢度，我終於忍唔住問，點諗都係女人係策劃者，真係唔知佢有咩目的。<br />\r\n  「咁就睇我心情，想留邊個，唔留邊個。」<br />\r\n  「咩意思！你講清楚！喂！講嘢！你咁係犯法架！你知唔知我可以報警拉你！」<br />\r\n「咔&mdash;咔--」 「砰-！」<br />\r\n冇人回答我，只留下一聲關門聲&hellip;&hellip;依然黑布蒙頭<span style=\"color: navy;\">。<br />\r\n<br />\r\n<em><strong>那一個人 愛我 將我的手 緊握</strong></em><br />\r\n</span>"},{"pid":"e044a311a37773879157735af127137c5c4e44e6","tid":170428,"uid":29167,"like":0,"dislike":0,"score":0,"citedBy":0,"replyTime":"2017-03-25T04:57:20.000Z","msg":"留名"},{"pid":"2b2dcb9795697b8705382fac9572c03100ccb8c6","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-25T06:23:26.000Z","msg":"呢一刻，林志澂就喺我面前，即使佢被蒙住面，我依然能清晰地描述佢嘅眼耳口鼻，佢眼角嘅一道細細嘅疤痕，佢右邊臉頰有一個深深的酒窩。自從畢業之後已經冇再見過佢，偶爾喺街見到一個背影或是同佢衣著相似嘅人，都會諗起以前嘅每一分，每一秒。呢個我牽掛咗咁耐嘅人，曾經見面都要直行直過扮陌生嘅人，終於同我一齊，處於呢一個房間，一個只有我兩個嘅空間。<br />\r\n<br />\r\n慢慢走近佢，我由始至終都沒有被蒙上眼睛，只是雙手雙腳被象徵性地綁住，畢竟我是委託人呀，我可是花錢參與呢個計劃嘅人。唔知佢點呢？有冇受傷，有冇唔舒服呢？我係咪太自私為了完成自己嘅心願，就咁破壞咗佢嘅旅行。一步兩步，近在咫尺，伸手就可以為佢除去蒙在頭上的黑布，就可以見到我想念嘅面容，我終於能夠以舊相識嘅身份與佢相見。<br />\r\n<br />\r\n三二一，除下那塊隔開我們的黑布。係佢，依然係佢，沒有改變，就如佢眼角嘅疤痕，依然無法磨滅，絲毫沒差。視線模糊了，我還是忍不住眼淚，三年了，還記得以前每次匆匆一面之後，我都會喊到不能自我。<br />\r\n<br />\r\n慢慢，佢睜開眼睛，好似一時未能適應亮光，佢微微張嘴，好似想講嘢，我馬上用手禁住佢。 <br />\r\n  「林志澂，好耐冇見」<br />\r\n我決定由我打破沈默，反正班人一定唔會對我點，佢哋當時講明保證安全，但係我依然唔想志澂冒險，哪怕只有些微嘅風險。見到佢嘅眼神充滿驚訝，甚至有眼淚，我忽然覺得就算此刻唔係一場一早安排好嘅計劃，而係真會帶走我去生死未卜嘅地方都值得了。<br />\r\n  「你幾好嘛？我&hellip;&hellip;我好掛住你。」<br />\r\n終於，講出呢句收埋好耐嘅說話。呢句話即使在朋友面前我都唔敢承認，我沒有勇氣在任何人提起對眼前呢個男人嘅想念同執著。<br />\r\n  「對唔住！假如當時我冇咁硬頸，好好解釋嘅話，或者就唔會搞到咁。其實，我冇變心過，我一直就如當初咁。對唔住！」<br />\r\n眼淚，流在我手上，臉上。見到佢嘅感動，佢嘅眼淚，我覺得一切都值得了。<br />\r\n <br />\r\n  「Suncry，點解，點解你要禁住我&hellip;&hellip;」<br />\r\n都唔記得有幾耐冇聽到佢叫我個名了。佢仲記得呢個佢為我改嘅花名。<br />\r\n<br />\r\n 「晴晶，你個名都好特別啵！咁你叫咩英文名呀？」<br />\r\n 「我冇英文名呀。」<br />\r\n 「咁呀，咁我幫你改？晴即係Sunny，晶即係Crystal，晴晶嘅話咪就係Suncry咯！哈哈，我真係聰明啦！」<br />\r\n 「下，乜有呢個英文名架咩？」<br />\r\n 「特別的你，當然要有一個獨一無二嘅英文名啦！Hi my Suncry」<br />\r\n<br />\r\n「估唔到女仔咁冇耐性，先20分鐘就開口。」<br />\r\n突然嘅一把聲音打斷了我在回憶中嘅摸索。<br />\r\n然後，就是開門的聲音&hellip;&hellip;<br />\r\n<br />\r\n「唔好帶佢走！係我係我呀！係我講先！你哋聽唔到咋！唔係晴晶講先架！」<br />\r\n離開之前我只聽到志澂不斷嘅呼叫，求情，仲有一張慌張絕望嘅面孔。<br />\r\n林志澂，你是否也像我一樣，尚未忘懷？依然對我有情？<br />\r\n<br />\r\n<span style=\"color: navy;\"><strong><em>突然鋒利的回憶 突然模糊的眼睛</strong></span></em>"},{"pid":"ffb52677bd6032e0d73de11d3b1b782ddd23dbfa","tid":170428,"uid":5576,"like":0,"dislike":0,"score":0,"citedBy":0,"replyTime":"2017-03-25T15:07:08.000Z","msg":"無啦？"},{"pid":"c11e7373c68ac8ad09c45629a194e17299ad0c6f","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-25T16:27:05.000Z","msg":"<blockquote>無啦？</blockquote><br />\n<br />\n當然有！"},{"pid":"453cd30bfb06536e4bcff8d4542e7879e34c171c","tid":170428,"uid":5576,"like":0,"dislike":0,"score":0,"citedBy":0,"replyTime":"2017-03-25T16:35:01.000Z","msg":"<blockquote><blockquote>無啦？</blockquote><br />\n<br />\n當然有！</blockquote><br />\n等緊你出架<br />\n唔好以為無人睇<img src=\"/assets/faces/normal/agree.gif\" class=\"hkgmoji\" />"},{"pid":"b2128c361a5b1265e657130a3007ca065727b62e","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-25T17:03:36.000Z","msg":"突然被除去頭上嘅黑布，除了一時眼未適應光線，更多嘅係我害怕睜開眼見到駱晴晶嘅面孔。唔知佢，依家點樣呢？定係根本唔係佢，我頭先認錯聲？<br />\r\n慢慢睜開眼，係熟悉嘅面孔，佢依然冇變，就如第一次喺朋友聚會時見到佢一樣。<br />\r\n  「喂！澂哥又遲到！難得我請大家食出pool飯，你都遲到！陣間糖水你嘅！」<br />\r\n  「得得得！終於有得見阿嫂真人，糖水冇問題啦！」<br />\r\n第一次見面，佢仲係我大學同學嘅女朋友，當晚我冇咩同佢傾計，但我記得佢左邊面有一個淺淺嘅酒粒，同我嘅啱啱好相反。<br />\r\n<br />\r\n 我剛想開口叫佢嘅名字，佢就禁住我，唔俾我出聲。點解佢明知先出聲嘅可能會有事都要咁做？睇見佢開始喊，我好有衝動想攬住佢，就如第一晚佢喊住搵我，問我點樣解決同我同學嘅感情危機一樣。當時，我都忍唔住一嘢攬住佢。我仲記得佢嚇到顫抖，即刻推開我，一臉都係驚慌，話嚇親。可惜，依家既無法回到過去，我雙手更被反綁住。<br />\r\n<br />\r\n佢一句又一句咁講，望住佢一邊喊一邊講佢嘅感受，我心中都有千言萬語想同佢講返！原來係誤會，所有嘅唔開心都只係因為大家當時嘅唔成熟同意氣用事。駱晴晶，我唔應該錯過你！唔只你牽掛我，同樣地我都一直會諗起你。我好想再叫你一次，再叫一次我為你改嘅英文名。<br />\r\n<br />\r\n佢嘅手漸漸無力，放下，都唔再勉強禁住我，終於到了呢一刻&hellip;&hellip;<br />\r\n「Suncry&hellip;&hellip;」<br />\r\n一開口，我尚有一刻遲疑，唔知佢仲記唔記得呢個名，仲記唔記得當初嘅嗰段表白。<br />\r\n  「晴，就係晴天，sunny。對於我來說，你嘅笑容就好似係屬於我嘅陽光，有你為我嘅世界，帶來一個又一個嘅晴天。既溫暖，又充滿希望。<br />\r\n晶，就係水晶，crystal。對於我來說，你嘅眼淚就好似水晶咁珍貴，所以唔應該成日流淚，我怕太多水晶我不能擁有，好想將所有水晶都收藏在你眼睛中。既透明，又純潔可貴。」<br />\r\n當時一個爛gag，你以為係我信手拈來，隨口亂講，但其實係我苦思多日嘅結果。<br />\r\n<br />\r\n當我想再同晴晶講出我心底話同壓抑多時嘅感情時，忽然房門被打開，有三個男人帶走了佢！<br />\r\n  「唔好帶佢走！係我係我呀！係我講先！你哋聽唔到咋！唔係晴晶講先架！」<br />\r\n我瘋了似的不停叫喊，只能無助絕望地睇住晴晶被帶走，我恨自己點解唔可以勇敢小小，點解唔早啲講出自己嘅感受！依家晴晶唔知會點，而我都唔知仲有冇機會再向佢講出心底話。點解點解點解！點解要咁對我！？唔通我錯過一次就唔值得飛原諒？大學時候嘅輕狂就冇一個補救嘅機會？<br />\r\n<br />\r\n  「可唔可以放過晴晶，我代替佢同你玩落去，放過佢！我自願同佢交換！我知你聽到嘅！有咩事等我承擔，我想晴晶可以平安無事！」<br />\r\n對住空蕩蕩嘅房間，我知道剛才嘅女人一定監控緊我，我唯有咁搏一次，我要救返晴晶，我仲想對佢講一句&hellip;&hellip;<br />\r\n<br />\r\n[navy<strong>]<em>抱緊我 吻我 oh 愛我 別走</em></strong>[/navy]"},{"pid":"a989b213709b262b2cc6a0e80efad70b2dfc6a21","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-25T17:04:27.000Z","msg":"<blockquote><blockquote><blockquote>無啦？</blockquote><br />\n<br />\n當然有！</blockquote><br />\n等緊你出架<br />\n唔好以為無人睇<img src=\"/assets/faces/normal/agree.gif\" class=\"hkgmoji\" /></blockquote><br />\n<br />\n<br />\n多謝巴打支持，我po得慢 唔會放棄呢個故事"},{"pid":"644206f5ef21a1ec0c9bdc7d53c89b628ffd1f49","tid":170428,"uid":23732,"like":0,"dislike":0,"score":0,"citedBy":0,"replyTime":"2017-03-25T17:24:39.000Z","msg":"4點要起身既人路過<br />\n<br />\n<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/good.gif\" class=\"hkgmoji\" />"},{"pid":"fd3158fe18c1c8abb708da334298c2521dec3e2c","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-25T17:30:28.000Z","msg":"「點解要依家帶我出嚟？佢仲有嘢未同我講架！你&hellip;&hellip;」<br />\r\n被帶走之前明明就能夠得到志澂嘅回應，偏偏呢個時候俾佢哋拖出房！<br />\r\n<br />\r\n  「你當初只係話要講出心底話，依家你都講完，我仲唔收工？你冇話要聽回應。」<br />\r\n又係呢種平靜得沒有半點感情嘅語調。<br />\r\n  「我依家要知道呀！你呢種冇感情嘅人係唔會明白架啦！我等呢個機會等咗三年！三年嚟我幻想過呢個情境幾多次，你知唔知？點解你可以咁樣&hellip;&hellip;」<br />\r\n <br />\r\n  「加多3000。」<br />\r\n  「咩意思？咩3000？你有冇聽我講嘢？」<br />\r\n  「3000，聽回應。Deal ？5 4 3 &hellip;&hellip;」<br />\r\n  「好！」<br />\r\n我無心再同眼前呢個女人討價還價，我只想快啲知道究竟志澂點睇我，點睇我哋當初嘅嗰段過去。<br />\r\n<br />\r\n    「可唔可以放過晴晶，我代替佢同你玩落去，放過佢！我自願同佢交換！我知你聽到嘅！有咩事等我承擔，我想晴晶可以平安無事！」<br />\r\n突然，我聽到志澂嘅聲音！<br />\r\n  「志澂！志澂我冇事呀！」<br />\r\n雖然唔知志澂會唔會聽到，但係我好想佢知道我冇事，我只係想佢好，只係想佢收到我嘅心意。<br />\r\n<br />\r\n  「你再嘈，加3000都唔俾你聽回應。」<br />\r\n究竟眼前呢個女人為何能如此冷酷，真係咁理性而冇情感波動？<br />\r\n  「坐低，收聲，再講一個字我即刻收工。」<br />\r\n默默咁坐低，心心念念嘅除了志澂冇其他，我忍。<br />\r\n<br />\r\n  「你同駱晴晶咩關係，我憑咩要破壞自己定嘅規矩？俾你兩分鐘說服我，你說服到嘅我考慮下。」<br />\r\n<br />\r\n  房間中忽然亮起一個螢幕，螢幕上就係志澂被困嘅間房&hellip;&hellip;<br />\r\n<br />\r\n  「佢係我大學同學嘅女朋友，我陪佢走過失戀，然後自然就一齊。只係我同佢當時都魯莽，唔知點樣溝通，因為小小誤會就放棄咗呢段關係。其實，我好後悔，三年了已經，我自從畢業之後都冇再見過佢，但我其實心中未放低過佢。」<br />\r\n  「你咁講，即係你仲對佢有愛？定係&hellip;&hellip;」<br />\r\n  「我都唔知，對晴晶可能更多係愧疚同遺憾，我唔知係咪愛。可能係對過去嘅眷戀，或者連我自己都唔知其實係咪一直都愛緊佢。」<br />\r\n<br />\r\n志澂，無論你對我係咩感情，只要我知道你心中對我認真過，依家都留有空位俾我就足夠了。<br />\r\n<br />\r\n  「林志澂，你咁樣對得住你女朋友？年尾你哋就要結婚了啵。」<br />\r\n<br />\r\n女朋友！！結婚！！&hellip;&hellip;<br />\r\n<br />\r\n<span style=\"color: navy;\"><strong><em>我們 那麼甜那麼美 那麼相信 那麼瘋那麼熱烈的 曾經</em></strong><br />\r\n</span>"},{"pid":"54efac52f97db401bd167dfd2e2d35c1f33007fb","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-26T04:22:29.000Z","msg":"「你同駱晴晶咩關係，我憑咩要破壞自己定嘅規矩？俾你兩分鐘說服我，你說服到嘅我考慮下。」<br />\r\n死寂嘅房間忽然被呢一把聲燃起生機。果然，佢監控緊我，我必須說服佢，救返晴晶！<br />\r\n<br />\r\n再次諗起同晴晶一齊嘅回憶，第一次擁抱，第一次拖手，第一次接吻。同佢一齊睇嘅第一次日出，同佢一齊食嘅第一次早餐，同佢一齊看嘅最後一次星空。佢笑，佢喊，佢撒嬌，甚至發呆，耍小脾氣，至今我依然能夠清清楚楚咁記起。晴晶，難道心底嘅人一直係你？一直都係當初我不顧同學感情，不顧朋友反對都要追到嘅你？<br />\r\n<br />\r\n  「林志澂，你咁樣對得住你女朋友？年尾你哋就要結婚了啵。」<br />\r\n<br />\r\n點解？點解佢會知我有女朋友，點解佢知道我打算同女朋友年尾結婚？<br />\r\n林志澂！你做緊咩！你對唔對得住自己女朋友？你係咪愛自己女朋友！你點可以咁對一個好女仔！<br />\r\n<br />\r\n  「做咩唔出聲？你女朋友唔知你一個人嚟曼谷玩呢？真係可憐，自己男朋友依刻竟然為了舊時情人唔顧自己人生安全。佢真係傻女，將自己託付俾你。」<br />\r\n<br />\r\n  「我&hellip;&hellip;我&hellip;&hellip;」<br />\r\n我已經有女朋友，就要結婚，點解我仲會咁緊張駱晴晶，甚至為佢唔理自己，萬一我有咩事，女朋友點算。林志澂，你究竟諗緊咩？<br />\r\n<br />\r\n  「不過，睇相我發現你女朋友同駱小姐都幾似樣，你都幾專一啵。」<br />\r\n<br />\r\n同駱小姐幾似樣&hellip;&hellip;當初留意到依家嘅女朋友，都係因為佢左邊面嘅酒粒，令我覺得熟悉，覺得安心。原來係同晴緊一樣，原來有時霎時嘅恍神，重疊嘅身影，唔係自己嘅幻覺，而係晴晶同女朋友嘅共通點。<br />\r\n<br />\r\n  「um&hellip;&hellip;連個名都有同音字，鍾洛情&hellip;&hellip;都幾有緣呀！」<br />\r\n<br />\r\n駱晴，洛情&hellip;&hellip;<br />\r\n<br />\r\n<strong><em><span style=\"color: navy;\">向你要求的誓言 就算是你的謊言</span></strong></em>"},{"pid":"fcf2d794acaa182be8e65566e3d8d6b052583edd","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-26T08:06:52.000Z","msg":"原來，三年以來都只係我一個人走唔出，冇辦法去接受下一個人。而牽絆我每一個夜晚，每一個步伐，每一次心動嘅佢&mdash;林 志 澂 。<br />\r\n已經搵到一個可以陪伴佢呢一世嘅人，四個月之後，佢就要結婚了，最終佢一世嘅承諾，會套在另一個幸運嘅她嘅無名指。<br />\r\n<br />\r\n   「um&hellip;&hellip;連個名都有同音字，鍾洛情&hellip;&hellip;都幾有緣呀！」<br />\r\n<br />\r\n洛情？駱晴？係巧合？係緣份？還是佢係出於對我嘅眷戀先會搵一個名字同我如此相似嘅人？<br />\r\n<br />\r\n  「林志澂，點解你唔出聲嘅？唔要救你嘅舊情人駱小姐啦？醒起自己嘅未婚妻鍾小姐啦？鍾洛情，其實你鍾情嘅究竟係邊一個洛/駱，邊一個情/晴？」<br />\r\n<br />\r\n點解眼前呢個女人可以用咁平淡嘅語調問出呢個問題？唔通佢見唔到我呢一刻嘅狼狽同傷心咩？<br />\r\n  「夠啦！唔好再問啦！我唔想再聽了，佢嘅回應我諗我已經知道了，3000尾數我一陣就過數俾你。我已經好心滿意足了。」<br />\r\n努力克制住眼淚，用最大嘅氣力保持平靜，我發出最後嘅請求，我已經唔能夠再理智地聽落去，我太害怕得到佢最後嘅回答，我已經無力去猜測任何關於林志澂嘅事情。我同自己講，要講嘅都講咗，自己壓抑三年嘅感情已經宣洩，無論如何呢一場告別我都做到了。一開始自己都冇過期望，更加冇奢望佢仲會對我有愛，呢一刻停止，唔係剛剛好咩？何必要將所有事情說穿？破壞最後嘅美好，最後嘅一層記憶薄紗，就讓佢繼續罩住林志澂嘅臉。<br />\r\n<br />\r\n  「你唔想聽，但我想聽呀，我想知道究竟佢嘅情情係邊個晴字。」<br />\r\n<br />\r\n突然房門打開，有另一個女人走入嚟，一望過去，第一眼連我自己都有片刻質疑係咪照緊鏡。髮型、衣著、仲有眼都同我好相似，仲有單邊酒粒，佢嘅長喺右邊臉。<br />\r\n<br />\r\n  「妳好，我係鍾洛情。林志澂依家嘅女朋友。」<br />\r\n眼前呢個女人同我竟有6份相似，乍看真係會混淆，但細看之下依然能夠清楚分辨。何以佢見到我一絲驚訝都冇？連第一眼都冇半點嘅詫異。<br />\r\n<br />\r\n  「不如，我哋靜靜地等佢嘅答案啦，咁樣對我哋三個都係好事，唔係咩？」<br />\r\n佢優雅地走到我身邊，坐低，輕輕握一握我嘅手，用堅定嘅眼神望著我&hellip;&hellip;<br />\r\n<br />\r\n<span style=\"color: navy;\"><strong><em>為何我們還是要奔向各自的幸福和遺憾中老去</em></strong><br />\r\n</span>"},{"pid":"f35025124afb47fb8d98b88c29f2bf5c2dd80267","tid":170428,"uid":8327,"like":0,"dislike":0,"score":0,"citedBy":0,"replyTime":"2017-03-26T08:39:03.000Z","msg":"此回覆已被刪除"},{"pid":"0ae1e3711e748a6ed341a8cfe2a4795cfe495ba9","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-26T09:36:19.000Z","msg":"<blockquote>睇睇下又覺得幾好睇 支持<img src=\"/assets/faces/normal/agree.gif\" class=\"hkgmoji\" /></blockquote><br />\n<br />\n多謝支持呀！第一次post故仔上嚟，試下架咋，平時鍾意寫下嘢。"},{"pid":"1660f005ca2f783a98db2cbe6aabbc3760b844d9","tid":170428,"uid":8327,"like":0,"dislike":0,"score":0,"citedBy":0,"replyTime":"2017-03-26T09:48:25.000Z","msg":"此回覆已被刪除"},{"pid":"cf9b4ab411151b0be69ce55fc168939774f1d177","tid":170428,"uid":29898,"like":0,"dislike":0,"score":0,"citedBy":0,"replyTime":"2017-03-26T09:49:38.000Z","msg":"( Show Blocked User - JavaleMcGee )"},{"pid":"74da72c952ec9ffc7a739f5fd40fa544a8a2af17","tid":170428,"uid":2446,"like":0,"dislike":0,"score":0,"citedBy":0,"replyTime":"2017-03-26T09:52:11.000Z","msg":"咪撚亂鳩用突發啦"},{"pid":"a17fc5b25e714695a62ae584d2a04c8ae8f1b70b","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-26T10:39:30.000Z","msg":"<blockquote><blockquote><blockquote>睇睇下又覺得幾好睇 支持<img src=\"/assets/faces/normal/agree.gif\" class=\"hkgmoji\" /></blockquote><br />\n<br />\n多謝支持呀！第一次post故仔上嚟，試下架咋，平時鍾意寫下嘢。</blockquote><br />\n樓主係五迷？全部都係五月天歌詞<img src=\"/assets/faces/normal/hehe.gif\" class=\"hkgmoji\" /></blockquote><br />\n<br />\n呢一part係五月天 之後唔係<img src=\"/assets/faces/normal/biggrin.gif\" class=\"hkgmoji\" />"},{"pid":"24bdf29de0140b85451479cbdccd7bce73c68f4d","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-26T10:39:46.000Z","msg":"<blockquote>咪撚亂鳩用突發啦</blockquote><br />\n潮文都係咁 sorry"},{"pid":"16e881d3fd1b29c1831cda0bc7295235d7a64d19","tid":170428,"uid":62778,"like":0,"dislike":0,"score":0,"citedBy":0,"replyTime":"2017-03-26T10:41:14.000Z","msg":"<blockquote>( Show Blocked User - JavaleMcGee )</blockquote><br />\n點解呀 希特拉？"},{"pid":"8686bc3125f75241fc69d836331af8bdd908f4e6","tid":170428,"uid":29898,"like":0,"dislike":0,"score":0,"citedBy":0,"replyTime":"2017-03-26T11:48:21.000Z","msg":"<blockquote>咪撚亂鳩用突發啦</blockquote><br />\n咪係<img src=\"/assets/faces/normal/fuck.gif\" class=\"hkgmoji\" />"}]}