{"tid":2514078,"cid":30,"subCid":0,"title":"個世界得返痛苦 求好心人幫下我","createTime":"2021-05-03T04:31:32.000Z","updateTime":"2021-05-03T04:38:30.000Z","uid":151871,"like":0,"dislike":0,"uniUserReply":3,"replies":[{"pid":"1cfdd5354ad121951313570bda1373cd2cb97219","tid":2514078,"uid":151871,"like":0,"dislike":0,"score":0,"citedBy":0,"replyTime":"2021-05-03T04:31:32.000Z","msg":"都差唔多十年<br />\n冇睇過醫生不過幾肯定係抑鬱<br />\n最差個段時間 同活死人冇分別<br />\n口係食緊野 但冇留意係咩味<br />\n腳係行緊路 但唔知行緊去邊<br />\n已經過咗想尋死既階段<br />\n因為我知自己落唔到手<br />\n而且唔知死後世界係點<br />\n怕比依家更差 所以搏唔過<br />\n有種諗法 如果生前死後都要受痛苦<br />\n咁我依家同死人冇咩分別<br />\n<br />\n如果有認真想尋死既 可能聽過一句說話<br />\n自殺係一種情緒 唔係決定<br />\n諗真啲 其實我都係求生 唔係求死<br />\n換句話說 係求舒服啲<br />\n所以我有努力過減低痛苦<br />\n例如充實生活 減少亂諗嘢既時間<br />\n如果避唔到既 至少縮短啲 快啲抽離返<br />\n如果嚴重既 最後真係要搵人傾先解決到<br />\n但十年嚟可以傾既人都聽過我無數次訴苦<br />\n難免會因為咁而疏遠<br />\n畢竟冇人需要為我既情緒負責任<br />\n越係咁 我就越唔敢出聲求助 怕剩低個幾個人都走埋<br />\n最難過係feel到男朋友冇以前咁多耐性<br />\n明白既 花咁多心血想我好 到頭嚟打回原形<br />\n係人都會灰心<br />\n佢都坦白講 見到我一直冇好轉 會有無力感<br />\n會懷疑自己講咁多道理係咪冇用<br />\n而我既情緒又會直接影響佢<br />\n我知佢在乎先想盡力令我變更好<br />\n而我亦都唔忍心要佢再受壓力<br />\n一個好地地既人 點解要比個精神病人折磨<br />\n再加上佢可以講既安慰說話已經用哂<br />\n剩低既都係發洩說話<br />\n<br />\n老實講 聽完我更難受 所以再有下次都唔敢比佢知<br />\n有人慘過你千千萬萬倍<br />\n根本就冇嘢唔開心<br />\n真係冇人夠你得閒<br />\n呢啲說話彷彿係我ex口中再聽多次<br />\n最後我逼到佢頂唔順分手 三年咁就冇咗<br />\n<br />\n我份人愛情大過天<br />\n細個有過一段感情 呢段經歷啪著左我抑鬱粒制<br />\n直到畢業都耿耿於懷 一直放唔低佢 前後8年先死心<br />\n因為佢 我做過無數次後備<br />\n個種患得患失既感覺好難受<br />\n從此我對另一半 甚至朋友<br />\n都有一種 我要做你心目中最重要個個人 既執著<br />\n一有少少忽略 就情緒勒索佢地<br />\n因為係ex身上一直都work<br />\n所以更加做成我依種習慣<br />\n直到分手 先反省 再控制唔再勒索人<br />\n但抑鬱始終係到<br />\n<br />\n人越大 抑鬱影響我既野 就越見明顯<br />\n例如我咩都提唔起興趣 內向識唔到新朋友<br />\n舊朋友既圈子越嚟越大 分比我既時間就越嚟越少<br />\n又例如人人都向前看 有更好既前途 又會隨時間改變<br />\n而我仲原地踏步 變左步伐唔一致<br />\n但抑鬱令我咩都提唔起勁 每日都比痛苦圍繞<br />\n<br />\n講咁多都係想搵個出口 有冇過來人分享下<br />\n點樣走返出去 我會願意聽<br />\n<span class=\"small\">真心愛現任 想同佢有將來 知道再唔好轉好大機會分手</span>"},{"pid":"ac9d8ea8167c784772a750e09dcd092f1012d818","tid":2514078,"uid":38904,"like":0,"dislike":0,"score":0,"citedBy":0,"replyTime":"2021-05-03T04:32:37.000Z","msg":"感建分<img src=\"/assets/faces/mouse/pray.gif\" class=\"hkgmoji\" />"},{"pid":"e9184e84b4891740f4816f2f4943ec52a0d83a91","tid":2514078,"uid":210161,"like":0,"dislike":0,"score":0,"citedBy":0,"replyTime":"2021-05-03T04:38:30.000Z","msg":"冇睇過醫生不過幾肯定係抑鬱<br />\n<br />\n<br />\n<br />\n我學生時期都覺得自己抑鬱 <br />\n會拎咗好多理由 例子去prove自己係唔開心  <br />\n想表達到自己唔開心係好有理據，係好合理嘅事，而唔係只係我想法有問題 <br />\n<br />\n結果十幾年過去咗<br />\n讀書環境唔同咗 <br />\n升大學 再出嚟做嘢 個人依然係會唔開心，但係實在冇咁多時間去唔開心<br />\n<br />\n到依家我都唔知自己當時係唔係抑鬱<br />\n，但我知道自己用唔開心一樣嘢頹咗好幾年， 浪費咗好多時間"}]}