{"tid":88475,"cid":1,"subCid":0,"title":"[學校是社會縮影][IT]學生營商計劃之不忿全實錄","createTime":"2017-01-20T15:40:22.000Z","updateTime":"2017-01-20T15:46:18.000Z","uid":63158,"like":1,"dislike":1,"uniUserReply":0,"replies":[{"pid":"324b020a335dccc65cad0bb36496156a558598fc","tid":88475,"uid":63158,"like":0,"dislike":0,"score":0,"citedBy":0,"replyTime":"2017-01-20T15:40:22.000Z","msg":"正評<img src=\"/assets/faces/normal/like.gif\" class=\"hkgmoji\" /> ：屌得好，現實社會職場唔係咁嘅。<br />\n負評<img src=\"/assets/faces/normal/dislike.gif\" class=\"hkgmoji\" /> ：收皮啦，現實世界，OT都冇補水架啦。<br />\n<br />\n<br />\n我本住赤子之心，諗住入嚟汲取經驗，增長人生閱歷。<br />\n點知，一切都是伏，一切都，是，伏。<br />\n<br />\n是咁的，小弟選修econ, 又同時精通電腦。於是，我參加咗學校舉辦嘅Company Program, 亦即係學生營商計劃。由廿幾個f4 f5組成一間公司，我哋要設計，生產，推廣一件產品，賣俾同學。<br />\n<br />\n1.《人無恥，便無敵》<br />\n<br />\n我懷著「不怕蝕底才學懂更多」的心境，大花心血將工作做到最好。<br />\n<br />\n拍trailer，市場部提議用週末假期找外景拍攝，劇組遠赴摩星嶺拍片。上山之前，我和IT主管更各自掏100多元，為劇組買食物，在拍攝期間醫肚。<br />\n<br />\n我原本以為呢200多元屬於公司宣傳部費用，事後諗住同公司claim錢，便大件事了。<br />\n<br />\n我問：「財務部呀，我有單，想claim錢。拍片洗費嚟。」<br />\n財務部：「err...由於唔涉及公司20名員工，所以唔claim得。」<br />\n<br />\n當下，我呆咗。呢條咩規矩嚟？<br />\n<br />\n我唔忿氣，我去咗搵CEO對質。<br />\n<br />\n我：「喂，CEO，財務部唔俾我claim拍片伙食費。」<br />\nCEO:「你用下腦啦？員工食嘢都要公司包？」<br />\n<br />\n「驚訝」一詞已經唔足以描述呢件事嘅荒謬程度。<br />\n<br />\n難道拍攝外景，耗用人力物力資源，拍了條好有電影感的trailer，被同學稱為學校歷年最佳產品宣傳影片......<br />\n<br />\n影片平均每一秒，我便花了2.4分鐘剪輯。<br />\n<br />\n公 司 居 然 唔 肯 claim 錢 ?<br />\n<br />\n我按耐不住，對CEO連珠發炮。<br />\n<br />\n「你當員工老奉出嚟ot花成日時間攞外景拍片?」<br />\n「你唔claim錢，我倒不如畫火柴人四格漫畫交貨?」<br />\n「公司不對員工予以補償，實在令本人大為失望。」<br />\n<br />\n全文1300幾字，以上為論點節錄，省略論證內容。<br />\n<br />\nCEO睇完篇文，覆咗一句 &quot;thank you for your honest opinion.&quot;然後就沒有然後......<br />\n<br />\n《公司的奇怪政策》<br />\n一個星期後，我見管理層還未就我的投訴作回應，我便繼而追問。<br />\n<br />\n我：「喂，我單投訴搞成點?有冇得claim?」<br />\nCEO:「冇得claim。其實，你一開始冇預先申報，規矩上我唔需要談及claim錢呢樣嘢。無預先申報款項，公司有權否認該款項。<br />\n你依家受我恩惠，我會考慮將100元計落你份人工度，basic salary plus commission.」<br />\n<br />\n我心裡面又屌一屌：「乜撚嘢預先申報？難道OT又要預先申報搭的士? 出面公司係咁運作架咩？」<br />\n（現實中，我好有禮貌咁講。因為一日未出糧，一日唔敢西面，話晒份糧應該有幾百蚊。）<br />\nCEO:「我哋公司係咁運作嘅。」<br />\n<br />\n我心諗：唔claim又計落人工度？乜嘢玩法？即係特登整到條數唔透明，藉機剝削員工？<br />\n<br />\n算，一日未出糧，一日我仲係CEO隻狗，我要賣命為佢工作，只要<br />\n一出咗糧，我會即刻西面佢！<br />\n<br />\n欲知後事如何，有待下回分解。<br />\n<br />\n我自認低賤賣命，不過好想要返啲錢呀<img src=\"/assets/faces/normal/kill.gif\" class=\"hkgmoji\" />"},{"pid":"9cee1cc419f21a77a33ea763426ccb87b7ea2afd","tid":88475,"uid":77486,"like":0,"dislike":0,"score":0,"citedBy":0,"replyTime":"2017-01-20T15:46:18.000Z","msg":"為左果幾百受啲咁既氣<img src=\"/assets/faces/normal/clown.gif\" class=\"hkgmoji\" />"}]}