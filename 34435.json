{"tid":34435,"cid":1,"subCid":0,"title":"【飛機瘀事】吱咗啲奶落啊嬸到","createTime":"2016-12-11T12:54:29.000Z","updateTime":"2016-12-11T13:02:16.000Z","uid":51614,"like":0,"dislike":0,"uniUserReply":0,"replies":[{"pid":"3256fc080b9924109a19341ec8061f9f5bca16f7","tid":34435,"uid":51614,"like":0,"dislike":0,"score":0,"citedBy":0,"replyTime":"2016-12-11T12:54:29.000Z","msg":"第一次自己搭飛機，隔離坐咗個啊嬸，佢一上機就除鞋捽腳趾，心諗: 唉，冇靚仔都算，啊嬸都冇所謂，點解要捽腳趾？不過我一向都係一個逆來順受嘅廢柴<img src=\"/assets/faces/fs/sosad.gif\" class=\"hkgmoji\" />，所以唯有訓教當見唔到。直到個飛機餐黎，打開眼見到啊嬸都訓咗，佢冇叫飛機餐所以一直訓緊，好嘢！唔洗一邊食嘢一邊睇人捽腳趾！我心諗&hellip;&hellip;<br />\n<br />\n個飛機餐其實係下午茶，有個包，有杯嘢飲咁，我要咗咖啡，附送兩個奶仔（麥記熱奶茶會比果隻），我打開杯奶嘅時候已經好小心，左手揸住個底，右手逐少咁撕開，但係真係好難開，好難開&hellip;&hellip;仆街！左手一時大力咗，而同時右手已經撕開咗少少&hellip;&hellip;啊啊啊！我唔識形容個畫面，因為要形容都幾變態&hellip;&hellip;<br />\n<br />\n射咗出黎！杯奶三份二都射咗出黎！仲要射中隔離啊嬸成隻腳，用射形容真係唔誇張，重口味都要講句，啲奶白色嘅嘢佈滿啊嬸大腿到小腿，有啲仲滴緊&hellip;&hellip;好彩啊嬸着長褲又訓緊教，但係我係一個淆底獸<img src=\"/assets/faces/fs/chicken.gif\" class=\"hkgmoji\" />，我真係好驚，個腦幻想緊佢用啲唔鹹唔淡既廣東話鬧9我，果時我太驚就即刻偷偷地用紙巾輕輕咁掃佢條褲，但係冇用，唔大力擦啲奶漬仍然係到，於是我印呀印，係有啲用既，但係咁印法印到落機都未印完啦，仲要佢郁一次我就驚一次，我就黎心臟病發啦！我到底做緊咩？！有一刻我問自己。<br />\n<br />\n頂唔順於是我鼓起勇氣叫醒個啊嬸，同佢講: 唔好意思呀，我啱啱唔小心吱咗啲奶落你到&hellip; 其實我當時仍然好驚<img src=\"/assets/faces/fs/clown.gif\" class=\"hkgmoji\" />，跟手啊嬸應咗一句:<br />\n<br />\n「唔緊要，搭飛機係咁架啦。」<br />\n<br />\n原來搭飛機係咁既，嚇得我呀<img src=\"/assets/faces/normal/angel.gif\" class=\"hkgmoji\" />我真係見識少。<br />\n<br />\n以上係一個膽小怕事，宅宅淆底獸嘅心路歷程，請各位唔好鬧我咁小事冇9用<img src=\"/assets/faces/normal/frown.gif\" class=\"hkgmoji\" />唔係淆底獸唔會明。"},{"pid":"7b3acf8f28f45fd67f04103eadf289114059036e","tid":34435,"uid":43751,"like":0,"dislike":0,"score":0,"citedBy":0,"replyTime":"2016-12-11T12:56:36.000Z","msg":"唔係淆唔淆底既問題<br />\n出來闖蕩江湖不能計較太多"},{"pid":"e1572eabcd4e91a4da8c4e8f4683bb7d0840071a","tid":34435,"uid":20943,"like":0,"dislike":0,"score":0,"citedBy":0,"replyTime":"2016-12-11T12:58:49.000Z","msg":"唔鹹唔淡廣東話講搭飛機係咁<img src=\"/assets/faces/normal/hehe.gif\" class=\"hkgmoji\" /> <img src=\"/assets/faces/normal/hehe.gif\" class=\"hkgmoji\" />"},{"pid":"f766ae55147789c307614d4374e8b8f1060aa60c","tid":34435,"uid":19841,"like":0,"dislike":0,"score":0,"citedBy":0,"replyTime":"2016-12-11T13:02:16.000Z","msg":"加甜啦"}]}