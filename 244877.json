{"tid":244877,"cid":12,"subCid":0,"title":"【新手故/愛情/校園】幫一個女仔課金,課到變左將軍","createTime":"2017-05-15T18:23:30.000Z","updateTime":"2017-07-19T18:40:06.000Z","uid":82843,"like":9,"dislike":3,"uniUserReply":0,"replies":[{"pid":"2beda831206d0c8c345b1e5ee44621d3979dcce4","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-15T18:23:30.000Z","msg":"序幕:手機遊戲<br />\n<br />\n<br />\n<strong>佢叫阿冬,全名陳秋冬,今年中三,佢係一個平平凡凡中學生,怕羞內斂有錢同有錢。唯獨有一樣野唔同既係佢玩任何遊戲都比其他人有運氣同勁。<br />\n所以佢同班男同學好好朋友,當大家都以為佢無咩女性緣既時候​,一隻手機遊戲拉近左佢同一位女仔​。我地慢慢開始佢既故事。</strong><br />\n<br />\n<br />\n「喂,阿冬過黎幫我過依一關,我彈黎彈去都贏唔到。」阿文講(佢係同阿冬幾好朋友又同一班既矮仔,好多人都叫佢哈比人)<br />\n<br />\n「又邊關呀?依關咁易你都過唔去?開場啦組隊幫你啦。」我一路笑佢廢一路等佢開場<br />\n<br />\n依家係放學時段,好多同學唔走住留係到,男既就一齊玩下手機,女既就聚埋一齊傾下計咁,大家都好珍惜自由相處既時間,雖然都日日見。<br />\n<br />\n「有你啲神寵幫手打果然易打好多,我抽黎抽去都係得啲水屬竉,打木屬關卡真係好難打。」阿文歎住氣咁講(聽聞佢好似課左百幾蚊入左手機遊戲到但都抽唔到好野）<br />\n<br />\n「我啲寵都唔係好勁啫,我有時都係用啲普通打番黎既角色過關,你啲彈法好少少都易過到關」我好認真咁講(老實講我真係無課過金係依隻遊戲到,我都係靠送既同過關既寶珠抽蛋)<br />\n<br />\n「信你就奇啦,你肯定課左唔少入隻game到啦,仲扮哂野用咩普通角色喎。」阿文明串我<br />\n<br />\n「唉,講你又唔信廢事同你講,下次唔夠打唔好搵我啦。」我扮哂嬲咁款<br />\n<br />\n「信啦信啦,冬哥唔好咁小氣。」阿文態度360度變左<br />\n<br />\n班房既另一邊傳黎左好多男同學既歡呼聲,連女同學都被佢地突如其來既歡呼聲嚇親,我同阿文都走過去望下。<br />\n<br />\n「打左咁多場終於出啦,多謝其他三位有九十運既朋友。」開心到企左係張凳上面既阿鈞大聲講(佢都係一位有錢人,玩咩遊戲都課左先)<br />\n<br />\n另外三位有份玩既同學都攬埋一齊係到歡呼。<br />\n<br />\n講左咁耐究竟我地玩緊咩手機遊戲?彈黎彈去又有運氣值既?就係怪物彈珠啦,當年係我地中三風靡一時既手機遊戲,差唔多個個男同學都有玩,每日放學總係一齊玩幾場先走。<br />\n<br />\n「哦原來係出左獸神玉,唔怪得知佢地咁開心啦。」我同阿文講<br />\n<br />\n「哇,我都想要呀,平時自己打十幾廿場都無出一粒,搞到進化唔到啲寵。」阿文講<br />\n<br />\n「難得出左粒玉咁開心,我用哂啲體力開場打到出多粒為止,想入既就鬥快入,入唔到就byebye啦。」阿鈞係張凳到落番黎<br />\n<br />\n依一刻可以話成個班房進入左暴走既狀態,全部人都瘋狂禁部手機搶住入場,我見阿文都加入埋一份,我就自己行番埋位準備離開。<br />\n<br />\n「喂,阿乜冬冬你唔一齊鬥快入場?你好似有隻九十運角色喎」阿鈞遠處見我準備走就叫住我<br />\n<br />\n「唔啦,比啲機會其他同學刷下,況且我都有唔少。」我講完之後全部男同學都用仇視既眼神望住我<br />\n<br />\n「你唔入你走寶啦,算啦唔阻你啦。」阿鈞講完就繼續玩<br />\n<br />\n我見今日都幾多功課,所以都唔陪佢地玩咁耐,就係咁自己一個返屋企。<br />\n<br />\n落到小食部見有啲肚餓就去買左個多士再走。<br />\n<br />\n「阿冬又黎買多士食呀?」依位係小食堂阿姨(我地大家都叫開佢做蘭姨,佢份人好好,好多學生都好鐘意佢,佢特別認得我。）<br />\n<br />\n「係呀蘭姨,比多包檸檬茶我呀唔該。」我講<br />\n<br />\n「見你咁好口,阿姨私人請你食多士啦。」蘭姨笑住咁講<br />\n<br />\n「多謝蘭姨,我地聽日見啦咁。」同蘭姨講完我就離開學校番屋企。<br />\n<br />\n行行下後面有把女仔聲叫住我,我另轉頭望左一望,原來係同班既女同學阿欣<br />\n<br />\n「叫左你咁多聲先應我既,有啲野問你呀。」阿欣突如其來咁同我講<br />\n<br />\n「請問有什麼事情呢?」我講(我唔太識同女仔相處傾通,所以唔知點應佢好,所以講野有啲書面語）<br />\n<br />\n「做咩你講野咁文人架,唔理啦,話說呢你地男仔依排成日聚埋一齊玩咩手機game,我好有興趣喎。」阿欣含情默默咁望住我<br />\n<br />\n「怪.........怪.........怪物彈珠。」對住佢咁既樣我個腦空哂<br />\n<br />\n「哦,之前都好似係fb見過下,返屋企down黎玩下先,聽日放學你教我好唔好?」阿欣特登提高聲調講<br />\n<br />\n「好.........好呀......」我都係咁口疾<br />\n<br />\n「乜你咁講野死板架,平時見你同班男仔玩唔係咁架喎。」阿欣講完就搶左我食剩既一塊多士<br />\n<br />\n「聽日見啦,多謝你塊多士喎,行先啦byebye。」阿欣快步走左<br />\n<br />\n我仲呆左係原位,個靈魂好似飛左去遊魂咁。<br />\n<br />\n過左一陣我先回番魂,我自己都估唔到會有女仔會主動成咁,加上我又唔太識同女仔相處,搞到岩岩非常尷尬。<br />\n<br />\n不過諗落阿欣都幾好呀,主動得黎又有少少可愛。<br />\n<br />\n我究竟諗緊啲咩?人地想搵我打機又唔係鐘意我,我一路行一路諗番頭先發生既事。<br />\n<br />\n好似發緊夢,估唔到竟然有女仔會咁主動同我講野。重要搶埋塊多士...................."},{"pid":"8d1b394ad969eb1c36642d60cdc9700b81379944","tid":244877,"uid":15481,"like":0,"dislike":0,"score":0,"citedBy":0,"replyTime":"2017-05-15T18:56:48.000Z","msg":"又係叫呀冬<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n試下第二啲名啦<br />\n例如呀濤"},{"pid":"d1dfdfcb6ce0e4359dc739106091ddad8307e44e","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-15T19:06:28.000Z","msg":"<blockquote>又係叫呀冬<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n試下第二啲名啦<br />\n例如呀濤</blockquote><br />\n<br />\n有親切咁易寫啲<img src=\"/assets/faces/normal/agree.gif\" class=\"hkgmoji\" /> ,謝謝你支持<img src=\"/assets/faces/normal/hoho.gif\" class=\"hkgmoji\" />"},{"pid":"c59374cd1457157e3f7ed6be43b59a1171d36cc9","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-15T19:06:41.000Z","msg":"<blockquote><blockquote>又係叫呀冬<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n試下第二啲名啦<br />\n例如呀濤</blockquote><br />\n<br />\n有親切感易寫啲<img src=\"/assets/faces/normal/agree.gif\" class=\"hkgmoji\" /> ,謝謝你支持<img src=\"/assets/faces/normal/hoho.gif\" class=\"hkgmoji\" /></blockquote>"},{"pid":"9a816c8c6f4fda538eac83f35bb3fd591b0002d6","tid":244877,"uid":57506,"like":0,"dislike":0,"score":0,"citedBy":0,"replyTime":"2017-05-15T19:18:06.000Z","msg":"<blockquote>又係叫呀冬<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n試下第二啲名啦<br />\n例如呀濤</blockquote><br />\n我有個fd識樓主<br />\n聽個fd講係樓主個名黎<img src=\"/assets/faces/normal/sosad.gif\" class=\"hkgmoji\" /> <br />\n唔知真定假"},{"pid":"6d6d2e986b836751d013b2781e91452dd9b26cfc","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-15T19:41:00.000Z","msg":"<blockquote><blockquote>又係叫呀冬<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <br />\n試下第二啲名啦<br />\n例如呀濤</blockquote><br />\n我有個fd識樓主<br />\n聽個fd講係樓主個名黎<img src=\"/assets/faces/normal/sosad.gif\" class=\"hkgmoji\" /> <br />\n唔知真定假</blockquote><br />\n<br />\n樓主姓夏架,講左一次啦<img src=\"/assets/faces/normal/flowerface.gif\" class=\"hkgmoji\" /> <img src=\"/assets/faces/normal/flowerface.gif\" class=\"hkgmoji\" />"},{"pid":"fbb2b3e1e9687f4dbe9753ceb2ac164f38983666","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-15T20:23:30.000Z","msg":"第一節:童年<br />\n<br />\n<br />\n<br />\n返到屋企食完晚飯我就開始我既打機工作。本來諗住開電腦同班損友玩下英雄聯盟,但諗下諗下都係獨自玩下怪物彈珠。<br />\n<br />\n佢地下放學囝時刷既獸神玉我自己打兩場就已經有一粒,都唔知係我運氣太好就點。<br />\n<br />\n望下抽蛋機今期既角色吸引唔到我去抽,況且我又無寶珠去抽。<br />\n<br />\n正當我想自己單刷下超絕級關卡(係一種唔比食石復活既高難度關卡)既時候,阿文whatsapp我問可以唔可以幫佢手過依關。<br />\n<br />\n「阿冬可唔可以幫我帶我打超絕關呀?過到聽日請你食野。」阿文講<br />\n<br />\n「拿你話架,快啲開場啦快快手過左佢,個開放時間就黎完啦。」我心內面暗爽緊<br />\n<br />\n「重點係我頭先試過單刷用哂啲體力,可唔可以你開場呀😣😣」阿文仲加左兩個慘慘既表情符號<br />\n<br />\n「唉,怕左你啦,我開場啦,你call我啦一路玩一路教下你。」我講<br />\n<br />\n「唔係呀仲咁老套用電話傾?唔用電腦skype?」阿文唔太滿意咁講<br />\n<br />\n「我無開電腦呀,用電話傾有乜所謂呢?咁你係唔係唔想我帶你過關呀?」我搶番個主導權<br />\n<br />\n「係既係既,即刻call你。」阿文最終都輸左係我既威嚴之下<br />\n<br />\n我地兩個就係咁,一路開住擴音傾電話一路玩手機,有一刻我覺得自己返左小學時期。<br />\n<br />\n小學果時仲未識用網上面個啲語音聊天,日日都同最熟既小學同學傾住家用電話打機,諗起番都有種懷念既感覺。<br />\n<br />\n<strong>果時做完功課溫完默書就開電腦,諗起個時玩得最開心既電腦遊戲就係忍豆風雲,不過已經變成左一份回憶,熟悉既人升左中學之後就無再聯絡,遊戲亦都終止營運.............</strong><br />\n<br />\n我同阿文大約打左個關卡十五分鐘左右,其間都傾下閒計有時阿文玩得差我都會大聲笑出黎,雖然有我技術性既領導,但最尾都連輸三場。<br />\n<br />\n「唉,唔通連個天都唔想比我贏?我想棄game啦。」阿文好沮喪咁講<br />\n<br />\n「其實都只係差小小,下次再打過一定過到關。」我安慰番佢<br />\n<br />\n「望就咁望啦,唔講住啦我做埋啲功課先。」阿文講完就收左線<br />\n<br />\n我間房瞬間又變番原本既安靜,時間亦都唔早所以我去廁所刷完牙就上床訓覺,期待聽日放學既時候。"},{"pid":"cc14ea622f535f1f475525fdc55a125781bf535c","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-16T07:40:53.000Z","msg":"第二節:拉近<br />\n<br />\n一覺訓醒,一如以往賴左一陣床先肯起身去梳洗,食完阿媽煮既愛心早餐就出發搭車返學。<br />\n<br />\n迷迷糊糊咁度過左朝頭早果六堂之後,lunch既時候我同阿文出去邊行邊諗食咩好。<br />\n<br />\n「唉諗番起尋晚都輸得好唔抵,希望關野唔好一個月先開一次啦。」阿文講<br />\n<br />\n「你尋日呀,聽多啲我教你咁彈咪唔洗輸囉。」我講<br />\n<br />\n「喂,好似你尋日顧住講其他野搞到多左失誤喎,又賴落我到?」阿文唔忿氣咁講<br />\n<br />\n「你鐘意點講咪點講囉,反正我自己都過左關。」我好串咁講<br />\n<br />\n「你條友仔,咁串嘴都有架,陣間唔請你食飯啦拿​。」阿文嬲嬲地講<br />\n<br />\n「講下笑啫,唔洗咁認真既,下次再帶過你打啦​。」我正經番講<br />\n<br />\n「想食邊間呀?比你簡​。」阿文講<br />\n<br />\n雖然尋日我幫唔到阿文過關,但佢都係一個非常有口齒既人,講得出口就一定會做到​。<br />\n<br />\n我講完食邊間之後阿文無異意就行去目的地​。<br />\n<br />\n行到路程一半既時候無啦啦有人拍我膊頭。<br />\n<br />\n「喂阿冬你記得你應承左我陣間放學教我玩架可?」阿欣拍完我膊頭就行到我面前講<br />\n<br />\n「哦...............好呀.........」我完全唔敢直面望住阿欣<br />\n<br />\n「我問你記唔記得你答我好呀做咩啫,唉我唔理呀你今日放學記住留係到教我玩呀,行囉阿瑩。」阿欣講完就拉左佢同行既朋友阿瑩行左去<br />\n<br />\n我再次完全未比到反應佢又已經走左,而阿文就係隔離陰陰嘴笑。<br />\n<br />\n「笑咩喎,好好笑咩依家?」我塊面已經紅到一個點<br />\n<br />\n「無.................無................無野,我估唔到你都會有女仔主動聊你傾計啫。」阿文邊笑邊講<br />\n<br />\n「普通社交黎啫,有咩問題喎,唔好講到我真係無女性朋友先得架。」我講<br />\n<br />\n「話就話女性朋友,但係你怕羞到一句野都講唔到喎,試問你又何來女性朋友呢?」阿文繼續恥笑我<br />\n<br />\n「咁你又唔洗講個事實出黎,對住啲女仔我真係唔知有咩話題可以傾到。」我尷尬咁講<br />\n<br />\n「唉算啦算啦唔講啦,行快幾步路去食野啦。」阿文睇黎好肚餓<br />\n<br />\n今次我地終於係無障礙之下到左餐廳食野,食完野就輕輕鬆鬆上埋剩低果三堂。<br />\n<br />\n等到放學係班主任時候班主任派番手機比我地,之後要走既就走,留低傾計玩手機就留低。<br />\n<br />\n正當阿文走埋黎想搵我打下其他關卡既時候,阿欣搶先一步坐左係我隔離位,仲要控到好埋咁睇我隻game裏面有咩角色。<br />\n<br />\n阿文見到咁既情況佢亦都無做電燈膽,走左過去阿鈞果邊同佢地玩。<br />\n<br />\n「哇,你啲角色咁型同咁靚既,我都好想要呀。」阿欣一黎就講依啲<br />\n<br />\n「咁............隻遊戲唔係剩係睇個樣既,每....每隻角色都有唔同既能力既......」我講到咁多野已經覺得自己進步左<br />\n<br />\n「哦,原來係咁架,我尋日玩完個新手教學覺得都唔錯就繼續玩落去,直到我無哂體力,我發現自己都有啲唔夠打,係唔係要抽啲勁角色?」阿欣好認真咁問我<br />\n<br />\n「係就係既......................不過都有啲技術成份架..............」我又開始諗唔到講咩好<br />\n<br />\n「不如你帶我試下打下啲關卡,比我睇下點先為止有技術呀。」阿欣講完就拎左部手機出黎開game<br />\n<br />\n「好呀............不過要妳開場喎,唔係打左都唔計妳過左關。」我再解釋比阿欣聽"},{"pid":"fafe31c2d8a199ca2cd6d904f0836a4790556369","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-16T07:41:05.000Z","msg":"我地兩個就一邊傾下隻game一邊打住關卡,好快就玩到無哂體力。<br />\n<br />\n「岩岩好無哂體力,又有五十粒寶珠,我係咪可以去十抽?」阿欣問我<br />\n<br />\n「係............不過今期啲角色唔太勁。」我講<br />\n<br />\n「唔緊要啦,我有幾隻角色都好睇得上眼,依隻板本龍馬型得抽筋。」阿欣無視左我之前講過既野<br />\n<br />\n「咁妳抽啦.............」我無阻住到佢<br />\n<br />\n結果緊係抽唔到阿欣想要果隻角色,不過都有兩隻有用既五星角色。<br />\n<br />\n「唔錯呀,有兩隻都幾好用。」我真心咁講<br />\n<br />\n「唉,唔要呀,我剩係想要龍馬呀。」阿欣公主病發作咁<br />\n<br />\n「.......................」我坐係隔離唔知比咩反應好<br />\n<br />\n「有咩辦法可以快啲拎多啲寶珠,我想再抽過。」阿欣望實我<br />\n<br />\n「妳可以..............同其他未一齊玩過既人玩一場就有五粒寶石。」我尷尬咁另左去另一邊<br />\n<br />\n「仲有無啲快啲既方法,我唔想咁麻煩。」我欣愈控愈埋<br />\n<br />\n「........妳可以課金既,不過都未必抽得中。」我講<br />\n<br />\n「咩野叫做課金?」阿欣一面疑惑咁問我<br />\n<br />\n「真係...........買點數卡,等同於遊戲裏面既錢,要黎買寶珠。」我簡短咁解釋比阿欣聽<br />\n<br />\n「好啦,咁行啦我地快啲去課金。」阿欣番左埋位執完野過黎等我<br />\n<br />\n我亦都好無奈咁執好書包就帶左佢去便利店,臨走前阿文望左我一眼,再同我打手勢叫我去馬,我比左個鬼臉佢就走左。<br />\n<br />\n沿路上阿欣都有聊我講野,但我都係答嗯,哦,係呀,咁就算,但佢依然繼續同我傾計。<br />\n<br />\n去到便利店阿欣問我要點買,我直頭同店員講要咩點數卡,拎張收據就帶阿欣走。<br />\n<br />\n「哦,原來就係咁簡單架,下次我都識買啦,幾錢呀?我比番錢妳。」阿欣講<br />\n<br />\n「唔洗啦,當係我送比妳啦,番到屋企抽完再搵我啦。」我唔知那來的勇氣竟然仲叫佢搵我<br />\n<br />\n阿欣拎左張收據之後無啦啦攬住我講左聲多謝,我怕女仔既本能發動,輕輕咁推開左佢。<br />\n<br />\n「唔洗客氣,咁我行依邊番屋企啦。」我滿面通紅咁講<br />\n<br />\n「好啦,我行另一邊,聽日再見啦。」阿欣無介意到我推開佢,反而仲笑住咁同我講再見<br />\n<br />\n分開行之後,諗番起頭先都唔知係阿欣份人主動定對我有意思,竟然會突然攬住我。<br />\n<br />\n不過我都幾肯定係前者,仲有既係佢笑起上黎都好可愛。<br />\n<br />\n我究竟又諗緊咩,我點會對阿欣有興趣先得架,咁岩諗多左啫,我抱住依種心態慢慢行番屋企。<br />\n<br />\n不時又會諗番起佢攬住我既感覺,雖然只有幾秒鐘,但對於我依啲有女性抗拒既人黎講,都係一份幾深刻既記憶。"},{"pid":"18ead7a52ad147fd71b4d9f474d6906e4470bfe2","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-16T10:54:14.000Z","msg":"推一推先<img src=\"/assets/faces/normal/dead.gif\" class=\"hkgmoji\" /> <img src=\"/assets/faces/normal/dead.gif\" class=\"hkgmoji\" />"},{"pid":"78f59ec04d4a0a16c5b694c4c164e7fcffc8fb21","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-16T15:44:53.000Z","msg":"再自己輕輕一推<img src=\"/assets/faces/normal/sosad.gif\" class=\"hkgmoji\" />"},{"pid":"9874d7436ac3127a06df062704b91bcc84cca1b5","tid":244877,"uid":97788,"like":0,"dislike":0,"score":0,"citedBy":0,"replyTime":"2017-05-16T15:53:13.000Z","msg":"出文啦 叼<img src=\"/assets/faces/normal/kill.gif\" class=\"hkgmoji\" />"},{"pid":"0b6ed4edfc9355ab3ad8265d5171cd6980b110b5","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-16T20:37:01.000Z","msg":"第三節:錯覺<br />\n<br />\n番到屋企之後都比較忙住做通識科份project,忙到除左食飯之外都多時間對住部電腦,做資料搜集同做見解論證。<br />\n<br />\n做到連時間都無留意,突然電話響先知道已經十一點幾。望一望電話睇下邊個打黎,原來係阿欣。<br />\n<br />\n「whatsapp左你咁多次都唔應架,以為你死左呀！」阿欣打聲招呼都無就鬧我<br />\n<br />\n「妳又唔洗咁講野既.................搵我咁急做咩呀?」。我緊張咁講<br />\n<br />\n「又係你自己話十抽完搵你既,番到屋企就失憶?」阿欣帶氛失望既語氣講<br />\n<br />\n係喎,做project做到都唔記得左有依件事。<br />\n<br />\n「人呢?又去左邊呀?」阿欣心急咁問<br />\n<br />\n「係到...............咁妳抽到啲咩?」我問<br />\n<br />\n「都係抽唔中龍馬呀,好想再課金呀!!」阿欣好激動咁講<br />\n<br />\n「小課可以怡情,大課會變窮人呀,況且又唔一定抽中。」我講<br />\n<br />\n「我唔理呀,課左先再講,聽日放學我再去買點先,咁唔講住啦byebye。」阿欣正想收線既時候<br />\n<br />\n「唔好收線住先,妳做完通識份project未?想問下妳啲野..........」一唔係講有關遊戲既野我又變番口疾疾<br />\n<br />\n「份野唔係自定題目咩,人人要做既野都唔同既喎,你有咩想問我?」阿欣講<br />\n<br />\n「我想問下妳野,妳再比啲意見我。」我講<br />\n<br />\n「好啦,咁妳問啦反正我得閒。」阿欣講<br />\n<br />\n如是者,阿欣一邊答我問題又比意見我,我好快就做完份報告。<br />\n<br />\n「唔該哂妳.................幫左我好多........」我尷尬咁講<br />\n<br />\n「傻啦,橫掂我都咁得閒,無野問我就真係去訓架啦。」阿欣再確定多次<br />\n<br />\n「無野啦,早抖。」我講完就快快手收左線<br />\n<br />\n呼,我咁大個仔都係第一次同女仔傾咁耐電話,同女仔傾電話咁大壓力既,究竟係我唔識同女仔相處定抑或係.....<br />\n<br />\n唔諗咁多啦,做左成日報告攰到死,我訓左落張床到,好快就進入左夢鄉。<br />\n<br />\n<strong>（一男一女既感情裏面,當大家都唔確定對方鐘唔鐘意自己既時候,最甜蜜既時候一定係曖昧期）<br />\n</strong><br />\n第二日一早又起身番學,照舊訓下hea下時間過得好快,為左唔想引起其他同學閒言閒語同誤會,再加上我唔夠膽當住咁多同學面對同阿欣講野。<br />\n<br />\n我見佢無搵我就無同佢講野,留待到放學既時候先同佢交流。<br />\n<br />\n但係天氣不似預期,我覺得依句歌詞可以運用埋係人身上,放學既時候阿欣無搵我就自己一個走左,我仲諗任佢會搵埋我再去買點,我見到依個情況我個心就好忐忑究竟追唔追去好。<br />\n<br />\n「阿冬,過唔過黎一齊刷玉,我地依邊四缺一。」阿文係我身邊問我<br />\n<br />\n「唔啦,我有啲緊要事做,走先。」我揹起書包成支箭咁衝左出去<br />\n<br />\n無錯,我係想追上去搵阿欣,我錯過依次機會,就會失去好多野。<br />\n<br />\n跑到落學校對出條橋,終於見左阿欣既背影,我追到佢之後係佢身後拍一拍佢膊頭.............<br />\n<br />\n<strong>（有時錯過左少少野,損失既野大到你想像唔到）</strong>"},{"pid":"6de60b272dd95ef3e02279dbac2ec19a337d1448","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-16T21:39:56.000Z","msg":"臨訓一推<img src=\"/assets/faces/normal/flowerface.gif\" class=\"hkgmoji\" />"},{"pid":"818fefb35f063cef1d27a3071db1f8d764e3c320","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-17T07:22:28.000Z","msg":"起身一推<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"36a6a2b9d42dddabc68961e54f64686fce102a38","tid":244877,"uid":97788,"like":0,"dislike":0,"score":0,"citedBy":0,"replyTime":"2017-05-17T11:13:05.000Z","msg":"出文啊<img src=\"/assets/faces/normal/angry.gif\" class=\"hkgmoji\" />"},{"pid":"ad8c1724835ecc9f67d5901c2582357220556e85","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-17T12:18:46.000Z","msg":"<blockquote>出文啊<img src=\"/assets/faces/normal/angry.gif\" class=\"hkgmoji\" /></blockquote><br />\n<br />\n等多陣<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"aaf1cd7f81d5a0a64be83139cf44d326b3140e98","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-17T15:35:54.000Z","msg":"第四節:曖昧<br />\n<br />\n<br />\n「你係邊個,做咩拍我膊頭?」另轉面既係一位我唔識既高from師姐<br />\n<br />\n依個時間我可以話係尷尬到極點,原來自己認錯左人。<br />\n<br />\n「唔好意思..........我認錯人.......」我講<br />\n<br />\n師姐見我咁唔好意思就對住我笑左一笑就另番轉面行左去。而我就繼續尷尷尬尬企左係路中心。<br />\n<br />\n陳秋冬點解你一係就唔夠膽,一係就柒出國際架,唉我真係覺得自己好失敗。<br />\n<br />\n我企埋一邊望住橋底啲車一架架咁經過,一路係到諗自己有幾咁失敗。<br />\n<br />\n諗左一陣我就決定番屋企,我戴上耳機用散步既速求慢慢行去搭車番屋企。<br />\n<br />\n行到半路中,我仲沉醉左係首歌既時候,突然間有人蚊左我左邊耳機,我瞬間望左過去我左手邊。<br />\n<br />\n「識野喎,聽幼稚完,我都幾鐘意聽架喎。」<br />\n<br />\n係我好失望之際,我估唔到拎左我耳機聽既係阿欣。<br />\n<br />\n「妳..........唔係一早返左屋企啦咩?點解會仲遲過我係我後面出現........」我一時之間都接受唔到<br />\n<br />\n鑑於頭先認錯人事件加上依家我地兩個戴住同一條耳機,依種情況我完全以為自己發緊夢。<br />\n<br />\n「咩呀,頭先我餓得濟咪拿拿臨落左小食部買野食囉,岩岩係天橋上面望落黎就見到你咁孤獨咪追左上黎。」阿欣講<br />\n<br />\n「哦.........我仲以為妳一早返到屋企添........」我講<br />\n<br />\n我地依家仲戴住左同一條耳機,如果唔識我地既話可能會以為我地係情侶。<br />\n<br />\n「反正都順路,陪埋我去買點好唔好?」阿欣開心咁講<br />\n<br />\n「.................」我未答佢佢已經拖住我隻手拉住我向便利店既方向進發。<br />\n<br />\n雖然今日天氣幾凍,但係阿欣隻手好暖,暖到連我個心都感受到依種溫度,究竟妳當我係好朋友定係.............<br />\n<br />\n到左便利店之後阿欣話想買埋野飲,咁我就去左睇下有咩新一期既打機雜誌睇,睇岩正想比錢買既時候諗左諗,行到去收銀個到。<br />\n<br />\n「要多左mycard500點呀。」我同收銀講<br />\n<br />\n而依個時候阿欣亦都簡完野飲,我係佢面前揚下張收據,佢個樣有少少感動既feel。<br />\n<br />\n出到便利店門口阿欣唔好意思咁同我講:<br />\n<br />\n「幾多錢呀?我比番錢妳啦,次次都要你請我唔係幾好意思。」<br />\n<br />\n「唔洗啦,當係妳尋晚比意見我去做份project既報酬啦。」我遞張收據比阿欣<br />\n<br />\n本來阿欣都唔係幾好意思收,但佢見我都遞到佢面前,佢就勉為其難咁收到張點數單。<br />\n<br />\n「不如你上黎我屋企睇我抽埋啦咁。你趕唔趕住番屋企?」阿欣突然咁講<br />\n<br />\n雖然我怕女人既本能叫我said no,但係既然阿欣咁有誠意。<br />\n<br />\n「唔趕呀。」我講<br />\n<br />\n阿欣好開心咁拖住我向佢屋企既方向行。"},{"pid":"f5aab27d67d341a2de307e0e10d8155a28278b19","tid":244877,"uid":56320,"like":0,"dislike":0,"score":0,"citedBy":0,"replyTime":"2017-05-17T15:53:21.000Z","msg":"未睇<br />\n正評左先<img src=\"/assets/faces/normal/bye.gif\" class=\"hkgmoji\" />"},{"pid":"8d9b2f8ab49ba2a06b3a453843f6dd3dcb3e35f2","tid":244877,"uid":97788,"like":0,"dislike":0,"score":0,"citedBy":0,"replyTime":"2017-05-17T16:14:38.000Z","msg":"兵仔<img src=\"/assets/faces/lomoji/16.png\" class=\"hkgmoji\" />"},{"pid":"4f3d4c792535c534c5fe3535714f8c7a45a8c799","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-17T16:46:53.000Z","msg":"<blockquote>未睇<br />\n正評左先<img src=\"/assets/faces/normal/bye.gif\" class=\"hkgmoji\" /></blockquote><br />\n<br />\nhello,老巴打<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"ec5946d448a4a24347d160bec0797830d21db193","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-17T16:47:04.000Z","msg":"<blockquote>兵仔<img src=\"/assets/faces/lomoji/16.png\" class=\"hkgmoji\" /></blockquote><br />\n<img src=\"/assets/faces/normal/shocking.gif\" class=\"hkgmoji\" /> <img src=\"/assets/faces/normal/shocking.gif\" class=\"hkgmoji\" /> <img src=\"/assets/faces/normal/shocking.gif\" class=\"hkgmoji\" /> <img src=\"/assets/faces/normal/shocking.gif\" class=\"hkgmoji\" />"},{"pid":"8ea37b977fcab87c61cc0faee51d47b9d6d4e73f","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-17T19:40:33.000Z","msg":"訓前一推<img src=\"/assets/faces/normal/z.gif\" class=\"hkgmoji\" /> <img src=\"/assets/faces/normal/z.gif\" class=\"hkgmoji\" />"},{"pid":"0e812f43fb344f074d3d61ffeefab60d0e83d9b8","tid":244877,"uid":51225,"like":0,"dislike":0,"score":0,"citedBy":0,"replyTime":"2017-05-18T00:53:34.000Z","msg":"90運有咩用？99運下話"},{"pid":"b70e9873236fe27b64f4525db3c072447d0c2cc8","tid":244877,"uid":82843,"like":0,"dislike":0,"score":0,"citedBy":0,"replyTime":"2017-05-18T07:17:54.000Z","msg":"<blockquote>90運有咩用？99運下話</blockquote><br />\n<br />\n我個年代有90運已經好威<img src=\"/assets/faces/normal/agree.gif\" class=\"hkgmoji\" /> ，終於有人討論下隻game<img src=\"/assets/faces/normal/hoho.gif\" class=\"hkgmoji\" />"}]}