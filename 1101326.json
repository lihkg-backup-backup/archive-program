{"tid":1101326,"cid":15,"subCid":0,"title":"【ViuTV新搞作】被安排對撼無綫 秋官：如果冇信心又點會接","createTime":"2019-04-11T03:21:10.000Z","updateTime":"2019-04-11T05:36:40.000Z","uid":65346,"like":2,"dislike":0,"uniUserReply":2,"replies":[{"pid":"c72d9644e0b03a56ab64be0bbd6d6794ab4c03c6","tid":1101326,"uid":65346,"like":0,"dislike":0,"score":0,"citedBy":0,"replyTime":"2019-04-11T03:21:10.000Z","msg":"<img src=\"/assets/faces/normal/cry.gif\" class=\"hkgmoji\" /> <br />\n<br />\n<a href=\"https://hk.entertainment.appledaily.com/enews/realtime/article/20190410/59472609\" data-sr-url=\"https://r.lihkg.com/link?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20190410%2F59472609&d=KS%2FaBsiOfKbE8rejl7UGUiiczFR88nQiTnqliI8U3YY%3D&h=97b48f90\" data-ef-url=\"https://embed.lih.kg/frame?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20190410%2F59472609&h=10ec8da6\" data-auto-link target=\"_blank\">https://hk.entertainment.appledaily.com/enews/realtime/article/20190410/59472609</a><br />\n<br />\n開台3年的ViuTV今年將會有新搞作，由本月29日開始，黃金時段節目將重新安排，周一至周五晚上9時30分至10時30分，每晚播放1小時的自家製劇集，打頭炮會有由鄧萃雯和陳錦鴻演出的《婚內情》及<span style=\"font-size: xx-large;\">鄭少秋</span>和陶大宇演出的《詭探前傳》，全面夾擊無綫！鄭少秋、陶大宇、鄧萃雯、陳錦鴻及江若琳等，今日在九展出席節目巡禮，秋官在台上被問與以往合作的電視台感覺有否不同？他說：「ViuTV安排得好好，有足夠嘅休息時間，悉心嘅製作。」<br />\n對於被安排對撼無綫，秋官笑說：「如果冇信心又點會接？信心係嚟自觀眾，多謝觀眾捧場！」問到秋官在拍攝期間有否遇到神怪事？他説：「我學過法，所以見唔到，但係有人證實咗我作法嗰陣係有舊烏雲會飄過嚟，就算大宇嗰日唔喺度，都會落大雨。」欣宜日前接受訪問表示不敢看此劇，秋官笑說：「佢乜鬼都怕，惟獨係唔驚喪屍片，或者叫佢淨係睇我出場咪得！」之不過每次秋官有新劇出，股市自然有波動，他笑説：「破咗好耐喇，仲叫大家快啲補倉，不過我唔敢投機，都係買吓啲藍籌收吓息。」<br />\n有份演出《婚內情》的雯女亦說：「呢兩套劇係不能相提並論，而家好多人都唔會返屋企追劇，都係上網睇番，所以最開心係有百花齊放嘅現象。」今次雯女和陳錦鴻飾演夫婦，她笑言老公陳錦鴻左擁右抱，幸好她亦不輸蝕，但坦言此劇影響對婚姻的睇法：「睇劇本都覺得點解可以容忍一段咁樣嘅婚姻，如果將來我搵到一個愛自己100分嘅人，我先會考慮。」陳錦鴻笑說：「我由細到大都好想有3個老婆，一個幫我照顧父母同小朋友、一個陪我去睇吓話劇，另一個幫我睇文件，我係因為呢個原因先接呢套劇。」問到有否遇到心動的女仔？他笑說：「長期喇，我都鼓勵個仔拍拖，有時仲會同個仔一齊睇靚女。」<br />\n另一方面，今次杜汶澤再拍《走佬去馬拉》，阿澤說：「因為當年我被封殺，14年去咗馬拉開公司，走佬梗係熟路，所以今次去咗馬拉。」主持笑稱：「通常衰咗先走佬喎，啲人咪好鍾意睇你衰囉！」阿澤即笑說：「睇人x街係最開心，而家係咪直播緊㗎？」事後阿澤表示年底會再拍新一輯，希望去一個香港人可以負擔的地方，有人提議去北京，阿澤說：「北京？咁就真係未出發先興奮，我張回鄉卡仲喺唔喺度呢？(有定冇)有，不過無謂試喇！」"},{"pid":"3cb7665c3b4444f62ce4ab40ccf28d2b4912db32","tid":1101326,"uid":199693,"like":3,"dislike":0,"score":3,"citedBy":0,"replyTime":"2019-04-11T04:41:45.000Z","msg":"4月26 成副身家ALL IN 熊<img src=\"/assets/faces/lm2/lick.gif\" class=\"hkgmoji\" />多謝秋官"},{"pid":"c61a0d456de4ae66f87766daa2f640428ad39aac","tid":1101326,"uid":65346,"like":1,"dislike":0,"score":1,"citedBy":0,"replyTime":"2019-04-11T05:36:40.000Z","msg":"<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />"}]}