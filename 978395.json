{"tid":978395,"cid":5,"subCid":0,"title":"【法政巴絲】純分享：大陸民事官司初體驗","createTime":"2019-01-12T01:32:46.000Z","updateTime":"2019-01-12T01:34:55.000Z","uid":79563,"like":5,"dislike":0,"uniUserReply":1,"replies":[{"pid":"950e1c0356ba8766ab677a98698dbdd8ae504146","tid":978395,"uid":79563,"like":0,"dislike":0,"score":0,"citedBy":0,"replyTime":"2019-01-12T01:32:46.000Z","msg":"<img src=\"https://static.appledaily.hk/images/e-paper/20190111/large/1547214485_88ba.png\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20190111%2Flarge%2F1547214485_88ba.png&h=64d6edf4&s={SIZE}\" /><br />\n<br />\n<a href=\"https://hk.news.appledaily.com/local/realtime/article/20190112/59132174\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20190112%2F59132174&d=GsptIaPzIIoPVWzVapGWEL5jdjnviJyhTm2mNdHk1vQ%3D&h=c3d7e1f3\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20190112%2F59132174&h=079fbfb8\" target=\"_blank\">https://hk.news.appledaily.com/local/realtime/article/20190112/59132174</a><br />\n<br />\n我有個香港客，牽涉香港同大陸嘅民事官司，有一日，大陸律師話收到大陸法官電話，指佢（大陸法官）同對家傾過，覺得咁咁咁，叫我哋個客考慮和解。我問大陸律師有冇咩相關文字紀錄，佢話冇，又話大陸法官分別打比各訴訟方討論案情，喺大陸係普遍嘅做法。<br />\n <br />\n跟住我同個客同大狀開會討論，個客即刻彈起，話：「咁都得？咁我點知個官同對家傾咗咩呀？好唔公平啫！」我心裡表示認同，同時解釋比個客知：「唔好意思，作為香港事務律師，我都唔係好明大陸個司法系統點運作。」我哋都未嚟得切對應呢個和解建議，大陸律師又忽然收到傳票，叫佢‪三日後‬上庭，而傳票係完全冇講上庭做咩，亦冇講有咩其他訴訟方會去。大陸律師又話，咁喺大陸係普遍嘅做法。<br />\n <br />\n大陸律師上完庭大概‪10日後‬，就庭上討論嘅事寫咗份情況說明書畀大陸法庭。之後嗰日大陸律師收到由對家派遞嘅判決書，判我個客輸，而判決書日期係早過情況說明書嘅。即係話，我哋個客喺有機會詳細回應庭上討論嘅事之前，大陸法庭已經喺冇任何通知之下，頒下判決書並通知對家，而對家又隔咗好幾日先送份判決書畀我哋大陸律師。而家我哋考慮緊係咪上訴，定係喺大陸司法系統呢個我哋（似乎包括大陸律師）都唔識玩嘅遊戲裡面投降。<br />\n <br />\n其實我唔應該覺得驚訝嘅。新聞都有講啦，大陸人權律師王全璋，被拘留三年，期間家人律師都不能探望，而忽然間大陸法庭又喺去年12月進行秘密審訊，唔知幾時會判。大陸方面話王全璋案係合法合規公平處理，佢嘅審訊權益仍獲完善保障喎。我唔識大陸法制，只能話從香港律師嘅角度，我唔理解個機制有幾公平個保障有幾完善。<br />\n<br />\n老實講，以前睇新聞講大陸司法制度點樣，針仲未拮到肉，我都冇咩感覺。今次呢個客嘅經驗，令我醒悟原來唔係淨係維權律師先要面對大陸咁「公平」嘅司法制度，一般民事案嘅制度都係好「公平」嘅。<br />\n <br />\n可能你會話，咁我唔惹大陸官非咪得囉！但今時今日有邊個香港人會完全同大陸冇商業同其他來往？你又點保證冇人喺大陸告你？<br />\n仲未拮到肉？新聞話去年12月有內地法官同法警（即貌似不是《廣深港高鐵（一地兩檢）條例草案》中指明的「內地派駐機構」）喺西九內地口岸區拉人喎。仲有西九龍站內地口岸非禮案嗰單。簡單嚟講，支針已經擺咗入你屋企，幾時同點樣拮到你就真係唔知。<br />\n <br />\n另，以上個案為真人真事改編，如有雷同，實屬不幸。<br />\nDerrica @ 法政巴絲"},{"pid":"f227331664619da4aefee90474665bf600937787","tid":978395,"uid":79563,"like":0,"dislike":0,"score":0,"citedBy":0,"replyTime":"2019-01-12T01:34:55.000Z","msg":"<blockquote>可能你會話，咁我唔惹大陸官非咪得囉！但今時今日有邊個香港人會完全同大陸冇商業同其他來往？你又點保證冇人喺大陸告你？</blockquote><br />\n<br />\n唔同支那人做生意其實有幾難？<br />\n世界咁撚大<br />\n條友自己貪心想賺支那人錢, 自己比借口自己啫"}]}