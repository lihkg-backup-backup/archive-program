{"tid":1352497,"cid":5,"subCid":0,"title":"天水圍人，想講下自己對元朗一事嘅睇法","createTime":"2019-07-22T19:38:26.000Z","updateTime":"2019-07-22T19:38:26.000Z","uid":199905,"like":2,"dislike":1,"uniUserReply":1,"replies":[{"pid":"26a9b275415996f2aced1e4a27aaf182a259ff41","tid":1352497,"uid":199905,"like":0,"dislike":0,"score":0,"citedBy":0,"replyTime":"2019-07-22T19:38:26.000Z","msg":"我住天水圍，依家人在外地做緊義工，暫時參與唔到社會運動，但都為香港覺得好痛心好憤怒，想為香港出一分力。<br />\n眼見現時有人認為唔應該入元朗被人打，有人認為應該入元朗出返啖氣、等之後出嚟嘅屯元天義士同同伴唔洗次次出完遊行都擔驚受怕，<br />\n依家講下自己睇法，歡迎大家一齊討論。<br />\n<br />\n<strong>第一，可以入元朗，但唔可以入村。</strong><br />\n近日見有入村、「燒村」等言論，我認為村實在太危險，唔係我地嘅地頭，我地唔熟路，加上班人唔係人，好易會有傷亡。而且，村內唔係個個都藍，我身邊有住村內嘅朋友，有啲甚至係原居民，都好積極參與呢個半月嘅運動、對於琴晚嘅事好憤慨。如果我地入村，甚至燒村，不但容易將自己致身於危險嘅地方，仲可能會影響到自己人。<br />\n詳細關於點解唔可以入村嘅原因，可以參考前元朗人所講嘅嘢：<br />\n前元朗人想講講呢兩日大家熱烈討論既「燒村」<br />\n- 分享自 LIHKG 討論區<br />\n<a href=\"https://lih.kg/1352052\" data-auto-link target=\"_blank\">https://lih.kg/1352052</a><br />\n<br />\n<strong>第二，我地唔可以咩都唔做，我地要遊行、要組織一班勇武義士。</strong><br />\n首先，遊行係要集中反對警黑勾結嘅聲音。老實講，班黑社會唔會驚我地，佢地見人就打、毫無人性，絕對唔會驚我地遊行。但為咗保護民眾，特別係平時屯元天出嚟遊行嘅人，我認為依家可以嘗試組織一班勇武義士，以喺突發情況保護民眾，但係並唔係同班黑社會硬碰硬，喺適當時義士就要撒退，我地一個都不能少。<br />\n我地要比外國、政府同埋香港市民知道我地嘅不滿有幾強烈，仲要幫屯元天同伴打強心針，等佢地唔洗驚擔受怕。<br />\n詳細關於點解要組織一班勇武義士，請大家睇睇：<br />\n關心香港的台灣社運者--對元朗事件的淺見<br />\n- 分享自 LIHKG 討論區<br />\n<a href=\"https://lih.kg/1351917\" data-auto-link target=\"_blank\">https://lih.kg/1351917</a><br />\n有啲長，但好值得睇。<br />\n<br />\n<strong>第三，我地要繼續努力打輿論戰。</strong><br />\n何妖同黑社會握手、道謝嘅相、片，我地都有。部分打人嘅垃圾嘅名同樣，我地都有。我地要加以善用。我對到依家都仍然中立嘅人覺得好不解，都理解大家對仍然中立嘅人好不滿。但我地唔可以淨係指責中立嘅人，我地仍然要繼續拉佢地過嚟，民意仍然十分重要！要拉呢堆中立嘅人入嚟，各位鍵盤戰士、文宣組都要繼續努力。<br />\n班黑社會打得，我地可能無辦法physically打低佢地，但我地要認實佢地，唔好比佢地再有面抬頭做人<img src=\"/assets/faces/normal/smile.gif\" class=\"hkgmoji\" /><br />\n而且，身在東歐某發展中國家嘅我，有local知道我來自香港，有主動同我討論香港呢個半月發生嘅事。所以大家唔好放棄，外國人真係睇到㗎！<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><br />\n<br />\n最後，尤其依家暑假，知道好多人可能一早book咗機票出咗去玩，但都無心情玩，或者覺得玩係一種罪過。<br />\n但希望你地唔好比咁大壓力自己、原諒自己，好好放鬆幾日，返到香港再戰！呢場長久戰，大家都要適時就比空間自己。適當時休息下唔係問題，休息是為了走更長的路。<img src=\"/assets/faces/normal/smile.gif\" class=\"hkgmoji\" />"}]}