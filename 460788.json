{"tid":460788,"cid":33,"subCid":0,"title":"思歪怪邏輯以名論人　 國華=愛國　振英=＿ ＿","createTime":"2017-11-07T03:16:58.000Z","updateTime":"2017-11-07T03:16:58.000Z","uid":25558,"like":1,"dislike":0,"uniUserReply":1,"replies":[{"pid":"8c80045c2d819f3bde0aa8cef4aed0be0817d548","tid":460788,"uid":25558,"like":0,"dislike":0,"score":0,"citedBy":0,"replyTime":"2017-11-07T03:16:58.000Z","msg":"<a href=\"https://hk.news.appledaily.com/local/daily/article/20171107/20206891\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20171107%2F20206891&d=YLZVOCTtPfRM52Mv9ZxkNGMi7htmHpjw5c1LyB4FCwE%3D&h=a6cd8563\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20171107%2F20206891&h=eaa30b49\" target=\"_blank\">https://hk.news.appledaily.com/local/daily/article/20171107/20206891</a><br />\n<br />\n隔牆有耳：<br />\n思歪怪邏輯以名論人　<br />\n國華=愛國　振英=＿ ＿ - 李八方<br />\n<br />\n專欄專論   <br />\n <br />\n       <img src=\"https://static.appledaily.hk/images/apple-photos/apple/20171107/large/a1203a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20171107%2Flarge%2Fa1203a.gif&h=72bbaac8&s={SIZE}\" /> <br />\n<br />\n遭中央DQ冇得做特首嘅全國政協副主席梁振英，噚日出席有數百人在場嘅論壇時，全程語不驚人誓不休。佢提出一個最驚嚇嘅觀點，真係以「名」論人，就係單憑你個名，就認定你係咪愛國？而以佢嘅邏輯，「梁振英」就完全唔愛國咯！<br />\n<br />\n<br />\n<br />\n說明對民族復興嘅冀盼<br />\n<br />\n梁振英話喎，其實大多數香港人都係愛國，點解佢咁講？原來佢出席之前睇過現場人士嘅名字，發覺唔少人都有個「國」或者「華」字，係對民族復興有冀昐：「我睇咗嚟報名參加今日論壇嘅朋友嘅姓名，喺大家嘅大名裏面，至少有50位個名裏面，有個『國』字，或者有個『華』字，說明我哋香港人內心對國家、對國家發展、對民族復興嘅冀盼。」嘩，用個名論斷一個人係咪愛國，真係創意無限。<br />\n<br />\n聰明嘅網民，即時拋下一個問題，究竟「振英」二字，大家又點睇？唔通係「振興英國」咁大逆不道？其實由佢講來，係咪太有喜感先？連西環契女、經民聯立法會議員梁美芬，都被網民質疑佢個名有「美」字，係咪代表咗美國？明明係又紅又左，偏偏又英又美，好諷刺吓喎！<br />\n<br />\n八方就替社民連梁國雄不值嘞，原來長毛喺梁振英心目中，都係愛我中華嘅一員，在任特首時又點解要殘害忠良呢？曾俊華都有個「華」字喎，但佢就不能獲得黨嘅照顧嘞。<br />\n<br />\n<br />\n識睇睇留言<br />\n<br />\nPaul Lau：如果名字裡有（民）字的豈不是愛國民黨？<br />\n<br />\nJoe Kok：咁「振」字？振興大英帝國，「英」字？即係懷念英國統治香港時期囉！<br />\n<br />\nMay Law：你班刷鞋仔講到英國咁有陰謀，自己D仔女就送去英國讀書，點解唔去北京－清華呢？有個『華』字架<br />\n<br />\n陳大文：叫振英即係賣國賊<br />\nJack Law：國、華？當然指中華民國啦！Ｘ，呢個振興英國嘅689賊，又走出嚟發噏風！<br />\n<br />\nCaesar Wong：有名叫唔係振華係振英，佢重送仔女去英國讀書都唔番共匪國讀，正式勾結英國&hellip;&hellip;<br />\n<br />\n資料來源：《蘋果》網頁<br />\n<br />\n<br />\n李八方"}]}