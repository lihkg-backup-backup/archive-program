{"tid":1632027,"cid":5,"subCid":0,"title":"【得道者多助】停一停諗一諗，和勇合一點行落去先唔會輸","createTime":"2019-10-06T16:49:34.000Z","updateTime":"2019-10-06T16:51:11.000Z","uid":272572,"like":1,"dislike":0,"uniUserReply":1,"replies":[{"pid":"afde5233e78a336f269661c0cc5c5b8840fa0e3b","tid":1632027,"uid":272572,"like":0,"dislike":0,"score":0,"citedBy":0,"replyTime":"2019-10-06T16:49:34.000Z","msg":"成場運動行咗四個月，直到《緊急法》、《蒙面法》一推，成班手足就好似進退失據咁<br />\n<br />\n我講吓自己睇法，分析吓發夢online而家局面<br />\n其實即使online game入面多咗一啲限制，但實際對遊戲玩法無變到，你無俾鬼捉到，其實一樣唔會game over，所以不變應萬變。<br />\n<br />\n反而太多風向POST，大家互屌究竟要勇武定和理非<br />\n一開始唔係咁，如果我哋再分化互屌，好快就輪到我哋收皮<br />\n<br />\n<strong><span style=\"color: blue;\">問：究竟要勇武定和理非？</span></strong><br />\n<strong><span style=\"color: red;\">答：要繼續「和勇一體」</span></strong><br />\n<br />\n四個月以來，我哋一直抱住「兄弟爬山，各自努力」心態，繼而進化到「和勇合一」，記住我地從來唔係要二揀一，而係可以繼續「和勇一體」。<br />\n其實呢兩日好多和理非已經肯一齊非法集會同蒙面出嚟<br />\n而家屌嚟屌去，係講緊仲應唔應該勇武，我認為係要繼續用。<br />\n<br />\n<strong><span style=\"color: blue;\">問：勇武用武力嘅程度及廣度要點？</span></strong><br />\n<span style=\"color: red;\"><strong>答：應對準「公權力」及「黑勢力」，彰顯抗爭者嘅正當性</strong></span><br />\n<br />\n近日好多人覺得抗爭者過哂火位，我認為最大原因係大肆破壞經媒體報道後，<strong>顯示唔到背後理念，咁絕對會影響觀感。</strong><br />\n<br />\n如果我地將<strong>武力用於對抗「公權力」、「黑勢力」，目標係象徵政府嘅事物，人地就會理解抗爭者嘅理據，亦容易解說，先真正符合「以武制暴」原則。</strong><br />\n<br />\n同時抗爭者內心有一定要保持理性克制，所有裝修行為都要俾公眾知道有指向性，而絕對唔係無差別。<strong>如果廣泛地裝修、禍及無辜就彰顯唔到抗爭者武力嘅「正當性」。</strong><br />\n<br />\n所以有巴打訂立四色方法，我認為係絕對有針對性，減少亂出手犯錯嘅機會。<br />\n<br />\n<strong><span style=\"color: blue;\">問：咁抗爭手法應該要點？</span></strong><br />\n<strong><span style=\"color: red;\">答：要保持多元，輪流「勇武」或「和理非」</span></strong><br />\n<br />\n以前本土派成日會話遊行係行禮如儀，但如果日日出嚟裝修，又會唔會係另一種路徑依循？<br />\n<br />\n抗爭手法要多元，可以完全和理非玩一日，又商場唱歌令佢做唔到生意，又18區放映會聚民氣，突然又勇武一次。兵無常勢啊，頭一個兩月係好唔同類型、有創意嘅活動，門檻較低又吸引到多啲人，保持民氣。<br />\n<br />\n<strong><span style=\"color: blue;\">問：勇武要再點走落去？</span></strong><br />\n<strong><span style=\"color: red;\">答：放棄陣地戰，保持有生力量</span></strong><br />\n<br />\n<strong>四個月來已經拉咗2000幾個手足，好多次都係因為陣地戰而被圍剿。</strong>不再使用陣地戰，轉用遊擊戰。唔好再抱住撤退等同示弱，唔好心存撚狗既心態。<br />\n<br />\n你用遊擊戰先可以避免大逃亡時，俾內鬼擒低被捕。佢一兩個卧底參與快閃，都只可以隱藏身份跟住做，最多係會通報地點，但你反正都係快閃，做完就走，根本唔好無需要長期駐守。<br />\n<br />\n而<strong>減少被捕人數，保持有生力量先係王道，你保持相當人數就可以長期玩，每日俾人拉100個，當人數少就無得再玩。</strong><br />\n<br />\n<strong><span style=\"color: blue;\">問：民意仲重唔重要？</span></strong><br />\n<strong><span style=\"color: red;\">答：重要，民意要消耗怠盡，要珍惜</span></strong><br />\n<br />\n要記住民意係支撐運動嘅最大力量，同埋另一方法endorse抗爭者嘅行動。<strong>所謂200萬人唔係鐵板一塊，當中光譜可以好闊</strong>，盡可能做大家都認同嘅事就可以避免民意流失。<br />\n<br />\n當初就係好多人對黑警、白衫、福建幫反感，所以愈來愈多人贊成私了，但<strong>如果破壞毫無針對性，會俾人覺得係「無差別」，失去人同情及支持會對抗爭者不利。</strong><br />\n<br />\n<strong>民意表面上睇係難以捉摸，但又可以具體表現</strong>，你睇港被鄧寇克就係好好嘅例子，「得道者多助，失道者寡助」，當時民意強烈支持我哋就會有好多人出嚟幫手，但如果失去民意，就好難去行落去。"},{"pid":"25990258fa2ca3fd82ceed83e02ec0a838ea9c1b","tid":1632027,"uid":272572,"like":0,"dislike":0,"score":0,"citedBy":0,"replyTime":"2019-10-06T16:51:11.000Z","msg":"P牌推唔到，幫手推啦屌"}]}