{"tid":1725087,"cid":1,"subCid":0,"title":"（割你老母個老母）各自努力，但希望大家可以堅持幾條原則","createTime":"2019-11-15T15:50:11.000Z","updateTime":"2019-11-15T16:16:52.000Z","uid":272650,"like":0,"dislike":0,"uniUserReply":2,"replies":[{"pid":"78cb304e86d590e1903de1e4112d024b861497d8","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T15:50:11.000Z","msg":"第一個，亦都希望係最後一個post。<br />\n<br />\n本人連續打左幾日機，身邊所有玩家都好積極自發，各司其職，效率無可挑剔，不過有D觀察同建議想同大家分享。<br />\n<br />\n一，避免無謂既破壞<br />\n<br />\n第一日，適聞蜚蠊登門，煙霧瀰漫。大家同心合力守住前門，本是美事，但裡頭有好些友好玩家既行動令人不明所以，最直觀既就係裝修第十三座標定既外殼，向電梯放水龍魔法。<br />\n<br />\n我同旁邊三人一組，神情茫然既國外觀眾傾左幾句，佢地一直用錄影遊戲過程，表示唔明咁做有咩目的。其實我都唔明，但唯有同佢地講，上網睇返今朝發生咩事，就會明點解大家咁憤怒。<br />\n<br />\n我明白大家對某個龜縮既NPC相當不滿，但裝修須得更有理有據，何況學院並非一般黑紅道具店，無論NPC有幾垃圾，學院都係各位玩家既歸宿，係一個需要守護既象徵。我地掘石頭砌牆，搬木材設防，都會造成環境破壞，但背後有戰略目的；但一D無實際作用，或者目的不明顯既破壞，可免則免，因為咁樣係同我地守護學院既目標完全本末倒置。<br />\n<br />\n二，珍惜所有資源<br />\n<br />\n其實絕大部分既玩家自發得黎都好自律，但長氣都要講一句，唔可以天真以為資源會一直源源不絕，尤其去到遊戲後期，供應鏈絕對有機會被對家切斷。眼見支援玩家千里迢迢咁送MP水入黎，竟然有法師對住個乾左既湖放豪火球，我心諗，你地做乜鳩。<br />\n<br />\n同某個組織唔同，浪費資源演武對我地毫無意義，所以請遵守一個原則：你呢一刻唔需要既野，留返畀之後有需要既人。<br />\n<br />\n三，入鄉隨俗<br />\n<br />\n你話我迂腐都係咁講：學院唔畀食煙架，屌你老母。<br />\n<br />\n不割，但呢樣其實係安全隱患，無論為人為己，希望呢D基本野大家自覺。<br />\n<br />\n四，禮貌地互相提點<br />\n<br />\n下午既一個campaign入面，我望住兩個友好玩家係某間房用豪爽既方式開緊窗，我問點解，佢地話因為後面有漏洞。其實我唔明，但我選擇收聲，因為我相信佢地有清晰目的先咁做，所以我係隔離將雜物移開，免得以後難以清理。<br />\n<br />\n呢個時候，有一位聲都未變，估計中一二年紀既新手玩家走入黎，我問佢，邊個帶你玩呢隻game；佢稱聲係自己下載既。佢見到前面兩位既行動，以為佢地既目標就係單純破壞間房，問都冇問，就將檯上既雜物掃左落地。<br />\n<br />\n我同佢講，麻煩執返起D野，冇目的既野，唔好做。<br />\n<br />\n我欣賞呢位小兄弟既積極，但希望大家做事之前先思考，有時盲目跟機都會跟錯方向。都係果句，做每件事之前，要搞清楚目的，唔清楚就要問；如果問完都唔明，交返畀其他人。<br />\n<br />\n總結：<br />\n一，避免無謂既破壞<br />\n二，珍惜所有資源<br />\n三，入鄉隨俗<br />\n四，禮貌地互相提點<br />\n<br />\n為求健康遊戲，係冇公會既情況下，希望大家可以當軍法咁守返呢幾條規矩。<br />\n<br />\n四條姐，唔係咁都守唔到下話？"},{"pid":"d2d0b97a25e9901af908d79eab7f2284b9bb3a10","tid":1725087,"uid":32959,"like":0,"dislike":0,"score":0,"citedBy":0,"replyTime":"2019-11-15T15:59:42.000Z","msg":"pish"},{"pid":"06190dc9915cb48e63f538de9fb12fc19f24c1a5","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:02:07.000Z","msg":"1/10"},{"pid":"60ef3d29073ce10cf7819e206bbbd22bb08d8971","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:03:02.000Z","msg":"2/10"},{"pid":"f475cbcd1256558ea09e05e669e5e0e601dc98c8","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:03:57.000Z","msg":"3/10"},{"pid":"5a89d311aa5f90519908ea9895f20c2dddfbdade","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:05:51.000Z","msg":"4/10"},{"pid":"516874a72c58d66c738281a78af2805240f72e01","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:15:57.000Z","msg":"5/10"},{"pid":"7c50988b9136bf09cbe6e0ae7e44298f2f521880","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:16:09.000Z","msg":"6/10"},{"pid":"c4a6b64e04c5f939dcc6202c0d11359accd2bc1b","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:16:20.000Z","msg":"7/10"},{"pid":"f87692d5b576915d51780c85d874e0509479133d","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:16:30.000Z","msg":"8/10"},{"pid":"e46a555a65015c0147539f3d3c5a6e55989ba55e","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:16:41.000Z","msg":"9/10"},{"pid":"2c93d35cbc41fb0615b6f3e3d7fbbe3f8df8bcf1","tid":1725087,"uid":272650,"like":0,"dislike":0,"score":0,"citedBy":0,"replyTime":"2019-11-15T16:16:52.000Z","msg":"10/10"}]}