{"tid":1739057,"cid":12,"subCid":0,"title":"《黑-序章》---首次寫作，如有人喜歡，會續寫","createTime":"2019-11-19T12:41:34.000Z","updateTime":"2019-11-19T12:41:34.000Z","uid":260027,"like":0,"dislike":0,"uniUserReply":1,"replies":[{"pid":"7cc2a8b222b650c4c92b4650a26e81107b12d997","tid":1739057,"uid":260027,"like":0,"dislike":0,"score":0,"citedBy":0,"replyTime":"2019-11-19T12:41:34.000Z","msg":"本故事純屬虛構，如有雷同實屬巧合<br />\n眼見香港而家既情況，想寫啲野來宣洩下<br />\n<br />\n<br />\n「光復香港、時代革命！」、「黑警、還眼！」、「香港警察、知法犯法！」係人群中既振文，第一次參與遊行，跟住其他人士一齊叫口號。「嘭！ 嘭！嘭！」數聲巨響後，一陣刺鼻、令到人張開眼睛也行困難的煙，撲向人群。大多數嘅人都沒有後退，繼續衝前。因為豬嘴、眼罩已經係佢哋常備嘅裝備。第一次面對呢啲場景，咁啱有間麥當勞喺隔離，振文即刻走咗入去，除低曬自己嘅裝備，賣咗個餐，扮係裏面嘅食客。<br />\n<br />\n當振文仲因為剛才既場境，望住自己個餐慌亂緊既時候，有把女聲係振文後面傳出來：「楊振文！乜你都會出嚟示威㗎咩？」回頭一望，係一個瘦瘦地，著住黑色TEE嘅女仔。原來係大學讀社工時既同學，詠琪。「哈！你唔好話比人聽喎！」振文用一個好勉強嘅語氣回應。振文都未諗到下一句說話同詠琪講咩，詠琪就坐咗係佢對面。突然，嘭一聲，有個綠色物體走咗入麥當勞，話要入嚟捉人。<br />\n<br />\n振文同詠琪都靜左落來，觀察綠色物體既行動。「我頭先放咗啲裝備喺另一個位度，裝備無跟身，應該冇事嘅...」振文心想。但係，望一望詠琪，發現佢放喺凳度個背囊入面有好多疑似裝備嘅物品。振文即刻用眼神示意詠琪踢走嗰袋，但係詠琪根本就睇唔明振文想點。<br />\n<br />\n綠色物體一路一路行近，振文好擔心眼前既舊同學，內心掙扎緊出唔出來幫詠琪好，但係除咗硬碰佢又未諗到其他方法去幫詠琪。振文好清楚知道如果女示威者畀綠色物體捉到，後果會好嚴重。非禮性侵都事小，分分鐘強姦、輪姦甚至先姦後殺。內心掙扎一輪之後，動作好快咁其起身攞咗詠琪個袋。<br />\n<br />\n好可惜，振文嘅動作吸引咗綠色物體嘅注意力。「你唔好郁，我而家思疑你頭先犯案，要搜查你！」呢一刻，振民驚到震畀唔到反應，心裏更有一絲後悔剛才既行為。綠色物體開始行去振文嗰度，振文不斷思考。「問佢拿委任證得唔得、開直播得唔得、逃走得唔得、扮聽唔到佢講嘢得唔得」振文係心裏面問自己。<br />\n<br />\n喺振文都未思考完嘅時候，麥當勞經理行咗出嚟同綠色物體講：「呢度係私人地方，唔歡迎你入嚟。聽到呢一句，綠色物體情緒突然失控，拎咗支警棍出嚟，喺張枱度拍打,「我而家嚟執法，我想點就點，你再嘈我拉埋你。」經理好似見慣衣啲失控既綠色物體，好冷靜咁回應：「你拎咗委任證出嚟先講啦！」拍、拍、拍...綠色物體又拍枱講「我著咗制服唔需要委任證！」好有經驗既經理秒回：「我睇新聞小，唔認得你哋嘅制服。我上面有收音CAM，清楚記錄而家既情況。委任證！委任證！委任證！」<br />\n<br />\n眼見呢個情況，振文即刻企起身，遠離詠琪個袋，行左去經理後面，一齊叫「委任證！委任證....」有一啲食客都加入埋一齊叫口號，有一啲食客開始舉機做直播。 綠色物體覺得勢色唔對，自己默默退後離開咗餐廳。 綠色物體離嗰一刻，全場拍掌歡呼，嗰種開心嘅氣氛，就好似同一陣線嘅球迷見到自己支持隊波入波咁開心。<br />\n<br />\n為咗確保食客嘅安全，餐廳經理行咗出門口睇下綠色物體走咗未。可能係頭先開心嘅氣氛，影響咗經理嘅觀察，未發現門口側邊有幾個綠色物體。經理一踏腳出門口，就畀三個綠色物體包圍住，拳打腳踢。其他食客都未嚟得切反應，機都未舉得切，經理就被三個物體帶走咗。<br />\n<br />\n振文同詠琪既再會，就發生左一件咁荒謬嘅事。"}]}