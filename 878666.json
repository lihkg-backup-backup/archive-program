{"tid":878666,"cid":12,"subCid":0,"title":"（籃球故）《如果沒有你就沒有今日的我》","createTime":"2018-10-27T10:07:21.000Z","updateTime":"2018-10-27T10:07:21.000Z","uid":193066,"like":1,"dislike":0,"uniUserReply":1,"replies":[{"pid":"51caaeb7a172a88d73a77681554d5dde710c28ad","tid":878666,"uid":193066,"like":0,"dislike":0,"score":0,"citedBy":0,"replyTime":"2018-10-27T10:07:21.000Z","msg":"新手第一寫故，希望咁多位屌得輕手啲。<br />\n<br />\n序章-《你學咩人打波啊》<br />\n<br />\n  「細路你識唔識打波架？籃又唔識上，波又唔識拍，學咩人跟隊啊？」<br />\n  14歲嘅我，打左波兩個月，膽粗粗落街場學人跟隊，打完場波之後畀個阿叔指住嚟話我。當時我以為自己好勁，點知打完場波之後唔好話攞分，波皮都唔掂過。<br />\n  成班阿叔當我馬騮咁撚，打完之後係場邊指住我笑。果陣時開始，我，陳仲恩發誓，我要打爆班笑我嘅阿叔。<br />\n<br />\n第一章-《收皮啦，你咁嘅衰樣學人打波？》<br />\n<br />\n  畀班阿叔笑完之後第二日，我一返到學校，由第一堂瞓到小息，小息就緊係狗衝落到籃球場打波啦，連啲高form嘅都唔夠我快手。<br />\n  我自己係到射波，射左十球都冇入過波。<br />\n  之後有條友叫肥南，大我兩年，係高form嘅師兄嚟。佢一落嚟就勁大聲講：「屌，陳仲恩你咁射十世都唔撚準啦。好心你學下點樣射波先啦，兩隻手扔出去我老母都準過你啦。」肥南跟手就攞左我個波射，射十球就入八球。果陣我好想跟肥南學打波架，但係自從肥南讀F4之後，打LOL仲多過打波，由初初80kg不斷肥到92kg，最後好似連波都冇打咁濟。<br />\n<br />\n  日日返學放學，我就日日返學等放學。有一日，我見到學生會塊board貼左個班籃比賽，我膽粗粗就叫啲同學一齊參加。"}]}