{"tid":759116,"cid":11,"subCid":0,"title":"【城門河拍逆流大叔】同港產片坐埋一條船 吳鎮宇：冇本土電影就冇我","createTime":"2018-07-28T10:11:39.000Z","updateTime":"2018-07-28T10:17:38.000Z","uid":41343,"like":8,"dislike":0,"uniUserReply":3,"replies":[{"pid":"cf025567cde6e8f2a311bad314d0da2c1f1ac859","tid":759116,"uid":41343,"like":0,"dislike":0,"score":0,"citedBy":0,"replyTime":"2018-07-28T10:11:39.000Z","msg":"《逆流大叔》由吳鎮宇、潘燦良、黃德斌及胡子彤等主演，講述一班高不成低不就嘅中年打工仔，為保工作硬著頭皮要以初哥身份參加公司有份贊助嘅龍舟比賽故事為主題，電影將喺8月初上映。<br />\n<br />\n日前主角吳鎮宇同導演陳詠燊現身尖沙嘴接受《蘋果》訪問，提到今次係首部以龍舟為題嘅電影，導演陳詠燊話作為土生土長嘅香港人，除咗愛呢個地方，仲覺得香港仍然有好多獨特嘅文化可以發揮:「其中龍舟就係一樣充滿香港特色又獨特嘅產物，首先龍舟已經係我哋獨有，扒龍舟更係要一班人團結先可以做到嘅，你想玩，只要訓練半年就可以參加比賽。」<br />\n<br />\n點會諗到搵吳鎮宇演出呢個角色﹖他稱：「鎮宇一向好支持本土電影，當我哋知道鎮宇有機會幫手，就即刻搵監製畀劇本佢睇，跟住睇完後就一口答應。」吳鎮宇話﹕「冇本土電影就唔會有我，而且呢幾年湧現咗好多新嘅導演，想試吓合作。」鎮宇又稱自己多年來演過好多角色性格深沉陰暗嘅題材﹕「當見到有《點五步》同《狂舞派》呢啲咁熱血嘅勵志電影，自己都好有興趣，於是接咗呢套中年勵志片。」<br />\n<br />\n為了保留電影逼真性，鎮宇稱事前故意唔學，白紙一張咁落場﹕「因為劇情都係講我哋由唔識開始，我想保留唔識嗰種笨笨實實嘅感覺，點知自己真係太笨實，開頭以為拍兩粒鐘，點知第一日喺啲肌肉冇記憶之下已經拍咗十幾個鐘，攰到講唔出聲。」佢形容今次算係大家捱出嚟去成就呢套電影﹕「我覺得捱啲個感覺自己都好耐冇經歷過，有時拍一啲 大製作嘅電影你想捱都無得捱，呢種係好耐都冇經歷但其實又好習慣，會令你記起以前都係咁捱。」"},{"pid":"606a25107e591c678ef19e5de79f28aa361054e2","tid":759116,"uid":41343,"like":3,"dislike":0,"score":3,"citedBy":0,"replyTime":"2018-07-28T10:12:55.000Z","msg":"除咗再度體驗捱嘅感覺，亦令鎮宇重拾年青時嘅快樂﹕「連續十幾個鐘日曬雨淋，真係呢頭出太陽轉頭落雨跟住又出返太陽，個人乾完又濕，你諗吓有幾耐冇試過一路畀雨淋好似靚仔嘅時候咁，即係以前細個落街打籃球，打打下落雨都會繼續打個種癲狂，真係回春。」咁有冇咁此鍾意咗扒龍舟﹖佢笑言﹕「我鍾意龍舟比賽場面多啲，因為有女子龍舟隊睇。」<br />\n<br />\n今次同潘燦良及黃德斌合作，飾演一個有中年危機嘅角色，但鎮宇認為更加似講述香港人的危機，佢話﹕「因為香港風華正茂咗咁耐，依家好似洗盡鉛華，我覺得似香港有一個中年危機多啲，好多人有好多抱怨，例如點解我會咁﹖點解我要喺呢間公司﹖十個人入面，有六、七個都喺度怨，真係有好多負能量。唔通你仲睇《英雄本色》咩？《英雄本色》係我哋最好嘅年代，但再畀你睇都冇用㗎，所以唔好再成日講返以前。」<br />\n<br />\n鎮宇認為用龍舟為主題有另一重意義﹕「大家坐埋同一條船，點都好要撐落去。」感受最深嘅係一條龍舟二十人，當中有來自不同階層，就似社會嘅縮影﹕「一個住半山後面嗰個可能住慈雲山，不論你坐巴士或者揸車吸嚟都唔關事，總之落得嚟大家都要出力撐。」<br />\n<br />\n電影算唔算替香港人打氣？導演話：「當然係啦，仲有更重要嘅係想講，無論咩事去到最後都係要靠自己 同認清自己。」鎮宇話電影講一群為生活打拼嘅小人物：「講緊一班無能為力嘅人，我好少做呢啲角色，唔係坤哥就Sam哥，但今次呢班真係冇能力，佢哋唯一嘅安多酚就係透過運動，其實我覺得大部分嘅香港人都係咁，唔怕辛苦最緊要有粒糖，你唔好連粒糖都唔俾或者呃佢。」<br />\n<br />\n《逆流大叔》以一個全新題材做背景，導演話係一個好大挑戰﹕「因為冇人拍過，所以冇辦法參考，想抄都冇得抄，拍攝地點喺城門河，每次拍都要準備三隻船，當你擺好機位，第二隻已經飄走咗，所以相當花時間。拍飛車場面可以搵飛車指導，但拍龍舟只能夠同攝影師及龍舟教練一齊諗。」<br />\n<br />\n同時導演又慶幸得到一班出色嘅演員﹕「大家都落手落腳去做，扒龍舟當然辛苦，特別要提黃德斌，因為拍攝時間好趕，有一幕係講德斌要落水底搵嘢，同時間我哋喺岸上拍緊其他，德斌就同水底攝影師自己度位跳落水底拍，足足拍咗17 Take俾我，真係好專業。」<br />\n<br />\n<a href=\"https://hk.entertainment.appledaily.com/enews/realtime/article/20180728/58494111\" data-sr-url=\"https://r.lihkg.com/link?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20180728%2F58494111&d=d8xljKYk2UWvEYkcFoS%2F1%2FjR1yQ20Y%2BboumAcDwsk0E%3D&h=aa0e4473\" data-ef-url=\"https://embed.lih.kg/frame?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20180728%2F58494111&h=dc1ca7fb\" target=\"_blank\">https://hk.entertainment.appledaily.com/enews/realtime/article/20180728/58494111</a>"},{"pid":"4c45870d33481f1056dc7c4d3cd5eee8a17f6c0e","tid":759116,"uid":5077,"like":2,"dislike":0,"score":2,"citedBy":0,"replyTime":"2018-07-28T10:13:18.000Z","msg":"如果話我會轉gay，好大原因係吳鎮宇"},{"pid":"28d7b89f81d86936cf200d41f9da0b173d53c583","tid":759116,"uid":41343,"like":0,"dislike":0,"score":0,"citedBy":0,"replyTime":"2018-07-28T10:15:18.000Z","msg":"香港 台灣 北美<br />\nApple Daily<br />\n焦點<br />\n全部<br />\n要聞<br />\n突發<br />\n娛樂<br />\n兩岸<br />\n國際<br />\n財經<br />\n果籽<br />\n體育<br />\n賽馬<br />\nWONDER<br />\n壹週刊<br />\n飲食男女<br />\nKetchuper<br />\n主頁<br />\n即時<br />\n動新聞<br />\n日報<br />\n周刊<br />\n即時分類<br />\n焦點<br />\n全部<br />\n要聞<br />\n突發<br />\n<br />\n <br />\n【分文不收】吳鎮宇撐本土電影 讚胡定欣有自信美<br />\n<br />\n <br />\n電影《逆流大叔》由吳鎮宇、胡定欣、潘燦良及胡子彤等主演，講述一班中年打工仔為保飯碗加入公司成立嘅龍舟隊，為參賽開始艱辛嘅龍舟訓練。日前鎮宇同定欣就到尖沙嘴接受訪問，分享拍攝點滴。<br />\n<br />\n戲中大家都有耳目一新嘅突破，其中鎮宇就飾演佬味十足嘅大叔，潘燦良就要着幼邊豹紋泳褲，而胡子彤更加要除衫騷肌肉，鎮宇仲大爆為配合中年發褔，黃德斌更要黐上假肚腩示人。<br />\n<br />\n今次鎮宇同胡定欣喺電影中有感情線，但最後無疾而終，最後仲大方替定欣證婚，現實生活中，鎮宇笑言未試過讓愛：「讓愛冇所謂，但唔會做證婚人咁偉大囉，使唔使做埋人情？」而定欣就飾演一名KOL，佢話由角色到造型都好有新鮮感。<br />\n<br />\n兩人自劇集《衝上雲霄》後再度合作，鎮宇大讚定欣：「靚咗，有經歷嘅人係靚啲，o依家係黃金時間可以享受成果，以前合作佢會問我演戲係點，又驚拍完呢齣冇得拍，o依家有信心好多，人有自信係好，但唔好去到吳鎮宇咁乞人憎就得喇！」<br />\n<br />\n<br />\n近年甚少接拍本土電影嘅鎮宇坦言，今次分文不收，只求回饋香港電影，佢話：「之前梁詠琪同劉嘉玲都幫新導演拍戲，梁詠琪做骨妹，我都想搵佢揼吓，嘉玲嘅師生戀點解唔搵我做學生？」<br />\n<br />\n鎮宇稱希望出一分力支持香港電影：「其實大家都想幫新導演，我唔知自己有咩幫到電影圈，以後有人問我做過咩，起碼都拍過部《逆流大叔》呀！有啲戲拍得幾好，但好難喺戲院上，我想帶呢啲戲去院線，希望每年都拍到一部。」<br />\n<br />\n<a href=\"https://hk.entertainment.appledaily.com/enews/realtime/article/20180725/58480492\" data-sr-url=\"https://r.lihkg.com/link?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20180725%2F58480492&d=d8xljKYk2UWvEYkcFoS%2F1%2FjR1yQ20Y%2BboumAcDwsk0E%3D&h=cd85dfa5\" data-ef-url=\"https://embed.lih.kg/frame?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20180725%2F58480492&h=d1dd9694\" target=\"_blank\">https://hk.entertainment.appledaily.com/enews/realtime/article/20180725/58480492</a>"},{"pid":"1444bc4fa987f295fbcb2cf9df6633fe6d690d16","tid":759116,"uid":33817,"like":0,"dislike":0,"score":0,"citedBy":0,"replyTime":"2018-07-28T10:17:38.000Z","msg":"次次離遠見到poster都會認錯吳鎮宇做陳奕迅<img src=\"/assets/faces/normal/sosad.gif\" class=\"hkgmoji\" />"}]}