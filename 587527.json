{"tid":587527,"cid":1,"subCid":0,"title":"[廢青][長文]有個咁嘅老豆 是否應將人生砍掉重練?","createTime":"2018-03-10T13:25:09.000Z","updateTime":"2018-03-13T08:22:55.000Z","uid":22056,"like":7,"dislike":2,"uniUserReply":13,"replies":[{"pid":"9b61d2854f951550d883abec2c1671877054b6c1","tid":587527,"uid":22056,"like":0,"dislike":0,"score":0,"citedBy":0,"replyTime":"2018-03-10T13:25:09.000Z","msg":"講下個背景先 <br />\n佢同前妻生咗我家姐<br />\n我係佢同第二個女人 即係我娘親再婚然後生嘅<br />\n出生於貧困家庭 入息主要靠綜緩同其他親戚資助以維持生活 <br />\n份人極爛賭 情況嚴重到差啲連飯錢都無<br />\n有次佢去馬會賭錢 我一兩歲嗰陣娘親直情要攔住個門口唔俾佢出去 問佢拎$50買餸先有飯開<br />\n<br />\n<br />\n佢依家有精神病 要長期食黃色藥丸治療 詳請我並不確實了解 因為我同佢本身比較少說話同溝通 <br />\n<br />\n咁我細個嗰陣大約K2-K3左右時間就已經係由我老豆監護 嗰時我絕對可以稱得上係一個好學生 而我亦都唔敢去做一啲佢意思以外嘅事 一有咩事發生咗<br />\n我換嚟嘅就係一次又一次嘅暴打<br />\n<br />\n每一次默書考試都名列前矛 絕對不低於85分<br />\n可能大家都覺得呢個係一件理所當然嘅事<br />\n老豆打仔教仔天經地義 我呢篇文完全無意義<br />\n但係佢打人係唔會留手 打到手指甲反開 扭毛巾咁扭我手臂<br />\n<br />\n每次打完第二日返學老師見到我成身瘀曬都會捉我入教員室問咩事 我每次都笑笑口咁答佢<br />\n「無事啊，我尋日去公園玩自己整親啫」<br />\n每次講完我都覺得好難受 我好想道出事實<br />\n向老師尋求協助 咁一切就可以結束<br />\n我唔想咁樣落去<br />\n<br />\n就算係咁 我都依然好愛我老豆 唔道出個事實<br />\n我好怕連唯一嘅親人都失去 我唔想孤獨長大<br />\n一次次咁去掩飾事實 前一晚被打到流血 第二日帶住滿身傷痕返學 以笑臉迎人<br />\n<br />\n甚至有次佢嬲到鏈住我條頸 我因為窒息而暈左一陣<br />\n好彩嘅係佢應該係見到我暈左之後有即刻鬆手<br />\n不久後我恢復知覺 佢見到我清醒返之後屌一聲轉身走人 我開始懷疑自己對於佢嚟講究竟係咩<br />\n<br />\n不過 紙始終包唔住火 班主任覺得唔對路<br />\n帶左我去見學校社工同訓導主任 呢件事終於都俾人揭發 我俾人帶咗去醫院驗傷 期間要留院四至五個星期<br />\n<br />\n呢件事都搞咗好耐 我小學時期前後入住左三四次醫院驗傷 我印象中 係我小二嗰一年 社署起訴我老豆<br />\n而我期間被判入兒童之家 轉左入一間一般般嘅小學 <br />\n<br />\n成績就係咁一落千丈"},{"pid":"1e7810707e46a9f3750c384269f8ac98f871d46d","tid":587527,"uid":22056,"like":6,"dislike":1,"score":5,"citedBy":0,"replyTime":"2018-03-10T13:26:59.000Z","msg":"一年後有幸可以離開兒童之家 但係鑒於成績上嘅問題 搬返去原本嘅屋企之後一直搵唔到一間肯收我嘅小學 最終係嗰年暑假嘅最後一日 去咗教育處尋求協助 夾硬塞咗我入一間小學 <br />\n<br />\n當然以我老豆嘅性格 佢係唔會因為咁而改變 呢個時候我嘅思想開始成熟 我開始知道究竟發生緊啲咩事 就係咁樣渡過左我嘅童年 <br />\n<br />\n人越大 我就越想逃避我老豆 將自己反鎖喺房入邊打機 沉溺於一個只屬於我嘅世界<br />\n冇得打機嗰陣就會落網吧 當時都十一歲左右<br />\n咁樣先係我當時唯一能夠得到快樂嘅途徑<br />\n<br />\n每次見到人哋一個完整快樂嘅家庭 回望一下自己嘅老豆同過去 就會覺得完全冇得比 <br />\n自己個人又冇一技所長 完全無辦法同人比較 我就開始產生自殺嘅念頭 唔識同人溝通 收埋自己<br />\n<br />\n幸好新學校入邊嘅老師個個都對我照顧得無微不至 不斷關心同開解我 令我人生第一次感到咩叫溫暖 即使到而家我都係好感謝佢地 就係咁終於結束我嘅小學生活<br />\n<br />\n初中我開始同我老豆拒絕溝通 關係極冷漠 <br />\n一尾叫我努力讀書 話咁先可以賺多啲錢<br />\n簡直就係想當我係佢嘅賺錢機器<br />\n<br />\n到高中時期我決定自力更新 去咗M記打工賺錢 間唔中放學就去返下pt <br />\n為嘅就淨係可以買一部鋼琴 學彈琴可以話係我唯一嘅夢想<br />\n 冇錢去報course但我都會去睇網上啲教學影片 嘗試自學<br />\n佢都淨係識去拒絕我嘅要求<br />\n去踐踏我嘅夢想<br />\n然而我並唔係咩奇蹟優材生 我冇辦法成為一個學業成績超凡嘅學生<br />\n佢就淨係識得冷言相向 攞我同人地比較<br />\n佢究竟有啲咩資格去責備我<br />\n<br />\n佢根本就冇盡到為人父母嘅責任<br />\n<br />\n佢究竟憑咩對我有咁高要求<br />\n<br />\n係呢一種生活環境下 我到底可以點?<br />\nSorry for 1999"},{"pid":"9fa2b8c0aeca9a3864afc8fa2e0a8074dac8b42e","tid":587527,"uid":65818,"like":1,"dislike":0,"score":1,"citedBy":0,"replyTime":"2018-03-10T13:30:44.000Z","msg":"加油"},{"pid":"88a7f497cba2535f5e26c73763e1b0a36ea7970a","tid":587527,"uid":149055,"like":0,"dislike":0,"score":0,"citedBy":1,"replyTime":"2018-03-10T13:31:21.000Z","msg":"同家姐關係係咪都唔算好?<br />\n<br />\nbtw冇架喇，都係忍多陣遲啲賺到錢咪搬出去住"},{"pid":"a8c7fae48e24ab32a293ce47e9233e6209c1d381","tid":587527,"uid":143915,"like":0,"dislike":1,"score":-1,"citedBy":0,"replyTime":"2018-03-10T13:31:54.000Z","msg":"樓主男定女"},{"pid":"308e2c7bf9f1451f6e09eefd0059178b12b16de8","tid":587527,"uid":32114,"like":0,"dislike":0,"score":0,"citedBy":0,"replyTime":"2018-03-10T13:32:00.000Z","msg":"接受現實"},{"pid":"67e003bf0f1099e078e19abf67ff56afa2395440","tid":587527,"uid":22056,"like":0,"dislike":0,"score":0,"quote":{"pid":"88a7f497cba2535f5e26c73763e1b0a36ea7970a","tid":587527,"uid":149055,"like":0,"dislike":0,"score":0,"citedBy":1,"replyTime":"2018-03-10T13:31:21.000Z","msg":"同家姐關係係咪都唔算好?<br />\n<br />\nbtw冇架喇，都係忍多陣遲啲賺到錢咪搬出去住"},"citedBy":0,"replyTime":"2018-03-10T13:33:09.000Z","msg":"同陌生人冇分別 <br />\n相差成20幾差唔多30歲"},{"pid":"dcdab302dce9f366beda7eba0c19e67969fa61f5","tid":587527,"uid":143915,"like":0,"dislike":0,"score":0,"citedBy":1,"replyTime":"2018-03-10T13:33:38.000Z","msg":"希望樓主之後過得開心！"},{"pid":"2391211024e90221243ca10c7a00300f42e80f29","tid":587527,"uid":140580,"like":0,"dislike":0,"score":0,"citedBy":1,"replyTime":"2018-03-10T13:35:19.000Z","msg":"娘親去咗邊？<br />\n<br />\n真心一句 life is unfair <br />\n但俾心機<br />\n希望你將來遇到屬於你嘅幸福"},{"pid":"4433c9df755e4b6e84246e5a46bbf7e99acb816f","tid":587527,"uid":59100,"like":1,"dislike":0,"score":1,"citedBy":0,"replyTime":"2018-03-10T13:36:00.000Z","msg":"根本唔應該當佢係老豆<br />\n除左識生你出黎仲有冇盡過做老豆既責任"},{"pid":"48c3770b43e77fe0652d71b1f3dd6243a40294bf","tid":587527,"uid":71343,"like":0,"dislike":0,"score":0,"citedBy":0,"replyTime":"2018-03-10T13:39:21.000Z","msg":"打鳩佢<img src=\"/assets/faces/normal/angry.gif\" class=\"hkgmoji\" />"},{"pid":"8a07a4116d6a54fb2c80c6c9d0f7457987159000","tid":587527,"uid":22056,"like":0,"dislike":0,"score":0,"quote":{"pid":"2391211024e90221243ca10c7a00300f42e80f29","tid":587527,"uid":140580,"like":0,"dislike":0,"score":0,"citedBy":1,"replyTime":"2018-03-10T13:35:19.000Z","msg":"娘親去咗邊？<br />\n<br />\n真心一句 life is unfair <br />\n但俾心機<br />\n希望你將來遇到屬於你嘅幸福"},"citedBy":0,"replyTime":"2018-03-10T13:59:36.000Z","msg":"頂唔順我老豆離左婚<br />\n多謝你<img src=\"/assets/faces/fs/smile.gif\" class=\"hkgmoji\" />"},{"pid":"7ec21d8e39048405ba214365f5505251fd8d63c2","tid":587527,"uid":161421,"like":0,"dislike":0,"score":0,"citedBy":0,"replyTime":"2018-03-10T14:09:19.000Z","msg":"加油<br />\n<br />\n唔識講，你都好生性，做好自己，努力改善自己生活，老豆就隨緣啦，唔好勉強自己就可以了"},{"pid":"127105b255d574a4d5a1f722a5d22d757e9efeed","tid":587527,"uid":12158,"like":0,"dislike":0,"score":0,"citedBy":0,"replyTime":"2018-03-10T14:14:38.000Z","msg":"又唔洗砍掉重練嘅。的確，如果你要同正常家庭成長嘅人比就點比都輸，因為你起步都遲而且心理成長都會有缺憾。我家庭都唔係好，所以我明你少少。你唯一做到嘅就係令自己人生開心啲，唔好再理呢個老竇。如果你有辦法你可以直情搬出去，呢世都唔好再見佢，報復報恩都唔諗，當自己石頭爆出嚟，咁你先可以令自己自由。<br />\n講到氹自己開心，人人都識，你識點做啦<img src=\"/assets/faces/normal/agree.gif\" class=\"hkgmoji\" /> 人生只活一次，賺錢唔多唔夠人叻唔夠人地位高都唔緊要，最緊要你重識氹自己開心"},{"pid":"e4d70e33c19cb74c43f5e70240ae52b0b4135f60","tid":587527,"uid":4459,"like":0,"dislike":0,"score":0,"citedBy":1,"replyTime":"2018-03-10T14:22:42.000Z","msg":"宜家都係靠綜援生活？<br />\n你老豆唔會變 都稱唔上老豆 佢只係射左tak精<br />\n難為了下一代<br />\n唯有努力讀書做好自己本分<br />\n一有能力就搬出去同佢斷絕關係<br />\n<br />\n你同你呀媽關係如何 有無可能搬去同呀媽住 ？"},{"pid":"c93cb0232b1c09f8c292ab6f3c3df4fc98ef470c","tid":587527,"uid":22056,"like":0,"dislike":0,"score":0,"quote":{"pid":"e4d70e33c19cb74c43f5e70240ae52b0b4135f60","tid":587527,"uid":4459,"like":0,"dislike":0,"score":0,"citedBy":1,"replyTime":"2018-03-10T14:22:42.000Z","msg":"宜家都係靠綜援生活？<br />\n你老豆唔會變 都稱唔上老豆 佢只係射左tak精<br />\n難為了下一代<br />\n唯有努力讀書做好自己本分<br />\n一有能力就搬出去同佢斷絕關係<br />\n<br />\n你同你呀媽關係如何 有無可能搬去同呀媽住 ？"},"citedBy":0,"replyTime":"2018-03-10T14:55:02.000Z","msg":"係<br />\n娘親佢依家再婚 有多個仔<br />\n我過去會有啲尷尬"},{"pid":"702c97d259eacbacc7c2e84e9d8493ec7bf9a242","tid":587527,"uid":22056,"like":0,"dislike":0,"score":0,"quote":{"pid":"dcdab302dce9f366beda7eba0c19e67969fa61f5","tid":587527,"uid":143915,"like":0,"dislike":0,"score":0,"citedBy":1,"replyTime":"2018-03-10T13:33:38.000Z","msg":"希望樓主之後過得開心！"},"citedBy":0,"replyTime":"2018-03-10T16:28:09.000Z","msg":"多謝你<img src=\"/assets/faces/fs/smile.gif\" class=\"hkgmoji\" />"},{"pid":"9662cb03dd336d5a3f9783c0a1e647cea61429ff","tid":587527,"uid":172465,"like":0,"dislike":0,"score":0,"citedBy":0,"replyTime":"2018-03-13T08:15:06.000Z","msg":"樓主加油 努力生存落去<img src=\"/assets/faces/normal/cry.gif\" class=\"hkgmoji\" /> <br />\n唔好衰比你老豆睇 <img src=\"/assets/faces/normal/angry.gif\" class=\"hkgmoji\" />"},{"pid":"c0fdb8d325335c6b97b5fdf4e5221679109fc4b5","tid":587527,"uid":16284,"like":0,"dislike":0,"score":0,"citedBy":0,"replyTime":"2018-03-13T08:22:55.000Z","msg":"加油，早半年見到你呢個post 就可以送部電子琴比你"}]}