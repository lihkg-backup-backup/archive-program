{"tid":1220456,"cid":33,"subCid":0,"title":"長文求讀：論為何我地要提倡「不追究示威者及釋放政治犯協定 」","createTime":"2019-06-14T04:14:21.000Z","updateTime":"2019-06-14T04:14:21.000Z","uid":38121,"like":3,"dislike":0,"uniUserReply":1,"replies":[{"pid":"daccb1bf4113482daa5bcf561bbf126b05ba1b32","tid":1220456,"uid":38121,"like":0,"dislike":0,"score":0,"citedBy":0,"replyTime":"2019-06-14T04:14:21.000Z","msg":"<span style=\"font-size: large;\">副標題：道德潔癖及階段性勝利兩者對擴散抗爭運動的壓抑</span><br />\n-<br />\n<br />\n似乎行軍太耐就會望梅止渴。但如果條河就係隔離呢？<br />\n<br />\n尋日新聞見到對家陣營割蓆（非習林鄭）、美國月底或視此事為籌碼與中國對談、記者會恥笑警方......一覺醒來，發現今日普遍輿論有已經勝利既感覺，同埋奇怪既道德論悄悄咁出返黎：「唔好搞港鐵，否則阻到人生計，失去正義之師既名號會害我地努力白費。」<br />\n<br />\n我仲以為呢劑嚴重過雨傘革命係合情合理，畢竟警方動用極端武力對抗手無寸鐵既示威者，但竟然網路上輿論連咁輕微既不合作運動都批評，仲要有咁多正評。大家都好清楚就算係半個同路人，大是大非前就算唔出黎行都唔會介意港鐵有延誤甚至癱瘓，你反而係返藍絲角度諗唔好俾籍口佢地搵位入，我想問，咁既完美道德潔癖病毒仲要侵蝕香港人幾耐？<br />\n<br />\n如果連呢種思想都化成主流，行動既人有咩信心去以你地為後盾，去諗實踐乜level既文武行動先可以同政府談判不追究示威者、釋放政治犯既協定？如果今日政府停止立法，趁勢既警方追究示威者，你地又要搵咩道德理由俾自己先救到呢班人？<br />\n<br />\n主旨係度聽實今次已經洗濕左個頭，尋日國際輿論所帶出既勝利感，唔係我地應該繼續將抗爭視為「僅追求國際輿論支持」既籍口，外國勢力只會叫港共收手、外國勢力唔會保護抗爭者，我地要靠自己負返責任，唔好幻想外國會空投民主先係成熟既抗爭者。今次我地好難得，咁多人咁齊心出黎抗議政府既極權行動。<br />\n<br />\n因此我地香港人應該係要順勢提倡「不追究示威者及釋放政治犯協定」，否則我地本質上都仲係無限割蓆、投機主義者、自私，經過呢役咁多示威者遭暴動罪拘捕後，我地應該好清楚知道所謂暴動既定義係依政治需要而定既，魚革雨革遭定罪既人同出一轍。我地未打完，我地要連帶打埋抗爭既正當性返黎。<br />\n<br />\n有句野前兩日曾經好流行叫「你有你做，唔好阻人做。」我消化左唔太順口咁講多次：「你有你保守，但應該再進一步，唔好學政府互相割蓆，救返我地既戰友。」<br />\n<br />\n最後學下云囝先：全香港得唐千邦我一個提倡將「救返自己人」加入抗爭目標，而家唔跟，過左黃金時機，只會導致香港再次邁入無限割蓆既分裂情況。想齊心定有分別心，要合力定要割蓆自己揀。有得選擇一勞永逸既時候，你地都唔想永續抗爭係咪？<br />\n<br />\n我背後無勢力加持，幫手spread開去。<br />\n<br />\n#釋放示威既市民 #釋放梁天琦及所有政治犯 #修改過時及政治檢控工具保安條例<br />\n<br />\n延伸閱讀：<br />\n<br />\n抗爭失敗香港人要面臨的後果<br />\n<a href=\"https://www.facebook.com/1815801087/posts/10212135529302900?s=1815801087&amp;sfns=xmo\" data-sr-url=\"https://r.lihkg.com/link?u=https%3A%2F%2Fwww.facebook.com%2F1815801087%2Fposts%2F10212135529302900%3Fs%3D1815801087%26sfns%3Dxmo&d=yztsqsfTIdfogAH81g8uWB21egSez4RG9A7txFtatZY%3D&h=06d572a4\" data-auto-link target=\"_blank\">https://www.facebook.com/1815801087/posts/10212135529302900?s=1815801087&amp;sfns=xmo</a><br />\n<br />\n除左國際輿論，仲要有咩目標值得我地追求？<br />\n<a href=\"https://www.facebook.com/1815801087/posts/10212134582559232?s=1815801087&amp;sfns=xmo\" data-sr-url=\"https://r.lihkg.com/link?u=https%3A%2F%2Fwww.facebook.com%2F1815801087%2Fposts%2F10212134582559232%3Fs%3D1815801087%26sfns%3Dxmo&d=yztsqsfTIdfogAH81g8uWB21egSez4RG9A7txFtatZY%3D&h=41cb733a\" data-auto-link target=\"_blank\">https://www.facebook.com/1815801087/posts/10212134582559232?s=1815801087&amp;sfns=xmo</a>"}]}