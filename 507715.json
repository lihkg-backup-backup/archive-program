{"tid":507715,"cid":12,"subCid":0,"title":"【一地兩檢 屍證失誤】嚟多次，我一定唔上呢架死亡高鐵","createTime":"2017-12-23T13:49:15.000Z","updateTime":"2018-01-07T04:37:35.000Z","uid":163931,"like":7,"dislike":4,"uniUserReply":9,"replies":[{"pid":"bee7ab94252a438b2787954acefd2ccb442c1111","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-23T13:49:15.000Z","msg":"新手求饒!<br />\n<br />\n<br />\n<br />\n序章 - 一國兩制<br />\n<br />\n(1)<br />\n<br />\n『等我咬撚死你班狗官!!!!!!!!!!!!!!!!!!!!!!!!!!!!!!!!!!』<br />\n<br />\n面對住喪屍嘅『咆哮』，我繼續食我嘅火雞。<br />\n<br />\n腦海得一個諗法：高官肉未必難啃得過我呢塊大快樂火雞肉。<br />\n<br />\n不過為左減低Food Court其他食客歧視，我決定敷衍坐我對面呢位仁兄幾句。<br />\n<br />\n『Well...先唔理你班喪屍最後呢幕先識講野係幾咁設定崩壞。佢地喪姐，唔係弱智架?攻擊前走去提醒獵物? 為左加句煽情對白宣洩，搞到劇情都犯駁，感情位又變哂矯情位。值得咩? 值得咩?』第二下我專登加強語氣。<br />\n<br />\n對付dramatic嘅人就係要dramatic過佢。呢個係不二法則。<br />\n<br />\n『網民冇成本又可以睇嘢，點解唔睇？時間唔係成本咩? 網上寫故唔係咁簡單架&hellip;朋友，你都係返印度&hellip;唔係，你都係改改呢度啦&hellip;』<br />\n<br />\n喪B聽完我查實全部是旦噏嘅comment，恍然大悟咁攤返位，一邊咀嚼我意見，一邊咀嚼佢塊平價西冷。<br />\n<br />\nFood Court後座部大電視啱啱播到晚間新聞前嘅洗腦前菜。<br />\n<br />\n國歌前奏一響，班食客先捨得擰開個死人頭唔再望我地。雄糾糾嘅聲線開始演唱，(食飯時)不用做奴隸嘅人們即刻萬眾一心站起來，有幾枱坐得遠小小嘅食客直頭向住部電視機前進，佢哋有啲唸唸有詞有啲眼泛淚光；但更多嘅只係企定定，機械性望住部電視。<br />\n<br />\n香港通過國歌法同年，警察喺大球場拉左幾個播國歌時坐姿唔正確嘅球迷祭國旗。從此以後，每逢聽到疑似國歌前奏，好多香港人連屁都唔敢放。<br />\n<br />\n我同喪B向來係小數派，照舊坐定定食嘢。我隱約仲聽到喪B同步哼緊佢作嘅粗口版國歌。佢真係喪架。<br />\n<br />\n國歌播完，時間剛好6點半。<br />\n<br />\n今日係12月24號。個天一早黑哂，上天都要爭取多啲時間比港女集體失身。<br />\n<br />\n由遠處嘅玻璃幕牆望出去，可以見到故宮文化博物館射出嘅紅光『照住』暗淡嘅西九文化區。如果中共係聖誕老人，港府就係任人中出嘅煙囪，所以香港人每年都會收到好多冇得唔要嘅『禮物』；無論簽賬方式幾唔同，物品點樣昂貴甚至超資，最後埋單嘅都係我地。<br />\n<br />\n聖誕老人一年比一年豬圓肉潤，掛住鹿茸嘅走狗一年比一年肚滿腸肥。"},{"pid":"d7a7b98319264eb888b30af1edf7b207e7636004","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-23T13:52:51.000Z","msg":"講肥都係要講返喪B。<br />\n<br />\n喪B先天係人形豬冇得輸，後天仲留個死人running頭同戴黑框厚眼鏡，擺名向『如果你知我係邊個，你一定唔夠膽串我』條毒撚致敬。喪B嗜好一樣好毒突，自細最鍾意睇有關喪屍嘅電影劇集卡通小說，所以亦有呢個花名。最近，佢仲學人寫屍故，話目標係出書做作家。<br />\n<br />\n頭先咬死狗官乜乜乜嘅係佢最新構思嘅故事，戲匭係禮賓府某日搞晚宴有喪屍入侵，賓客為求做第一個脫出者，有啲扮腳痛有啲谷眼淚有啲話要照顧家人有啲話自己官到冇求但唔想死到臨頭&hellip;&hellip;但逃生機會最終都係比大陸人搶哂，剩低過百土炮精英乃共餘孽迫哂入去價值一千萬嘅豪華廁所度等天收......<br />\n<br />\n佔故仔一半篇幅嘅重頭戲，就係歷屆特首高官富豪政客議員鄉紳教授牧師神父等等等等逐一比喪屍咬死&hellip;&hellip;<br />\n<br />\n喪B始終擺脫唔到CC台基因。屍故本身已經夠哂假夠哂幼稚，仲要變左咁躁狂嘅屍政故，就算佢寫得好，有邊間出版社夠膽幫佢出? 銅鑼灣嗰間?<br />\n<br />\n點解喺呢個充滿可能性同性可能嘅夜晚要聽首肥毒撚狂想曲?<br />\n<br />\n『又唔知發乜撚嘢夢!我知你唔信呢個世界有喪屍，但係當周鳩圍嘅人話有，就係有。呢兩年就算慢人九拍嘅強國人都學人話喺舊城區或者廢置工業區見到喪屍。所以你唔好當喪屍好似一國兩制咁從來未存在過呀，柒樂!』<br />\n<br />\n係喇，我叫阿樂，有人會叫我樂仔，爛口嘅喪B就鍾意嗌我柒樂(我同龍珠個阿樂係似嘅，有機會再補充)。<br />\n<br />\n我全名仲大鑊，叫做佘文樂。同余文樂雖然只差一點點，但這一點點就決定左我地無論身高同身家，Face &amp; Fate都這麼近那麼遠。唯一優勝過佢係我今年先廿五歲，即係仲有排我捱! 因為我同九成九香港冇父幹嘅年青人一樣，返工吊命長遠等死。<br />\n<br />\n女?有就唔使咁樣糟蹋平安夜啦。<br />\n<br />\n啱嘅時間，錯嘅人物，壞撚到極點嘅地點<br />\n<br />\n是咁的，我地身處嘅Food Court，係位於高鐵香港段香港西九龍總站。"},{"pid":"3736feb411aa2e0a1dfa42f8029cabc0f86563b0","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-23T13:56:41.000Z","msg":"(2)<br />\n高鐵好可能係香港人收過最大亦最壞嘅一份禮物。<br />\n<br />\n唔講一地兩檢點樣終結基本法，只講經濟層面，高鐵都係一場災難。<br />\n<br />\n高鐵當年許下嘅經濟效益承諾一項都做唔到，仲要年年好似乞衣咁要求政府補貼。就算傳媒同保皇黨平時點樣偏袒政府，呢幾年都開始抽插高鐵蝕哂我哋啲錢。財困亦比借口負責本地營運嘅狗鐵高層裁員，原有嘅基層職位最終由由鬥頂爛市嘅外判公司承包。同樹根智商差唔多嘅時薪，只有我呢啲喺屋企抖左成年嘅地底泥先會喉。<br />\n<br />\n講真，人工萬頭起碼三餐買得起饅頭，好過我幾個諗左幾年點做到KOL嘅同學已經就餓死。<br />\n<br />\n於是，我3個月前成為一位高鐵站務員。<br />\n<br />\n喪B同我唔同，佢係駐西九總站嘅入境處職員，公務員鐵飯碗加上跳左十幾廿年pt嘅高薪，理應唔係我呢類廢青可以高攀。聽聞向來反共又仇警嘅佢好多年前趁飲醉酒，喪到上網講笑要懸紅殺警，雖然最後證據不足鋤佢唔入，但判決翌日已經比上級調去深圳蛇口灣口岸，日日遙望中共，長伴警察。<br />\n<br />\n佢年頭又比人調過嚟西九站呢個屈辱基地，佢儲埋嘅怒火可想而知。因為多年來受盡同事嘅排擠，喪B一直都係自己食lunch。有次食嘢咁啱搭我張枱，又咁啱睇到我煲緊套《屍眼》(佢後來先知係套扮屍片嘅甜片)，忍唔住搭咀就開始佢同我嘅孽緣。<br />\n<br />\n不過，喪B同我本質上唔同。佢仍然有一份憤世嫉俗嘅勇氣。<br />\n<br />\n『講樣你關心嘅嘢啦，頭先我放工警花先啱啱返工，睇黎佢今日返night喎。今個平安夜，佢下面應該都平平安安喇』<br />\n<br />\n『你可唔可以唔好咁核突......而且......就算返night都可能有下場呢&hellip;&hellip;唔係......其實佢開唔開工，有冇下場關我咩野事呢......我呢，其實&hellip;&hellip;我都化哂架喇~』我口窒窒係有原因，喪B口中嘅警花係我嘅舊同學張慧琪。琪琪係平凡嘅我多年來唯一認證嘅女神，而且仲係我嘅&hellip;<br />\n<br />\n『嘩，大件事，跟我去B2!』喪B收到個wtapps之後講嘢變左糖心7啲人咁，又驚又喜嘅心情湧現哂佢個衰樣。似乎真係有大事發生。我無奈放棄留守到最後先食嘅雞脾跟佢走..."},{"pid":"6f52f264bdcd8c8dc1ca20b8b21a44307cb1dd50","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-24T06:34:19.000Z","msg":"(3)<br />\n或者我先介紹一下西九龍總站嘅地理狀況。西九站位置夾係喺九龍站同柯士甸站之間，過啲係西九文化區。西九站佔地11公頃，大細同唯一有民主牆嗰間嶺南大學差唔多。<br />\n<br />\n車站分為地面同地底建築，我而家身處嘅地面部份似足二流商場，近百間大陸向商店食店云集，我最愛嘅cheap cheap Food court就位於二樓。G/F係車站大堂，主要嘅接駁通道喺哂呢層。<br />\n<br />\n地底部份另有四層。B1層冇咩特別，係一個售票區，另有停車場同的士落客區。<br />\n<br />\nB2層係入境層。西九站亦係由呢層開始割地。B2有三分一範圍屬於內地管轄嘅離境區，乘客係呢層辦完離境同入境手續可以直接由的士上客區或者行人隧道入市區。<br />\n<br />\nB3層係離境層，格局同B2相似，同樣分香港內地兩區口岸，同樣有兩套出入境設施同查驗區，中間同樣都係銅臭味濃稠嘅免稅店區域。唔同嘅係，B3層基本上係密封地帶，冇任何路徑直接離開車站，只能向樓下月台走，落得呢層就等如返咗大陸一樣；內地口岸區佔呢層三分二面積，入面有香港人所知極少嘅公安槍械室同特別羈留設施。總之係個好神秘嘅樓層。<br />\n<br />\nB4層係月台部份，呢度完全係內地管豁區域，亦係我返工嘅地方。 <br />\n<br />\n<img src=\"https://img.eservice-hk.net/upload/2017/12/24/143328_164aa5e5618152fc4c922caedb52d621.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F24%2F143328_164aa5e5618152fc4c922caedb52d621.jpg&h=3aca5137&s={SIZE}\" />"},{"pid":"837a66f8ce61cd02c52efae1e480c9be5c56c1ba","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-24T06:35:59.000Z","msg":"喪B帶我去嘅B2層，我平時返工唔會嚟。不過我始終係半個狗鐵職員，show pass邊層一樣掂行掂過，只要唔好錯入內地口岸就得。無論係警察，海關定入境處人員，香港人冇事冇幹都唔可以走入內地口岸區一步。<br />\n<br />\n不過得閒喺條『邊界』巡下，仍然睇到神州大地好多無奇不有嘅人同事。<br />\n&nbsp;<br />\n我哋見過維權鬼佬擾攘一輪後比8個公安請走；見過港獨派臨出關前披返件『HK IS NOT CHINA』風樓自拍(定自殺?)，最後比兩個公安拖走；見過排隊過關嘅港女突然嘈到拆天話比後面個大陸佬摸蘿友，最後女嘅比個男公安從後揸住對波咁的走......<br />\n<br />\n到達香港區同內地區『交界』。黃線上面已經聚集十幾廿人，都係嚟睇嘢嘅香港區職員。<br />\n<br />\n今晚台戲似乎特別好睇。喺我面前比三個公安擒住嘅，竟然係前立法會議員羅凱迪。"},{"pid":"690ad60bf8e1b8ca46cda724fd2f133db5dc7769","tid":507715,"uid":12864,"like":0,"dislike":0,"score":0,"citedBy":0,"replyTime":"2017-12-24T06:41:18.000Z","msg":"幾特別<img src=\"/assets/faces/xm/hoho.gif\" class=\"hkgmoji\" />"},{"pid":"f74627591c8f387e25dd3794bb7dac1679be5e30","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-24T07:03:32.000Z","msg":"<blockquote>幾特別<img src=\"/assets/faces/xm/hoho.gif\" class=\"hkgmoji\" /></blockquote><br />\n多謝鼓勵<img src=\"/assets/faces/xm/smile.gif\" class=\"hkgmoji\" />"},{"pid":"66c44105789da394e719c886c7d34d41935f6335","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-24T14:26:17.000Z","msg":"(4)<br />\n<br />\n凱迪兩邊不是人：比港共誣蔑為港獨，比港獨標籤為左膠，比左膠歸類為傻膠。一年前，滿腦子都係政治考慮嘅律政司用『莫須有DQ』搭『無限追溯期』COMBO叮走凱迪，原因係追罰佢喺立法會宣誓連任時目露凶光。<br />\n<br />\n樣衰係錯，但建制派咁多奇珍異獸又點計? 不過，你懂的。<br />\n<br />\n之後凱迪重操故業做返記者，大半年前喺內地銷聲匿跡。<br />\n&nbsp;<br />\n『操你娘，連一國兩制也反，還和你談什麼人權』一屁股騎喺凱迪頭上嘅公安甲好high。<br />\n&nbsp;<br />\n『嗚嗚&hellip;&hellip;』睇唔到凱迪個樣。斷估已經比人打鑊金，右手仲流緊血。<br />\n&nbsp;<br />\n『幹!&nbsp;還反抗』公安揮棍打落去用呻吟反抗嘅凱迪跨下，呢下棍對棍即時令凱迪全身捲曲。<br />\n&nbsp;<br />\n『小心點，別讓那邊的鼠輩說三道四』公安丙講完將目光投向我咃呢邊，不過唔係望向人堆後排嘅我。<br />\n<br />\n我順住佢目光遊到左前排幾個警察，其中一張係我熟悉不過嘅面...<br />\n&nbsp;<br />\n『琪琪&hellip;&hellip;』我細細力嗌左聲。<br />\n<br />\n琪琪主力守B3，呢度見到佢可以話係唔出奇之中嘅出奇。<br />\n<br />\n琪琪嚟睇戲定撐場? 唔通驚B2伙記失控? 有需要咩?<br />\n<br />\nB2兩區執法部門關係惡劣係人所共知嘅事。但呢度做嘢嘅人都知，有爭拗最後吞聲忍氣嘅往往都係香港警察。我就聽過喪B咁樣安慰一個佢識得嘅差佬：<br />\n<br />\n『睇開啲啦，大家都係狗，唔使分咁細嘅......』<br />\n&nbsp;<br />\n琪琪呀琪琪，點解你會做咗你當年叫嘅警犬架?<br />\n&nbsp;<br />\n凱迪突然用最後一分力氣雙手撐地抬高個頭，力度之猛令顏面騎乘佢嘅阿甲一個翻身四腳朝天。<br />\n<br />\n凱迪凌厲嘅眼神穿越邊界掃過嚟我地呢班花生友。<br />\n&nbsp;<br />\n『冇&hellip;氣&hellip;冇冇冇...生化武器...共產黨搞...搞基...基地近香港，你哋幫...我話比&hellip;&hellip;』比佢講哂都未必聽得明，但未講完佢個頭又捱多一棍，出手嘅當然係出醜嘅阿甲。凱迪即暈。<br />\n<br />\n三個公安繼續對佢拳打腳踢。(如果花哥仲在生，可能會反對我用呢四隻字形容)我望到琪琪揸一揸佢個小拳頭。雖然只係持續幾秒，而且神情睇唔出，但我相信佢好激動。<br />\n&nbsp;<br />\n『嘻嘻，給我打，把他往死裡打』琪琪身邊嘅男警無端端國語聲援公安。我之前喺琪琪FB見過呢條友，佢叫黃發，腥移民港警，琪琪師兄、拍擋兼兵仔。琪琪當然冇理佢。<br />\n<br />\n香港呢邊冇人敢出聲，雖然我哋都思考緊凱迪講嘅嘢&hellip;&hellip;<br />\n<br />\n包括喪B 嘅在場人士都心知吐明，今晚見到嘅聽到嘅都唔可以話比人知。莫講話傳媒，家人都咪搞。<br />\n&nbsp;<br />\n三個公安打到攰攰地終於停手，輪流企起身整理制服。三人踩住凱迪用挑釁嘅眼神望向我地，好似啲踩住龍虎豹戰利品嘅獵人合照咁。<br />\n<br />\n呢啲可能就係底氣!<br />\n<br />\n佢地將凱迪拖走，地下留低條血路。<br />\n<br />\n鬧劇結束鳥獸散，轉身想走嘅琪琪終於見到我。我地對望嘅一瞬，大家都定左形。<br />\n<br />\n我返呢份工嘅最主要原因就係知琪琪駐守呢度。呢三個月，我地其實相遇過好幾次，但每次佢都扮見唔到我。<br />\n<br />\n我今次終於可以望真佢。<br />\n<br />\n琪琪對大眼咁楚楚可憐，中間究竟有幾多愧疚同無奈? 佢豐滿嘅咀唇震一震，係代表佢激動萬分定欲言又止? <br />\n<br />\n我唔會知道，因為下一秒阿發已經拖住佢走......"},{"pid":"b9c9f9b01a919b7fac65ce30b9d3f58f24dc228d","tid":507715,"uid":61462,"like":0,"dislike":0,"score":0,"citedBy":0,"replyTime":"2017-12-24T14:52:56.000Z","msg":"正皮比標題<img src=\"/assets/faces/xm/good.gif\" class=\"hkgmoji\" />"},{"pid":"a9f24fad38f85f5038ab12b397204e17a256e0e9","tid":507715,"uid":61105,"like":0,"dislike":0,"score":0,"citedBy":0,"replyTime":"2017-12-24T15:47:20.000Z","msg":"<img src=\"/assets/faces/xm/smile.gif\" class=\"hkgmoji\" />"},{"pid":"3ffa433fa4a4304f4d07b736d6765817577b217d","tid":507715,"uid":163931,"like":0,"dislike":0,"score":0,"citedBy":0,"replyTime":"2017-12-24T15:50:55.000Z","msg":"(5)<br />\n<br />\n『晚間新聞提要: 今晚係平安夜佳節，維港兩岸有大批市民外出慶祝，社會欣欣向榮 --- 多間教會同屬下機構發表聯合聖誕講話，呼籲社會繼續和諧共融 --- 英超聖誕快車，曼聯又再輸波&hellip;&hellip;』<br />\n<br />\n如我所料，完全冇凱迪出現/凱迪比人打/凱迪死咗嘅報導，當然亦冇提生化武器。<br />\n<br />\n『乞嚏!』<br />\n<br />\n雖然電視新聞播放嘅平安夜情侶訪問令我眼火爆，但熱力似乎未到全身，除剩底褲嘅我感到寒意即刻鑽入被竇。我冇暖爐，百呎之家啱啱夠擺一部電視機一張床，都叫夠架餐打下J。<br />\n<br />\n我好好彩，用八千蚊就月租到呢間房，雖然要行幾層樓梯，又要同一樓一、道友同準殺人犯做鄰居，但起碼有餘錢維持生命。當然仲要多得我同阿爸阿媽已經反哂面，連家用都慳埋，我估羨慕死好多香港人。<br />\n<br />\n近年香港人見追求唔到安樂蝸就積極追求安樂死。早兩日我樓下又一個大學生跳樓死。雖然寫左幾千字遺書控訴社會，但佢嘅死造成嘅唯一迴響，就係佢甩頭甩骨嗰下夠響。<br />\n<br />\n蟻民就算再一打打咁花式跳樓，政府都唔得閒出聲；佢地只識喺高官仔女跳樓時將網絡攻擊者起底，公審完佢哋再用上年通過嘅網絡廿三條慢慢審。明佢地點解咁淆嘅，做咁多衰嘢唔驚報應落喺自己仔女度咩? 淨係高樓價呢一樣，已經足夠將整座政府總部移師地獄。<br />\n<br />\n2003年，我置身嘅深水埗曾經有只賣28萬嘅樓，對我地呢輩嚟講，好似聽緊商周時代神話咁。港府多年來積極限制公屋數字，積極贊助港人投入私樓火坑，就係要同地產商勾結，向內地高官獻媚；高爾夫球場唔收，新界丁屋唔理，元朗棕地唔搞；高端人口繼續買香港樓洗黑錢，低端人口繼續落香港搶公屋，瘋狂樓價就是這樣煉成的。<br />\n<br />\n所謂一國兩制，原來就係『全面接濟』同『冇得唔制』。<br />\n<br />\n難怪有種講法：香港需要一場災難，大家先可以浴血重生......<br />\n<br />\n新聞播完，聖誕特備節目出現各種陌生又唔靚嘅面孔。電視台有霸權年年捧起二打六，我亦有熄電視嘅絕對權力。<br />\n<br />\n睇睇手機，最後收到嘅wtapps仍然來自三日前嘅財務中介；琪琪，仍然沉喺名單最深底。<br />\n<br />\n只差10日，我哋可以共同渡過某年嘅平安夜&hellip;&hellip;<br />\n<br />\n我暗暗許咗一個聖誕願望： 我要同你再次挑戰呢個世界。<br />\n<br />\n屋企靜哂之後，隱約可以聽到遠方某個團體正在報佳音 --<br />\n<br />\n 『平安夜，聖善夜，<br />\n萬暗中，光華射，<br />\n照著聖母也照著聖嬰，<br />\n多少慈祥也多少天真，<br />\n靜享天賜安眠，<br />\n靜享天賜安眠。』<br />\n<br />\n異國語言天使謊言湮遠誓言&hellip;&hellip;<br />\n<br />\n黑暗中各種愁思亂緒來襲，平安夜迷迷糊喺我夢中流過......<br />\n<br />\n我好快知道，只要訓覺聞唔到血腥味，已經係『天賜安眠』。"},{"pid":"341153139649d4cf50f82791a0eefe9e46f4d119","tid":507715,"uid":36696,"like":0,"dislike":0,"score":0,"citedBy":0,"replyTime":"2017-12-24T16:02:14.000Z","msg":"<img src=\"/assets/faces/xm/angel.gif\" class=\"hkgmoji\" />"},{"pid":"2bf8da77563de48f8b9d6b02b7b81516d4461578","tid":507715,"uid":149041,"like":0,"dislike":0,"score":0,"citedBy":0,"replyTime":"2017-12-24T17:19:36.000Z","msg":"<img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" />"},{"pid":"ba2934184dbd4322770e66e6f24b69543d939755","tid":507715,"uid":116925,"like":0,"dislike":0,"score":0,"citedBy":0,"replyTime":"2017-12-26T06:09:12.000Z","msg":"<img src=\"/assets/faces/xm/angel.gif\" class=\"hkgmoji\" />"},{"pid":"f4c3db76bf0982f10ecc38896f7eaaa964fdaf16","tid":507715,"uid":5150,"like":0,"dislike":0,"score":0,"citedBy":0,"replyTime":"2017-12-29T03:22:38.000Z","msg":"<blockquote><br />\n 『平安夜，聖善夜，<br />\n萬暗中，光華射，<br />\n照著聖母也照著聖嬰，<br />\n多少慈祥也多少天真，<br />\n靜享天賜安眠，<br />\n靜享天賜安眠。』<br />\n</blockquote><br />\n拼案夜 性跣夜<br />\n掹庵仲 鋼嘩蛇<br />\n趙着星霧廿趙雀性應<br />\n墮兆痴唱廿墮燒瑱鎮<br />\n正向天遲按面煙<br />\n精向天刺案綿"},{"pid":"ff723e10e100c639da235141cb31ec4b537809e0","tid":507715,"uid":156865,"like":0,"dislike":0,"score":0,"citedBy":1,"replyTime":"2018-01-06T18:46:20.000Z","msg":"斷左？"},{"pid":"f23d69ddb12c41b6a1ecfb30e7c1a09ad4bb35e8","tid":507715,"uid":163931,"like":0,"dislike":0,"score":0,"quote":{"pid":"ff723e10e100c639da235141cb31ec4b537809e0","tid":507715,"uid":156865,"like":0,"dislike":0,"score":0,"citedBy":1,"replyTime":"2018-01-06T18:46:20.000Z","msg":"斷左？"},"citedBy":1,"replyTime":"2018-01-07T03:51:00.000Z","msg":"唔好意思，因為之前27號人大開會解釋一地兩檢時居然冇用到基本法條文，影響左我之後故事情節變得唔合理<br />\n（本身下一章節內容類似講到公安要落隧道搜車同港警就B4管轄權鬥撻條文，仲牽涉故事發生既近未來已經就一地兩檢釋過法&hellip;），<br />\n而家要好多修正&hellip;我都唔知修唔修到，因為冇左呢part個故事就發展唔到，只怪我要趁平安夜出，我本身以為當個短篇睇都得，似乎搞到唔拖唔水。"},{"pid":"adf196064553d1b50831e349b73e2e6a71e184f1","tid":507715,"uid":156865,"like":0,"dislike":0,"score":0,"quote":{"pid":"f23d69ddb12c41b6a1ecfb30e7c1a09ad4bb35e8","tid":507715,"uid":163931,"like":0,"dislike":0,"score":0,"quote":{"pid":"ff723e10e100c639da235141cb31ec4b537809e0","tid":507715,"uid":156865,"like":0,"dislike":0,"score":0,"citedBy":1,"replyTime":"2018-01-06T18:46:20.000Z","msg":"斷左？"},"citedBy":1,"replyTime":"2018-01-07T03:51:00.000Z","msg":"唔好意思，因為之前27號人大開會解釋一地兩檢時居然冇用到基本法條文，影響左我之後故事情節變得唔合理<br />\n（本身下一章節內容類似講到公安要落隧道搜車同港警就B4管轄權鬥撻條文，仲牽涉故事發生既近未來已經就一地兩檢釋過法&hellip;），<br />\n而家要好多修正&hellip;我都唔知修唔修到，因為冇左呢part個故事就發展唔到，只怪我要趁平安夜出，我本身以為當個短篇睇都得，似乎搞到唔拖唔水。"},"citedBy":0,"replyTime":"2018-01-07T03:54:02.000Z","msg":"咁巴打你加油，慢慢出，只要會出就好<br />\n最緊要唔好斷爛尾<br />\n支持你！"},{"pid":"9f33aefbce7b835c4f08f1b24a8b9b1c20af7941","tid":507715,"uid":5150,"like":0,"dislike":0,"score":0,"citedBy":0,"replyTime":"2018-01-07T04:37:35.000Z","msg":"pish"}]}