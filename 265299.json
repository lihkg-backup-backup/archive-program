{"tid":265299,"cid":12,"subCid":0,"title":"(超短篇)一個好長嘅夢","createTime":"2017-05-31T13:59:12.000Z","updateTime":"2017-06-01T09:15:45.000Z","uid":101662,"like":0,"dislike":0,"uniUserReply":0,"replies":[{"pid":"92d708e6594895a1827c68e2216e622a1e14a6d2","tid":265299,"uid":101662,"like":0,"dislike":0,"score":0,"citedBy":0,"replyTime":"2017-05-31T13:59:12.000Z","msg":"　　本來以為上到嚟呢到就會開揚好多，景色會係海闊天空咁、空氣會清新好多，結果，果然係我諗咗。周圍同由屋企望出去無分別，都係一棟棟高樓、死水一樣嘅空氣，除此以外乜都無。<br />\n<br />\n　　我係一個作家，無人識嗰種。<br />\n<br />\n　　我讀唔成書，老豆唔係姓李，讀完中學出嚟做下打雜咁，用僅餘嘅時間去寫作。我中學嗰時識咗家下嘅老婆&hellip;&hellip;嚴格嚟講，係直至兩個月之前嘅老婆。以前佢話會支持我，但係最後都係頂我唔順。<br />\n<br />\n　　我無怪佢。夢想唔係係人都可以實現，我明；亦都唔係係人都有資格去嘗試實現夢想。<br />\n<br />\n　　密不透風嘅石屎森林，即使上到天台，都唔會有值得靜心欣賞嘅景色。<br />\n<br />\n　　我無乜好留戀，如果一定要講出一樣令我遺憾嘅野，我會話係唔可以用文字將自由落體嘅感覺表達出嚟。如果真係有報夢呢樣野咁都唔錯，可能咁就可以將呢種感覺交比一個生勾勾嘅人去寫低。<br />\n<br />\n　　我抱住呢個最後嘅希望，大字形咁俯沖落去。<br />\n<br />\n　　嗯，感覺唔錯，原來呢到仲有可以令人身心舒暢、拋開所有煩惱嘅清風。可以感受到呢種風嘅位置，只有少數嘅人可以體會，而且一但體會過就無機會推介比其他人，真係堅隱世。有機會一定要喺神假期出篇文介紹下。<br />\n<br />\n　　。。。<br />\n<br />\n　　「！」我嚇到成個人坐起身，個心好似就跳出嚟咁。「夢嚟啫。」我一路同自己講，一路起身準備出門口。我係一個普通打工仔，作家呢啲野唔啱我做。<br />\n<br />\n　　就算啱都係啱我嗰個死鬼朋友做。<br />\n<br />\n　　一個夢幾長都好，總有一日會醒，只有唔發夢，先永遠唔會醒。我曾經以為，只要隨波逐流，「普普通通」咁過日子，得閒就同朋友飲兩杯呻兩句，傻下傻下又一年，烚下烚下就十年，烚多幾下就玩完，咁就唔會有夢發。普普通通咁生活，普普通通咁同朋友一齊吹水，普普通通咁搵個人過下半世，然後普普通通咁玩完。大家圍爐取暖。<br />\n<br />\n　　但係我錯咗。<br />\n<br />\n　　我朋友上個月過咗身，由四十樓跳落嚟。我識咗佢十幾年，佢一路發佢嘅作家夢，而我一路都笑佢幾時先醒。上兩個月佢話，老婆走咗佬之後，佢先覺得自己好似發咗一個好長嘅夢咁。我幫唔到佢，一個無夢想嘅人幫唔到一個實現唔到夢想嘅人。<br />\n<br />\n　　就喺佢夢醒嘅時候，我亦都醒咗&mdash;&mdash;&mdash;由嗰個「普通生活」嘅夢裡面出返嚟現實。<br />\n<br />\n　　無錯，同佢做朋友嘅呢十幾年，就好似發咗一個好長嘅夢咁。"},{"pid":"c7ba0b71f3a145aa3b47e35ceddfd0b170bd5343","tid":265299,"uid":4618,"like":0,"dislike":0,"score":0,"citedBy":0,"replyTime":"2017-06-01T09:15:45.000Z","msg":"留名"}]}