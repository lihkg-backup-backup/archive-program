{"tid":403247,"cid":12,"subCid":0,"title":"【要做愛神，先要親吻萬人】《初吻獵手》","createTime":"2017-09-17T05:02:16.000Z","updateTime":"2018-12-09T05:57:09.000Z","uid":108329,"like":20,"dislike":1,"uniUserReply":10,"replies":[{"pid":"9d6455fbad02187f72816cb0e454fbd43253e3ac","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:02:16.000Z","msg":"今日，天庭上有一場激烈嘅選舉。<br />\n<br />\n<br />\n「上帝，我哋十八羅漢全體同人師兄弟全部都投潘宇一票嘅，嗰個寶尊星，不知好歹，連咁重要嘅日子都可以唔嚟，分明當天規冇道！」<br />\n<br />\n<br />\n「咁‧‧‧」上帝表情猶豫不決：「我正式宣佈‧‧‧‧‧‧」<br />\n<br />\n<br />\n「等等，邊個話我唔嚟啊！」就喺呢個時候，我從天庭左側穿越雲霞，半空之中打咗三個關斗，雙手舉起完美落地。<br />\n<br />\n<br />\n「寶尊星，你知唔知你遲大到？」上帝用嚴肅嘅表情望住我。<br />\n<br />\n<br />\n「我只係想令到場選舉氣份緊湊少少姐，點啊！？」我雙手叉腰，望住企喺左右兩旁嘅眾神：「我最尾一秒先出場呢個大反轉係咪好刺激呢！」<br />\n<br />\n<br />\n「嘖‧‧‧寶尊星。」十八羅漢其中一個光頭佬以卑視嘅眼神盯住我：「就算趕到嚟又點？相信大家都會讚成潘宇做下一任嘅「愛神」。」<br />\n<br />\n<br />\n「車～」我以高八度嘅聲音，去掩蓋呢個不利嘅言論：「都未投哂又點知。」<br />\n<br />\n「總之你唔會贏。」<br />\n<br />\n「你條友‧‧‧肯定仲以為係我斬咗你個羅漢樹，下下針對我。」其實我不嬲同十八羅漢班友關係唔係太好。<br />\n<br />\n「你肯認喇咩！！？」佢顯得好激動，想上前扼我條頸咁。<br />\n<br />\n「我冇認啊！」我答。<br />\n<br />\n<br />\n<br />\n「唔好嘈，結果已經出咗。」上帝嘅助手大喊，在場眾人隨即豎立。<br />\n<br />\n<br />\n連向來唔太重視天規嘅我，都不免有啲緊張‧‧‧‧‧<br />\n<br />\n<br />\n‧因為，今日，可能就係我升官發財嘅日子。"},{"pid":"c578a1576f2b69b8c2693e7b416ab47282d6a628","tid":403247,"uid":107656,"like":0,"dislike":0,"score":0,"citedBy":0,"replyTime":"2017-09-17T05:04:08.000Z","msg":"留名<img src=\"/assets/faces/normal/hoho.gif\" class=\"hkgmoji\" />"},{"pid":"c427ff6a04beee212aff200078cdcbb566581079","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:11:51.000Z","msg":"「之後由月下老人、維納斯同埋邱比特做點票人，以示公正。」上帝助手續說。<br />\n<br />\n<br />\n喺等待嘅時候，我只係祈求台上個三條友唔好數錯，話哂我同天庭某啲神仙、天使關係都幾好，應該都唔會得好少票。<br />\n<br />\n<br />\n十分鐘過去‧‧‧‧‧‧<br />\n<br />\n<br />\n「上帝，已經數完。」月下老人上前回報：「佢兩個票數相同。」<br />\n<br />\n<br />\n「冇可能‧‧‧」此時，我競敵潘宇終於忍唔住出聲：「點可能會一樣，佢明明只係一個‧‧‧‧‧‧」<br />\n<br />\n「咩啊，我係一個咩啊‧‧‧」我愕然。<br />\n<br />\n<br />\n「算，我尊重賽果，不如重投，最後個一票交由上帝你，請你揀出一個成為愛神。」潘宇雖然係我敵人，同我爭緊「愛神」呢個大位，但係我不得不佩服佢係幾靚仔。<br />\n<br />\n<br />\n「咁‧‧‧」上帝又再展露出猶豫不決嘅表情。"},{"pid":"0cdb22440e7d5d9efae97b8c5619a17c0616f8f5","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:21:46.000Z","msg":"「不如上帝你睇睇眾神仙天使分別投咗邊個先？」月下老人提議。<br />\n<br />\n「都好。」上帝點頭。<br />\n<br />\n<br />\n之後月下老人就顯示咗有咩神仙投咗我同潘宇，結果出乎意料，投潘宇嘅神或者天使都係女性，而投我嘅神都係男性，而且有啱啱個十八羅漢兄弟份！<br />\n<br />\n<br />\n啱啱佢哋明明大大聲講話要投潘宇架‧‧‧？就連潘宇望到個名單之後，都有啲愕然咁望住十八羅漢佢哋。<br />\n<br />\n<br />\n「咩‧‧‧咩啊！So what！！？」個光頭佬又彈出嚟，大喊：「係咁嫁啦，唔通真係投俾潘宇咩！！佢咁靚仔，佢做埋「愛神」啲女都俾佢溝哂啦！」<br />\n<br />\n<br />\n講完之後，佢就因為太過尷尬跳咗落雲霞之外，消失喺眾神面前。<br />\n<br />\n<br />\n我嘆咗口氣：「啊‧‧‧點解好似間接俾人話緊樣衰咁。」<br />\n<br />\n<br />\n「唔好誤會啊寶尊星，係因為潘宇係男人公敵，我哋先投你一票做愛神渣！」另一個神又行出嚟講。<br />\n<br />\n<br />\n「既然係咁‧‧‧‧‧‧」上帝托住下鄂，思考緊啲嘢。"},{"pid":"8c7a6b57706d58acad2aa5abe70e90df202fa40b","tid":403247,"uid":128748,"like":0,"dislike":0,"score":0,"citedBy":0,"replyTime":"2017-09-17T05:27:28.000Z","msg":"lm"},{"pid":"c89f613394ed388ab89f93d508ff322dd60a1c40","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:32:03.000Z","msg":"「既然係咁，何不嚟一場公平嘅競爭？」身為其中一位掌管愛情嘅神──維納斯，出聲建議。<br />\n<br />\n<br />\n「維納斯，既然你暫時仲係現任「愛神」，你有乜建議？」上帝問。<br />\n<br />\n<br />\n「愛，由古至今都冇人可以完全捉摸得透，因為佢係冇一個定義，冇一個規文說明，但我相信，唯獨親身領悟過「愛」為何物，先可以完全掌任「愛神」一職。」維納斯提出一場比賽：「不如‧‧‧寶尊星同潘宇就落去凡間，進行一場公平嘅愛情競賽，你哋每奪得一位凡間女子歡心並奪走佢嘅吻，就代表成功有一分，最多分數嘅就勝出。」<br />\n<br />\n<br />\n「呢個提議十分之好，我讚成。」潘宇第一個讚成。<br />\n<br />\n<br />\n「分明玩我姐，完全係不公平競爭喎。」我指住自己個樣，再指住潘宇個樣。<br />\n<br />\n<br />\n「愛情係唔會介意樣貌，只要真正打動到一位女仔嘅心，佢始終都會愛上你。」維納斯說。<br />\n<br />\n<br />\n「係嘅‧‧‧」佢都講到咁，我都冇得反對。<br />\n<br />\n<br />\n「好，就俾半年限你哋！而且准許你哋保有少許法力，但如果利用法力控制凡人心智思想試圖令佢戀上自己嘅，就會馬上取消資格，明？」上帝宣佈。<br />\n<br />\n<br />\n「係。」我同潘宇點一點頭。<br />\n<br />\n<br />\n「出發！」<br />\n<br />\n<br />\n砰！"},{"pid":"b630957c10025037e63e87ce39a34ad94c02497e","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:41:34.000Z","msg":"「砰！」一聲之後，我同潘宇就從天庭嘅雲霞上直墜落凡間，呢個就係所謂嘅地心吸力？<br />\n<br />\n<br />\n「哈，我真係想睇下你可以點贏我。」半空之中直墜入凡間時，潘宇對我亮出奸狡嘅神色。<br />\n<br />\n<br />\n「就睇下邊個贏，我就唔信靠個‧‧‧‧‧‧樣！就真係可以贏成條街啊！」我對佢講。<br />\n<br />\n<br />\n「喔？天生麗質可能唔會令我贏，不過‧‧‧會令我好易打動到凡間嘅女性。」潘宇爽朗地大笑：「而你‧‧‧‧‧‧可能都打動到？不過肯定比我用嘅時間要長。」<br />\n<br />\n<br />\n頂佢個肺‧‧‧<br />\n<br />\n<br />\n不過佢講得冇錯，樣平凡唔會令我輸，但係佢要贏‧‧‧‧‧‧就輕鬆同快我好多。<br />\n<br />\n<br />\n而且期限只有半年‧‧‧‧‧‧可能我要用半年先拎到一個女仔嘅電話。<br />\n<br />\n<br />\n諗到呢到，我已經好頹然咁合上眼睛。<br />\n<br />\n<br />\n「再見，傻仔。」潘宇笑一笑，就將自己變裝，著住一套筆直名牌西裝跌入凡間。<br />\n<br />\n<br />\n「係喎‧‧‧‧‧‧我都變一套衫俾自己‧‧‧」唉，但就快入凡間‧‧‧諗唔到咁多啦，求其變住一套俾自己著住先喇！<br />\n<br />\n<br />\n‧‧‧"},{"pid":"9f545d527d9cb474659858a7c8f252855db36409","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:51:20.000Z","msg":"２０１４年，聖誕夜。<br />\n<br />\n<br />\n跌入凡間嘅我，未打開眼就已經聽到街邊嘅人‧‧‧喺到唱聖誕歌，人們吵吵雜雜嘅聲音，聽起上嚟好熱鬧。<br />\n<br />\n<br />\n漸漸，我打開雙眼‧‧‧‧‧‧望到自己一跌落凡間，就坐咗喺一條橋底下。再望遠少少，係一條海濱長廊，海嘅對面係一橦橦五光十色嘅高樓大廈，真係好有節日氣氛。<br />\n<br />\n<br />\n「先生‧‧‧先生。」一把女聲、一個影子，喺我面前出現。<br />\n<br />\n<br />\n咁快就有凡間嘅女仔搵上我？哈哈哈‧‧‧莫非我個樣對佢哋嚟講都唔差？<br />\n<br />\n<br />\n「嗯？」我抬起頭，望住眼前企住嘅少女。<br />\n<br />\n<br />\n佢留住中長嘅秀髮，輪廓分明，雖然稱唔上極品美女，但都不失為一位好女仔。<br />\n<br />\n<br />\n「請問咩事呢，小姐？」我擠出一個會心微笑嘅表情望住佢。<br />\n<br />\n<br />\n「拎去啊，天氣凍啊，買多件衫保暖。」佢將一張一百蚊紙放喺我面前，就轉身離開。<br />\n<br />\n<br />\n「下，係咪有咩誤會呢？」我拎起佢將一百蚊望住佢問。<br />\n<br />\n<br />\n「唔洗唔好意思嫁。」佢回眸對我淺笑，就離開。<br />\n<br />\n<br />\n唔明咩情況嘅我望望周圍，再望望自己件衫‧‧‧‧‧‧出事。<br />\n<br />\n<br />\n<br />\n<br />\n點解我會著住一件乞衣衫！！？求其變一套衫，都變套正常少少啊！我啲法力有冇廢到咁啊‧‧‧‧‧‧！"},{"pid":"f416e642c3e0af592176a26b532c0750ac475962","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T05:59:45.000Z","msg":"「哇‧‧‧哇‧‧‧‧‧‧鬼啊？！定神啊！！？」呢個時候，我先發現橋底另一邊，坐住一個真正嘅乞衣用好驚訝嘅表情望住我。<br />\n<br />\n<br />\n「你‧‧‧」我望住佢。<br />\n<br />\n<br />\n「我見到‧‧‧！啱啱我見到無啦啦有一下聖光，之後你就憑空出現喺到‧‧‧‧‧‧你係邊個啊‧‧‧！！」個乞衣睇起上嚟好驚。<br />\n<br />\n<br />\n我望望手上個一百蚊，行過去：「俾你啦，當啱啱我出現嘅事無發生過！」我將個女仔俾我個一百蚊俾咗佢。<br />\n<br />\n<br />\n「多‧‧‧多謝先‧‧‧‧‧‧咁你係‧‧‧」乞衣依然望住我。<br />\n<br />\n<br />\n「我？」我變番一套正常嘅衫俾自己，再答：「我係人。」<br />\n<br />\n<br />\n「‧‧‧」乞衣已經驚訝到講唔出嘢。<br />\n<br />\n<br />\n原本我已經準備走，不過都係嘆咗口氣，喺身上拎出一條樹枝出嚟：「做人做到底，俾埋你啦！」<br />\n<br />\n<br />\n「咩嚟‧‧‧」個乞衣接過枝羅漢樹樹枝。<br />\n<br />\n<br />\n「羅漢樹嘅樹枝，同出面嘅唔同，佢係喺天庭上生長咗過千萬年嘅樹枝，好有價值，好好生活落去啦～哥仔。」我拍下佢膊頭，就真正地離開橋底進行自己嘅比賽。"},{"pid":"c3f29304a1f969de47aa92b9c6337d66e5adf737","tid":403247,"uid":55233,"like":0,"dislike":0,"score":0,"citedBy":0,"replyTime":"2017-09-17T06:48:06.000Z","msg":"lm<img src=\"/assets/faces/normal/agree.gif\" class=\"hkgmoji\" />"},{"pid":"33438d4cc334cec61c6a4b80eecb1f5b0cca9dd5","tid":403247,"uid":128748,"like":1,"dislike":0,"score":1,"citedBy":0,"replyTime":"2017-09-17T07:09:56.000Z","msg":"睇嚟個乞衣會再出場<img src=\"/assets/faces/normal/like.gif\" class=\"hkgmoji\" />"},{"pid":"17626538d5ccc51fa0b2d02950c2ac9ea586a28d","tid":403247,"uid":144710,"like":0,"dislike":0,"score":0,"citedBy":0,"replyTime":"2017-09-17T07:12:00.000Z","msg":"留名<img src=\"/assets/faces/normal/good.gif\" class=\"hkgmoji\" />"},{"pid":"6876652cbb790df21eb8823a9f8e22cf3606e067","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T09:13:50.000Z","msg":"人山人海嘅街頭，好多人身邊都有自己嘅伴侶、朋友，孤身一人嘅我喺呢個聖誕節晚上顯得格外孤獨，人海之中我到底要點樣搵一個親吻嘅對象？<br />\n<br />\n<br />\n我走到海濱附近嘅時候，就遇到一位捧住「Free Kiss」字眼紙牌嘅女生，我望咗一望，有啲猶豫。<br />\n<br />\n<br />\n都係決定唔行過去。<br />\n<br />\n<br />\n因為比賽係要搵真愛再錫，就咁錫嘅話根本無意思，你話係咪？<br />\n<br />\n<br />\n「過嚟啦，Free Kiss呀！最後一位！」個位女生高呼。<br />\n<br />\n<br />\n但斷估唔到，潘宇馬上就喺我面前出現：「你搵獵物搵得太慢啦，寶尊星。」佢向上揚嘅邪惡嘴角，真係令我想一拳打落佢到。<br />\n<br />\n<br />\n說畢，佢就走去Free Kiss女生面前，說：「小姐，我可唔可以‧‧‧」<br />\n<br />\n<br />\n「可以啊‧‧‧‧‧‧」個女仔反而變得害羞。<br />\n<br />\n<br />\n「周街搵人錫，你同隻狗有乜分別？」望住潘宇，我嘆咗口氣。<br />\n<br />\n<br />\n「可唔可以拎你電話啊‧‧‧靚仔。」Free　Kiss完畢後，個女仔居然主動對潘宇問！<br />\n<br />\n<br />\n咩話！！？<br />\n<br />\n<br />\nFree Kiss唔係錫完就算啦咩，竟然仲有下文！？<br />\n<br />\n<br />\n此時，潘宇對我舉起一隻手指，示意‧‧‧‧‧‧已經完成一分？理論上，親吻過嘅話，應該已經有一分。"},{"pid":"2566ee34049139fc31063751d0056b206b4c47c1","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T09:28:24.000Z","msg":"睇嚟佢係附近我都應該搵唔到獵物，再行去附近睇下先‧‧‧<br />\n<br />\n<br />\n於是我乘住冷冷嘅海風，喺條街上行啊行、行啊行。我一路諗，我係咪應該求其問一個女仔拎電話再慢慢發展呢？<br />\n<br />\n<br />\n到底二十一世紀嘅人追女仔方法係點？由古代寫詩，去現今又到底係用咩方法‧‧‧‧‧‧<br />\n<br />\n<br />\n定係‧‧‧<br />\n<br />\n<br />\n周街捉住個阿婆嚟錫？我不自覺望住街邊一位清潔緊街道嘅阿婆，好快就摑自己一巴打消呢個恐怖嘅念頭。<br />\n<br />\n<br />\n<br />\n「呵欠‧‧‧」面對潘宇依種對手，我頹頹地求其坐喺公園。<br />\n<br />\n<br />\n聽日先算？漸漸地，我合上眼皮小作休息。<br />\n<br />\n‧‧‧<br />\n<br />\n<br />\n「喂，你咁快買咗啲衫褲嘅？」又係我第一次聽到個把女聲。<br />\n<br />\n<br />\n「又係你？」我立即打開眼睛，抬頭望住佢：「咁就啱啦，我有啲事想要搵一搵你幫手。」"},{"pid":"129bb8c2c65072b2288b8a5395d81be450840fab","tid":403247,"uid":82829,"like":7,"dislike":0,"score":7,"citedBy":0,"replyTime":"2017-09-17T09:37:46.000Z","msg":"原來棵樹真係你斬<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"1f812053c1af13fc63b33c7af0b5050d7868e1f3","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T09:42:26.000Z","msg":"「咩事啊？」佢著住簡潔嘅天藍牛仔褲，同T-shirt附加外套，睇落尚算骨緻。<br />\n<br />\n<br />\n「就係咁嘅，我想‧‧‧我想試下錫人，係咩感受‧‧‧‧‧‧？」我難以啟齒。<br />\n<br />\n<br />\n「吓‧‧‧痴‧‧‧‧‧‧痴線架你。」佢聲線平淡。<br />\n<br />\n<br />\n「你就當我係痴線啦，求其將個嘴貼落我個嘴到就收得工喇～」我指一指自己個嘴。<br />\n<br />\n<br />\n「傻的嗎，你擺到明搵人笨啦。」<br />\n<br />\n<br />\n「咁你可唔可以俾我搵一次笨先！」<br />\n<br />\n<br />\n「緊係唔得啦。」"},{"pid":"f9faf5a71b5e00bc830f626caecf6e66ee4f016f","tid":403247,"uid":33959,"like":0,"dislike":0,"score":0,"citedBy":0,"replyTime":"2017-09-17T10:16:46.000Z","msg":"lm<img src=\"/assets/faces/normal/agree.gif\" class=\"hkgmoji\" />"},{"pid":"aa853dedb2a33edbb5e2e7a556c594d7e3609980","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T19:03:48.000Z","msg":"多謝支持！"},{"pid":"79d84c5a6bbd52c7db5e15f704aa20eedebf732c","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T20:01:51.000Z","msg":"「咁無情趣嘅你。」<br />\n<br />\n<br />\n「痴線‧‧‧‧‧‧傻的嗎。」佢拋低呢一句，就帶住異光離開公園。<br />\n<br />\n<br />\n「呢個女仔‧‧‧有挑戰性。」我深深地點頭、望住佢遠去嘅背影：「好吸引。」<br />\n<br />\n<br />\n一於鎖定佢做第一個目標！<br />\n<br />\n<br />\n<br />\n如是者，我調查咗呢位女仔嘅背景資料。佢今年十七歲，讀緊觀塘某一間女校，最重要嘅係，戀愛經驗係零，挑戰性又再上一層樓。<br />\n<br />\n<br />\n調查完之後點啊？當然係接近佢日常生活嘅地方，聰明嘅我一早已經喺幾日之後，換咗一套西裝入去佢間學校見工。<br />\n<br />\n<br />\n校務處外。<br />\n<br />\n<br />\n「唔該，我係嚟見工。」我仲特登梳咗一個斯文人嘅油頭。<br />\n<br />\n<br />\n「你係‧‧‧‧‧‧寶尊星？」校務處姑娘問。<br />\n<br />\n<br />\n「係啊係啊。」我以簡潔嘅笑容回答。<br />\n<br />\n<br />\n同時間，呢間女校嘅學生經過校務個陣，我對佢哋展現善意嘅笑容，輕輕揮手，諗住事先打好下關係先，因為呢到準備會係我獵食場所。<br />\n<br />\n<br />\n不過我得到嘅回覆，似乎唔係太友善。<br />\n<br />\n<br />\n「哇‧‧‧走啊，走快啲‧‧‧‧‧‧有痴線佬。」班女學望一望我，就即刻低頭快步離開。"},{"pid":"e994d52b0929891cb6dfc058ea6c06c3e0eac0a8","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T20:10:27.000Z","msg":"「你可以入校長室。」校務處姑娘開門俾我。<br />\n<br />\n<br />\n我禮貌地點一點頭，就步入到校長室門外，敲一敲門：「May i come in？」<br />\n<br />\n<br />\n「Sure！」校長喺入面回應，原來係男人嚟。<br />\n<br />\n<br />\n一入去，係一間整潔、光線充足嘅校長室，而坐喺到嘅肥老男人，睇嚟就係呢間女校嘅校長。<br />\n<br />\n<br />\n「校長你好。」我伸手。<br />\n<br />\n<br />\n「你好，寶尊星先生。」佢握我手：「你係嚟見咩位？」<br />\n<br />\n<br />\n「哦，當然係老師。」我答。<br />\n<br />\n<br />\n「咁請你拎份CV我睇？」<br />\n<br />\n<br />\n哈，要我即刻變一份CV冇難道。<br />\n<br />\n<br />\n「俾你。」我拎出張啱啱一秒前變出嚟嘅CV俾佢。<br />\n<br />\n<br />\n「唔‧‧‧」校長凝望咗一陣，深思熟慮地說：「睇怕‧‧‧‧‧‧老師呢個位你擔當唔起‧‧‧」<br />\n<br />\n<br />\n「有問題！？」我伸個頭向前望。<br />\n<br />\n<br />\n「上面你嘅學歷係小學畢業‧‧‧‧‧‧我都幾難幫到你，我哋學做老師要求至少係大學以上學歷。」校長說。<br />\n<br />\n<br />\n仆街‧‧‧點會變咗一份得小學畢業嘅CV出嚟‧‧‧‧‧‧我太大意。<br />\n<br />\n<br />\n「一係咁啊，或者有個位好適合你。」校長提議。<br />\n<br />\n<br />\n「喔！？冇問題，我咩位都十分能幹嘅。」我拍拍心口。<br />\n<br />\n<br />\n「我哋學校呢家差一位校工‧‧‧‧‧‧」"},{"pid":"abd58c560ef3ef51d20fc6401d3390f3b711a26b","tid":403247,"uid":108329,"like":0,"dislike":0,"score":0,"citedBy":0,"replyTime":"2017-09-17T20:18:28.000Z","msg":"「呃‧‧‧‧‧‧都得嘅‧‧‧」唯有接受啦，別無他法。<br />\n<br />\n<br />\n突然，一陣超跑嘅引擎聲音喺學校外傳出，吸引到好多人嘅視線觀望過去，包括喺班課上緊堂嘅學生妹都一一行出去望一望到底咩事。<br />\n<br />\n<br />\n只見一位人兄，從超跑上面落車，一身筆直嘅西裝加上俊俏嘅外貌，滿含自信咁步入校園‧‧‧‧‧‧佢咪就係潘宇！？<br />\n<br />\n<br />\n「哇‧‧‧佢邊個嚟架‧‧‧好撚型仔啊‧‧‧‧‧‧」、「喂！！有靚仔啊，快啲出嚟望下！」、「佢係咪準備新嚟教書嘅阿Sir啊！？」<br />\n<br />\n<br />\n不出幾秒，學校走廊上已經有一堆發花痴嘅女仔討論住潘宇，最後，佢步入咗我都在場嘅校長室。<br />\n<br />\n<br />\n「李校長你好，我係潘宇，今日約咗嚟見工。」佢禮杉杉咁行入嚟講。<br />\n<br />\n<br />\n「你條仆街‧‧‧點解你都會喺到‧‧‧」我細聲、偷盯住身邊嘅潘宇。<br />\n<br />\n<br />\n佢低沉一笑：「你嚟得點解我唔嚟得‧‧‧？雖然賽果最終點都會係我贏，不過我當然想你輸都輸得樣衰啲，同我爭嘢？你未夠班。」<br />\n<br />\n<br />\n「你兩個吟吟沉沉‧‧‧‧‧‧識嘅？」校長疑問。<br />\n<br />\n<br />\n「唔識。」我哋兩個即刻答。<br />\n<br />\n<br />\n「好，潘先生，請你拎份CV嚟睇睇。」校長說。"},{"pid":"9e1c7a025a198b0b35cf8f54bdfb8d8f6339b92f","tid":403247,"uid":108329,"like":1,"dislike":0,"score":1,"citedBy":0,"replyTime":"2017-09-17T20:32:33.000Z","msg":"我亦留意到，潘宇跟我一樣偷偷地即刻變份CV出嚟：「校長，請過目。」<br />\n<br />\n<br />\n「唔‧‧‧」校長滿意地點點頭：「香港大學一級榮譽畢業、哈佛大學碩士學位，十分之優秀呢。」<br />\n<br />\n<br />\n「喔，都係盡自己努力同本份姐。」潘宇淡淡微笑，好假嘅笑容。<br />\n<br />\n<br />\n「歡迎你加入我哋學校。」校長主動向佢握手。<br />\n<br />\n<br />\n「嗯，多謝校長你俾機會我為教育出一分力。」潘宇答。<br />\n<br />\n<br />\n「‧‧‧」我簡直就好似唔存在咁！<br />\n<br />\n<br />\n「呃‧‧‧咳，寶尊星先生，都歡迎你加入校園。」校長對我點頭。<br />\n<br />\n<br />\n「嗯～多謝校長你俾機會我為清潔界付出一分力。」我答。<br />\n<br />\n<br />\n「如果無咩特別，一陣會分別有兩位同事帶你哋認識工作環境。」校長講完，就已經有一男一女職員行入嚟。<br />\n<br />\n<br />\n男嘅有啤酒肚，少少銀髮嘅阿叔，著住一套深藍嘅校工服：「校長～洗唔洗清潔垃圾桶～」<br />\n<br />\n<br />\n「喔，唔洗喇泉叔，幫我清理下佢。」校長接住我，知道自己用錯詞語之後即刻重講一次：「講錯‧‧‧！唔好意思，你教一教呢位新同事工作上嘅嘢啊。」<br />\n<br />\n<br />\n「係～」泉叔答。<br />\n<br />\n<br />\n至於女嘅，就帶咗潘宇去教員室，我哋就此分道揚鑣。<br />\n<br />\n<br />\n步出校務處後，我輕輕咁嘆咗口氣：「唉‧‧‧」<br />\n<br />\n<br />\n「做咩啊後生仔～咁後生嚟做校工？」泉叔一邊行一邊問：「有咩原因啊？」<br />\n<br />\n<br />\n「你唔明架喇～」我求其答。<br />\n<br />\n<br />\n「唔明～？咁後生入女校做校工仲唔係為女？」泉叔笑住講。<br />\n<br />\n<br />\n「都算係嘅～」我堂堂一位準神仙，如今竟要淪落到呢個地步。"},{"pid":"ce126901f11bfe4622db0fd140398a57fca4ec85","tid":403247,"uid":4260,"like":0,"dislike":0,"score":0,"citedBy":0,"replyTime":"2017-09-17T21:09:57.000Z","msg":"<blockquote>原來棵樹真係你斬<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /></blockquote><br />\n<img src=\"/assets/faces/normal/sosad.gif\" class=\"hkgmoji\" />"},{"pid":"36803440c54b6474807fdba81375e4264de455a0","tid":403247,"uid":60584,"like":0,"dislike":0,"score":0,"citedBy":0,"replyTime":"2017-10-25T17:37:05.000Z","msg":"<img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/clown.gif\" class=\"hkgmoji\" />"},{"pid":"b8704daf08d912d3ad3bbe1d790e0997794d0e1d","tid":403247,"uid":155238,"like":0,"dislike":1,"score":-1,"citedBy":0,"replyTime":"2018-01-22T12:09:42.000Z","msg":"作埋佢啦，好想睇寶尊星同潘宇重甜<img src=\"/assets/faces/lomoji/08.png\" class=\"hkgmoji\" />"}]}