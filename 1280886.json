{"tid":1280886,"cid":1,"subCid":0,"title":"唔應該再只係停留於各有各做既層次而係要唸辦法獲得埋對面支持","createTime":"2019-07-03T06:19:39.000Z","updateTime":"2019-07-03T06:19:39.000Z","uid":252312,"like":0,"dislike":1,"uniUserReply":1,"replies":[{"pid":"e5d454d98ab56d02244562b46088aa2080f59828","tid":1280886,"uid":252312,"like":0,"dislike":0,"score":0,"citedBy":0,"replyTime":"2019-07-03T06:19:39.000Z","msg":"戴定個頭盔先，我完全唔知道要點先可以達成呢件事。呢個post都絕對唔係分化同攻擊和理非而係講緊我呢排係現場同網上仲有同身邊朋友交流既時候見到既事。<br />\n    一直以尼我地都講緊兄弟爬山各自努力，和理非有和理非做，勇武派有勇武派衝，但呢排有係現場或者有追緊件事既都知道呢件事實際上跟本無發生到。係阿無錯係呢度既呼籲下基本上所有人都願意參與返和理非既遊行都停止左攻擊剩行無用呢件事因為我地理解實際上和平遊行對聚集民氣係需要的。呢樣野過左咁內追得貼既人應該都理解。<br />\n   但去到最大既問題係掉返轉最大既問題係和理非既一方事實上跟本就係同1416年一樣跟本就完全唔支持行動升級呢件事，有落場既都知道其實呢排都發生過好多勇武同和理非之間既小衝突，多次佔領馬路既時候都發生過前線既人想擴大佔領區域既時候被其他既行動者阻止甚至係搶走物資同攻擊行動派既人係鬼(唔止林卓廷果晚)。就算現場無受到攻擊但冷言冷語同埋勸退既場合都係好多，前日係現場即使好多人幫手但其實有好多人係幫手既同時又係現場不停散佈不如都係走既訊息，遊行果邊基本上無過尼既人都講緊勇武派既人係度破壞緊和平遊行既努力，網上就直情有好多人都直接屌衝擊人士，就算會講各有各做但之後都會流露一種想屌9你既味道或者留返一句半句。呢個對整體行動又好對軍心又好事實上有好大影響。<br />\n     睇到呢度可能好多人覺得我係搞緊分化同攻擊緊左膠，但我想講既絕對唔係呢樣野因為大家都知和理非會唔同意我地既行動就梗唔係既話2014年己經成功左。但我留意到最主要會講呢啲野或者攻擊我地既人其實都係啲所謂既首行族同過去幾年完全政治冷感既人，因為對佢地尼講佢地完全唔了解過去發生過啲咩事而如果唔係由連登開始留意既話(好多人都真係唔係而係由fb果邊開始)佢地都唔明點解會有各有各做呢個口號出現，佢地係真心覺得勇武既人破壞左200萬人既努力，你屌佢地咩行左廿年咩都爭取唔到佢地唔會明因為佢地啱啱至出尼行佢地好多人我都幾肯定連政黨同派別都唔識分，而屌得最勁既果班人都係呢班人因為佢地眼中唔明發生咩事就單純係覺得有班人太衝動甚至係鬼破壞左200萬人既努力。而呢個情況會咁樣出現我自己覺得最主要原因就因為我地自己懶將所有野擺曬係各有各做呢句口號上，係過去我地無論咩黨都好本土派勇武派一直都好努力地去宣揚行動既現念，原理同埋原因但係今次事件裏面因為我地明白咁做係會做成不必要既爭執而放棄左呢件事改成為各有各做，結果就係泛民既一方一直係佢地最擅長既地方做緊佢地既工作，而我地係呢一方面既工作係疏忽左。係尼緊政府應該準備大規模清算，未來應該都仲有大型行動同埋事實上係立法會事件後失左好多民心之後我地都應該係唔同既平台做返呢方面既工作，當然係係唔鬧交既情況下做，各有各做係係大家都知做緊咩既情況下做，但而家有好多新既人係仲係咩都未知需要大家既訊息。<br />\n<br />\n單純分享下自己意見又想聽下大家既唸法"}]}