{"tid":2120446,"cid":12,"subCid":0,"title":"[短編] 世界奇妙天才的故事s","createTime":"2020-07-22T16:47:27.000Z","updateTime":"2020-07-22T17:44:39.000Z","uid":6777,"like":0,"dislike":0,"uniUserReply":1,"replies":[{"pid":"5c4adc75ba261f35cca98d12d3d2cd6704988a56","tid":2120446,"uid":6777,"like":0,"dislike":0,"score":0,"citedBy":0,"replyTime":"2020-07-22T16:47:27.000Z","msg":"目錄<br />\n<br />\n1. 用火箭送信，幾個鐘就到啦<br />\n<br />\n2. 店長：將相同既產品擺埋一齊<br />\n<br />\n3. 人工，智能，汽水機<br />\n<br />\n4. 來自星星的社會觀察員<br />\n<br />\n5. 心理學家的偽善和地產經紀的誠實<br />\n<br />\n6. 結婚真係好幸福<br />\n<br />\n7. Miss Yan 日記"},{"pid":"5035c0d2fd28b2add66b74305d6bb15a4308c09b","tid":2120446,"uid":6777,"like":0,"dislike":0,"score":0,"citedBy":0,"replyTime":"2020-07-22T17:44:39.000Z","msg":"[故事一] 火箭送信<br />\n<br />\n故事發生係上世紀50年代初。當年蘇聯成功發射火箭上太空。<br />\n<br />\n火箭既速度應該係人類有史以來，任何野做得早快既速度。<br />\n<br />\n某日，有一位郵局局長就諗到：火箭咁快，如果用黎送信甚至包裹，咁咪唔洗幾個鍾就可以送到全球任何一個地方？！<br />\n<br />\n當然，佢都唔係蠢，佢知道，咁樣做，費用一定好貴。<br />\n<br />\n不過，世界上有咁多有錢人，相信點都有市場。<br />\n<br />\n於是，佢就聯絡波音，講佢既大計，同埋希望搵到投資者：<br />\n<br />\n你諗下，唔一定要做支上太空咁大既火箭，只要做個細d 既火箭，成本應該唔係咁高。<br />\n<br />\n我知道好多客人都有需要，尤其係d 投資者，如果佢地可以幾個鍾就收到投資文件，時差都十幾個鍾，咁佢地就可以搶先一步賺到笑！<br />\n<br />\n不得不佩服，呢位局長既諗法的確聰明。需要知道，當年即使係有電報，電話，但都唔可能將文件以短短幾個鍾送到世界既另一邊。即使係飛機，都要十幾個鍾，慢過時差。<br />\n<br />\n波音一位營業經理聽完之後，就覺得好有諗頭。仲話要即刻搵設計部商量，同埋搵投資者。<br />\n<br />\n局長眉開眼笑。開開心心番去，仲不斷同周圍既親友同事講佢既大計。<br />\n<br />\n過左兩個禮拜。波音真係搵到投資者！同埋問過技術人員，認為做一個大約幾米高既火箭，技術上係無問題。不過火箭帶既燃料就麻煩d, 要每過大約1000公里重新裝個新既。<br />\n<br />\n局長聽完，即刻靈機一觸：好簡單，每1000公里就降落，將郵倉放上另一支已經準備好既火箭，咁咪得囉！<br />\n<br />\n又真係比佢諗到，好野。<br />\n<br />\n如是者，波音同局長就展開長達幾年既研發同生產工作。而且製作認真，除左要研發高速同慳燃料既設計，仲要確保包裏同信件唔會有損壞。當然，一開始果陣只會接受投寄紙張信件同堅硬既包裏，例如金屬製品之類。<br />\n<br />\n經過幾年時間，第一支航天郵火箭終於做好了！<br />\n<br />\n由於係試驗階段，暫時未有大規模宣傳呢個劃時代既服務。只有小部分對服務有興趣既商家同投資者受邀率先使用呢個服務。<br />\n<br />\n當年，係1957年，7年既成果，就係今日驗證。<br />\n<br />\n試飛當日，天公造美，咩問題都無。試飛都好成功。<br />\n<br />\n每個人都歡天喜地，開香檳慶祝！<br />\n<br />\n接住落黎幾個禮拜再試飛左好多次。因為試飛全部都成功，所以佢地決定黎緊就會大規模宣傳呢個服務。<br />\n<br />\n聽日，10月5號，就係全球發佈既日子，局長難掩興奮既心情，完全訓唔著。咁唯有開電視睇下新聞：<br />\n<br />\n<br />\n以下係一節國際新聞報導。較早前，消息指出，蘇聯已經於當地時間10月4號成功發射一顆人造衞星上太空，圍繞地球軌道運作。消息一出，震驚全世界。有很多人認為，這只是蘇聯的詭計。若果成功，未來軍用及民用的通訊將會大大改變。屆時遠距離通訊並不需要依靠郵寄。將可透過人造衞星，只需數分鍾，即可傳送複雜的資料到世界任何地方。<br />\n<br />\n<br />\n局長聽完新聞既報導之後，一方面，佢o左嘴，幾分鍾？咩話？邊有可能！火箭都無咁快啦。另一方面，佢完全唔明咩係人造衞星，究竟點樣可以咁快傳送到資料：<br />\n<br />\n一定係假新聞！蘇聯佬每次都靠嚇！邊有可能！<br />\n<br />\n如是者，局長同自己內心交戰左好耐，天光了。<br />\n<br />\n既然都唔知咩料，一於做好而家既野先！無事既！政府都未公佈d 咩，要信政府！<br />\n<br />\n一如預測，航天郵火箭服務既發佈，同樣係吸引一班記者同富豪。<br />\n<br />\n個個都對局長既創新服務讚歎不已。<br />\n<br />\n接住落黎既幾個禮拜，新服務已經接到過千訂單。局長佢地都加緊量產火箭配合服務。<br />\n<br />\n<br />\n點知有一日，美國政府宣佈，幾個月後就會發射人造衞星上太空。呢一刻，局長終於明白，原來呢樣野係真既。<br />\n<br />\n佢呢一刻先感覺到，今次真係玩完了，因為人造衞星根本唔係傳送實物，係傳送資訊。以後仲可以現場直播。<br />\n<br />\n「點解，點解無人話比我聽，原來，係唔一定要郵寄」<br />\n<br />\n最終，航天郵火箭服務只係開始左短短幾個月，就被人唾棄。<br />\n<br />\n其實，局長既諗法唔一定係無用。試諗下，只要做好穩定性，如果用黎送外賣既話，新鮮既食物就可以幾個鐘內供應全球富豪。<img src=\"/assets/faces/normal/angel.gif\" class=\"hkgmoji\" />"}]}