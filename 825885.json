{"tid":825885,"cid":5,"subCid":0,"title":"[買贏国樓] 大棋局：中國產權可圈可點","createTime":"2018-09-18T00:48:43.000Z","updateTime":"2018-09-20T12:51:37.000Z","uid":141151,"like":1,"dislike":0,"uniUserReply":2,"replies":[{"pid":"ddc48b013a6b01dbfca8d4e31c4a11fea3990862","tid":825885,"uid":141151,"like":0,"dislike":0,"score":0,"citedBy":0,"replyTime":"2018-09-18T00:48:43.000Z","msg":"大棋局：中國產權可圈可點<br />\n<br />\n<a href=\"http://s.nextmedia.com/apple/a.php?i=20180918&amp;sec_id=15307&amp;s=0&amp;a=20502300\" data-sr-url=\"https://r.lihkg.com/link?u=http%3A%2F%2Fs.nextmedia.com%2Fapple%2Fa.php%3Fi%3D20180918%26sec_id%3D15307%26s%3D0%26a%3D20502300&d=in88Pmjn3G1wA9FuzEv35AHZiNw4JStbf0cW9gpNrZc%3D&h=cfd1694a\" data-ef-url=\"https://embed.lih.kg/frame?u=http%3A%2F%2Fs.nextmedia.com%2Fapple%2Fa.php%3Fi%3D20180918%26sec_id%3D15307%26s%3D0%26a%3D20502300&h=28e72a78\" data-auto-link target=\"_blank\">http://s.nextmedia.com/apple/a.php?i=20180918&amp;sec_id=15307&amp;s=0&amp;a=20502300</a><br />\n<br />\n內地輿論再次熱議公有制定私有制問題，這一點，同貿易戰有重大關連。共產黨建政後實行計劃經濟，所有嘢收歸國有，然後再派畀你，為之公有制。以前內地人唔使搵工，畢業後政府會安排你去唔同單位。玩咗幾十年發覺唔對路，於是鄧小平改革開放，釋放生產力。但中國係社會主義國家，唔好意思話自己改玩資本主義，就度個新名叫有中國特色的社會主義，即保留公有制，容許部份私有制。<br />\n<br />\n<span style=\"color: red;\">咁玩法經濟上行時冇事，經濟下行，個個都知道要市場化先可以刺激經濟，而市場化必然係私有制。如果冇貿易戰，中國尚可以閂埋門自己趑趄躊躇；發生貿易戰就唔可以再拖，外資已準備打入嚟。簡單比喻，若外資銀行可以隨意在中國開檔擴張，內銀唔知有幾多間要摺埋，因冇人會用落後服務。</span><br />\n<br />\n貿易戰旨在撬開中國缺口，讓外資更自由、更大規模地進出中國。當外資可以大規模進場時，產權，就刺中了上述制度。特朗普選擇這個時候打貿易戰恐怕並非巧合，適逢中國處於第二次改革的十字路口，若外資能此時入場，將可買起、掌握相當多重要產業。中國如果企硬，一旦經濟爆煲，屆時再侷住開放只會更賤價。<br />\n<br />\n難分公有制或私有制<br />\n<br />\n面對如此形勢，輿論再度熱議中國應該行公有制定私有制。被外界稱為劉鶴副手的全國政協經濟委員會副主任楊偉民提出，唔好糾纏於公有制定私有制，應該淡化所有權，強化產權。乜嘢意思？用香港樓市為例，一講你就明。香港買樓係leasehold，你可以自住、放租、轉讓、抵押，但塊地唔關你事。地契有年限，到期業主需要續租，要唔要補地價到時先知。即業主只係二房東，只係向政府租層樓返嚟，點用隨你。業主有產權，但並無真正的所有權。不同於freehold，freehold係你買咗塊地，塊地就屬於你，沒有年限問題。<br />\n<br />\n楊偉民所提出的，主要針對農村土地改革，及國資委對國企放權等問題。然而上述概念假如用喺其他地方，例如企業股權上，會點樣？新自由主義、華盛頓共識的歷史教訓，令中國對開放門戶有顧忌。想保證資產緊握在手，又得到市場化好處，產權問題可圈可點。<br />\n<br />\n內地樓市早已實行，業主控制了產權，不代表擁有土地。表面上你有產權，好似私有制，但你冇真正擁有該資產，其實係公有制。就好似《國產零零漆》橋段，表面上你以為佢係隻鞋，其實佢係風筒，問你死未。<br />\n<br />\nMr. Tregunter"},{"pid":"ad7e6f7f952a7afbd64983bc09019d3dfe661f32","tid":825885,"uid":42340,"like":1,"dislike":0,"score":1,"citedBy":0,"replyTime":"2018-09-18T00:51:38.000Z","msg":"發覺好多人唔識用可圈可點<img src=\"/assets/faces/dog/hehe.gif\" class=\"hkgmoji\" />"},{"pid":"f3cd9b71a59f883ce0d9ecb1c8279975d5415983","tid":825885,"uid":141151,"like":0,"dislike":0,"score":0,"citedBy":0,"replyTime":"2018-09-20T12:51:37.000Z","msg":"<img src=\"/assets/faces/normal/agree.gif\" class=\"hkgmoji\" />"}]}