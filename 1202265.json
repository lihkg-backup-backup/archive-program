{"tid":1202265,"cid":33,"subCid":0,"title":"要靠自己。唔好幻想會有外國幫手。","createTime":"2019-06-11T08:38:45.000Z","updateTime":"2019-06-11T08:38:45.000Z","uid":48524,"like":1,"dislike":0,"uniUserReply":1,"replies":[{"pid":"5167eecde337ca39f23cbbe8422c3454f686f759","tid":1202265,"uid":48524,"like":0,"dislike":0,"score":0,"citedBy":0,"replyTime":"2019-06-11T08:38:45.000Z","msg":"1) 國際形勢 - 雖然近日有多國政府相繼對反送中條例表示密切關注，有甚者更指會對港府及中國政府施壓，反對條例強推出台，但我哋香港人絕對唔應該對外在勢力有任何期望。今時今日，香港人只能自救。<br />\n<br />\n        就以美國國務院喺11/6 發嘅聲明為例，華府已經開到聲一但條例通過，或會取消香港關係法，獨立關稅區亦可能會不保。當失去呢兩樣嘢，香港喺經濟上嘅國際獨特性可以話係蕩然無存，外國企業絕對有可能喺幾年內撤出香港。<br />\n<br />\n        你可能會覺得華府嘅聲明會幫到香港，中共會因為咁而收返條例，我可以同你講絕對唔會，死因係在於香港對美國根本冇價值。<br />\n<br />\n        喺中美貿易戰下，條例一但通過對美國嚟講係利大於弊，因為佢哋仲有台灣作為反共基地。撤出香港後，西方自由世界嘅資源就會遷至台灣，一個更加安全而有主權既地方。而且目前台灣綠營處於捱打階段，急需搵缺口突圍2020年總統大選，「恐共」就係其中一張牌，香港一國兩制嘅毀滅將會成為台灣綠營反攻藍營嘅機會。 所以對美國同台灣嚟講，香港只係佢哋對抗中國嘅磨心。所以香港人，真係唔好有任何幻想，要贏只可以靠我哋自己。<br />\n<br />\n2) 至於今晚出定聽日出 ? 究竟12號會唔會一口氣過哂2,3讀，定會拖到下星期 ? 我可以話你知答案係 <span style=\"font-size: x-large;\"><strong>「今晚出」 , 而「12號會表決」</strong></span>。<br />\n    你點知? 我唔知，但我會有答案係因為依個我既選擇。去到依個時間唔係仲要估下嘩，幾多機會率都好，12號你頂唔到就咩野都唔洗講啦，而且唔通又要等你議會內外抗議，之後通過左先知今次仆街啦，再行動咁樣?? <br />\n     再等完五年之後又五年，回哂塘之後打份牛工，到時再後悔，先黎話早知今日 ? 雖然我都唔明點解次次都係立法會，佢棟牆亦愈起愈高愈硬，但，香港人，搵一次，一齊入到去，好嗎 ?"}]}