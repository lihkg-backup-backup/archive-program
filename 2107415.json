{"tid":2107415,"cid":33,"subCid":0,"title":"鄺頌晴初選前已經講：咁何桂藍唔係做一個激進勢力架啦喎，何桂藍係要攞泛民票！","createTime":"2020-07-14T00:52:18.000Z","updateTime":"2020-07-14T01:59:35.000Z","uid":268836,"like":13,"dislike":3,"uniUserReply":5,"replies":[{"pid":"77be482c1b2e5082cfef482d6b4706628957ce05","tid":2107415,"uid":268836,"like":0,"dislike":0,"score":0,"citedBy":0,"replyTime":"2020-07-14T00:52:18.000Z","msg":"【TLDR: 同何桂藍跳崖，好值得。】<br />\n<br />\n幾年前誓神劈願講過唔想做選舉，因為畀上一屆嚇怕咗，但今年都係一個唔覺意，返咗嚟幫手。好多人都問我過我，點解有「本土派」唔幫，走去幫何桂藍，值得咩？言下之意就係，藍唔值得幫因為佢唔係本土派，甚至黐埋眾志到係「新泛民」。去到而家大家嘅質疑變咗，「藍咪OMDB2.0? 佢同劉小麗無分別你仲幫佢?」响我應承藍返香港幫手嘅時候，考慮嘅嘢唔係佢係唔係咩名門正派出身，我之所以願意落水係因為呢條女好執著，執著到我覺得佢無可能變成一個政棍。<br />\n<br />\n何桂藍係一個有Integrity嘅人。有integrity嘅人唔多，而佢好執著，有呢種執著嘅人唔會差得去邊。<br />\n<br />\n我哋第一次討論選舉嘅時候，係Amsterdem，出席完一個forum之後約咗佢食晏。當時我自己都考慮緊要唔要參選，藍係非常支持，仲不停說我落水不停幫我心理輔導。我哋仲討論咗個運動嘅好多嘢，我記得當時藍好肉緊，話好想快啲返香港快啲親眼見住個運動繼續推進。然後佢送咗我去搭火車返德國。 最尾我基於好多考慮決定唔會參與選舉。藍當時話好可惜，同一時間佢自己都响度時候到底佢自己到底係咪應該可以做到比一個記錄者嘅身份更加多嘅事，同佢text嘅時候，真係可以感受到佢個種執著同肉緊，好想件事好，好唔想見到件事散。<br />\n<br />\n第二次再同藍討論選舉，係響我屋企。喺好凍嘅天氣下，藍著住一件短袖tee shirt一件薄外套帶著個蛋糕同一支啤酒出現响我屋企門口，佢都未坐低我哋已經開始hard core嘅政治討論，一直傾到3,4點。老實講，嗰晚其實好chur，聽著佢好興高采烈地講覺得今次選舉可以deliver到比「跑馬仔」更加多嘅嘢，可以帶到新嘅想像人哋，可以武器化個立法會收個政府皮。如果要類比藍個種熱情嘅話。我會話佢好似一個數學狂對於數學個種熱愛同偏執，係去到你同佢相處嘅時候有少少odd嘅果種感覺。佢講嘅時候，真係眉飛色舞，佢話「嗱如果我真係去，咁我係想收到啲老屎忽皮架嘛，咁之後其他人咪有空間囉。我唔係想我自己一個入去呀，係要有其他人一齊入去先得架。」我話，「<span class=\"red\"><strong>咁你唔係做一個激進勢力架啦喎，你係要攞泛民票，好難搞喎，點sell你as a product啊</strong></span>」佢就畀咗個好有信心嘅眼神我，「得架啦，做到架，有你哋丫嘛」，然後豪氣地飲埋最後一啖啤酒。<br />\n<br />\n去到半夜，我哋討論到如果佢落水，係出於啲咩落水。我話，落水好辛苦架，你仲要畀人評頭品足，我真係搞唔掂，我先決定唔做。 佢醉醉地咁話「立場姐姐呢個光環，其實唔係我，係因為呢場係一場無名者嘅運動，先會去咗我度，唔係我架。我唔想要，想還返出去，好似黃之鋒咁講，光環係用來燒架」。佢問我有冇睇《地厚天高》，入面梁頌恆講左個比喻，就係每一個出嚟嘅人其實都係砌緊條路嘅每一舊磚，砌完就要跳落海，會死。藍話「我準備好架喇，而且如果你肯，同你一齊跳，死而無憾添呀。」"},{"pid":"054b3295c0f651d93373aeac7267af76a18b0d9e","tid":2107415,"uid":268836,"like":2,"dislike":1,"score":1,"citedBy":0,"replyTime":"2020-07-14T00:53:30.000Z","msg":"個一刻，我好肯定，佢唔係貪圖10萬，唔係貪圖做「何尊貴」。佢係真係諗住跳崖架。我好感動。我自己有考慮過參選，而我因為害怕要面對壓力所以決定唔去「跳崖」，而藍係近乎「唔撚驚啦屌」咁樣衝出去，仲回過頭嚟同我講，「唏～你未決定到出嚟即係要你跳崖嘅時間未到囉，等我死先啦。得架喇，遲早輪到你跳。」<br />\n<br />\n所以我落咗水。<br />\n<br />\n我好珍惜何桂藍呢一個朋友，唔想佢一個人去孤伶伶跳崖。因為呢個買咗蛋糕同雪糕畀我嘅人，係少數可以同我傾通宵，同我討論政治嘅人。我想盡我能力去幫佢。<br />\n<br />\n雖然對住佢耐唔耐都有啲仰天長嘯嘅衝動，覺得點解下下佢都要尋根究底到一個無人想知道嘅點，又成日半夜展開哲學討論，(大佬我阿婆體質真係要訓覺架... )一日未有答案會到唔會放過大家，但正正係佢執著得咁chur咁可怕，我更加相信佢唔會變成OMDB，佢只會繼續係執著到近乎麻煩嘅何桂藍。<br />\n<br />\n同呢個痴線人跳崖，再淆都心甘命抵呀。"},{"pid":"fa50ad35f8895540dfd71f9fa53dd6b88182d72a","tid":2107415,"uid":24887,"like":0,"dislike":0,"score":0,"citedBy":0,"replyTime":"2020-07-14T00:58:54.000Z","msg":"推"},{"pid":"2d9fef8bfcd7968ff3152a2db4d53078abb671cf","tid":2107415,"uid":69916,"like":0,"dislike":0,"score":0,"citedBy":0,"replyTime":"2020-07-14T01:08:16.000Z","msg":"Push"},{"pid":"ca41c908228729ab30e599421b724ae78594456b","tid":2107415,"uid":70063,"like":0,"dislike":0,"score":0,"citedBy":0,"replyTime":"2020-07-14T01:52:42.000Z","msg":"<a href=\"https://m.facebook.com/story.php?story_fbid=10158314103267777&amp;id=755267776\" data-sr-url=\"https://r.lihkg.com/link?u=https%3A%2F%2Fm.facebook.com%2Fstory.php%3Fstory_fbid%3D10158314103267777%26id%3D755267776&d=nqzd6QM3TLyrPp4uhCfCn66fvQnHzZYMiebojCBKDlo%3D&h=7bbde04f\" data-auto-link target=\"_blank\">https://m.facebook.com/story.php?story_fbid=10158314103267777&amp;id=755267776</a>"},{"pid":"a4b76dbb42a223d3434f779ede3e04ed57e32099","tid":2107415,"uid":333199,"like":1,"dislike":0,"score":1,"citedBy":0,"replyTime":"2020-07-14T01:59:35.000Z","msg":"HMMMMMM"}]}