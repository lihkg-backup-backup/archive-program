{"tid":2056869,"cid":5,"subCid":10,"title":"隔牆有耳：YouTube頻道影片被消失  老蕭燈死自己？ - 李八方","createTime":"2020-06-09T04:07:03.000Z","updateTime":"2020-06-09T04:07:03.000Z","uid":25558,"like":0,"dislike":0,"uniUserReply":1,"replies":[{"pid":"cdf32ce95a80a254e7481e50f0717591d98a0d3c","tid":2056869,"uid":25558,"like":0,"dislike":0,"score":0,"citedBy":0,"replyTime":"2020-06-09T04:07:03.000Z","msg":"<a href=\"https://hk.news.appledaily.com/local/20200609/JONNGHO6RGMQASJKV3ISBEOJRU/\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2F20200609%2FJONNGHO6RGMQASJKV3ISBEOJRU%2F&d=N73AYdKZ8ITSJgwUZ5%2B19kYzBSotcsoJ75UENuGtOl4%3D&h=651dd57f\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2F20200609%2FJONNGHO6RGMQASJKV3ISBEOJRU%2F&h=13f68f4f\" target=\"_blank\">https://hk.news.appledaily.com/local/20200609/JONNGHO6RGMQASJKV3ISBEOJRU/</a><br />\n<br />\n隔牆有耳：YouTube頻道影片被消失 <br />\n老蕭燈死自己？ - 李八方<br />\n<br />\n<img src=\"https://cloudfront-ap-northeast-1.images.arcpublishing.com/appledaily/U2K6ASPKYXBGY2ER3VYH25PMIY.gif\" data-thumbnail-src=\"https://i.lih.kg/thumbnail?u=https%3A%2F%2Fcloudfront-ap-northeast-1.images.arcpublishing.com%2Fappledaily%2FU2K6ASPKYXBGY2ER3VYH25PMIY.gif&h=616be000&s={SIZE}\" /><br />\n<br />\n香港咁多KOL之中，蕭若元算係數一數二，雖然網民成日恥笑佢係「燈神」，但笑還笑，一樣繼續睇，點知老蕭嘅YouTube頻道入面嘅片，噚日忽然被消失或未能播放，引起網民恐慌，有人擔心老蕭係咪被滅聲、亦有人開玩笑話佢係咪燈死埋自己？好彩最後證明只係虛驚，「燈神」暫時都冇事。<br />\n<br />\n蕭若元早前已移居台灣，佢一直有將《蕭氏新聞台》、《退休蕭析》等節目上載到YouTube頻道，八方噚晚8點再進入「memehongkong」的YouTube頻道，主頁同影片一欄都顯示沒有影片，至於播放清單仍有影片，但當播放時就顯示「video unavailable」，未能成功播放。<br />\n<br />\n<br />\n網站稱行政錯誤 修復五日<br />\n<br />\n<br />\n網民發現頻道入面影片被消失或未能播放，自然心驚喇，八方打電話搵到蕭生，佢話噚日下午兩點左右發現其YouTube頻道全部影片被消失，佢引述YouTube最初同佢講，話頻道遭黑客入侵，但之後YouTube又打畀佢，話只係行政錯誤，同政治事件無關，正進行緊急修復，又話修復工程需時五日，蕭生話佢都唔明點解要五日咁耐。<br />\n<br />\n至於蕭生自己覺得因乜解究YouTube頻道被搞？佢就話唔估計原因，佢亦唔敢講，叫大家自己判斷，又話事件唔會影響佢拍片論政，暫時會將影片上載至facebook。<br />\n<br />\n李八方"}]}