{"tid":1220269,"cid":1,"subCid":0,"title":"一個身在北京嘅學生自白","createTime":"2019-06-14T03:29:40.000Z","updateTime":"2019-06-14T03:29:40.000Z","uid":173513,"like":2,"dislike":2,"uniUserReply":1,"replies":[{"pid":"ff52a68ab08713010d1b8298bc8c23e5218a0331","tid":1220269,"uid":173513,"like":0,"dislike":0,"score":0,"citedBy":0,"replyTime":"2019-06-14T03:29:40.000Z","msg":"我係一個正喺北京交流嘅香港大學生，望住香港嘅新聞，有一種無力感湧出<img src=\"/assets/faces/normal/frown.gif\" class=\"hkgmoji\" /><br />\n<br />\n6月9遊行當日，我喺北京市郊，出嚟嘅時候搭咗架白牌車。司機知道我哋喺香港嚟，即刻同我哋講要守住香港嘅自由。其實佢並唔知香港反送中哩件事，佢應該係講緊守住六四真相。<br />\n<br />\n喺地鐵上，見到遊行嘅相同報導，我感動到喊咗出嚟。之後我返咗市區，諗住喺天安門拎反送中海報影相聲援大家，但一過完安檢，公安見到我哋係港澳居民，即刻跟住我哋。覺得好不安，於是我哋即刻離開咗。但直到哩刻，我依然天真以為103萬人可以令到政府退讓<img src=\"/assets/faces/normal/chicken.gif\" class=\"hkgmoji\" /><br />\n<br />\n11點遊行完結，我哋超有效率嘅政府秒出新聞稿<img src=\"/assets/faces/normal/clown.gif\" class=\"hkgmoji\" />照上二讀，政府嘅回應完全係挑釁！<br />\n<br />\n冇錯，我曾經相信和理非嘅抗爭手段，我曾經以為散步唱歌可以感化當權者<br />\n<br />\n我認真諗咗一晚，覺得今次唔同。五年前嗰次，係我哋爭取我哋想要嘅嘢；今次，係政府暴力奪去我哋原本擁有嘅嘢！只有以武抗暴嘅選擇！<br />\n<br />\n但我無能，我喺香港最危難嘅時候，離開咗大家。每日只可以睇住直播，望住連登喊。<br />\n<br />\n喺哩度，我搭地鐵睇facebook、ig要環視四周，擔心有人見到我睇緊嘅新聞；喺哩度，同朋友傾計要環視四周，擔心隔牆有耳。點解反送中？就係唔想將哩種恐懼帶返香港<img src=\"/assets/faces/normal/sosad.gif\" class=\"hkgmoji\" /><br />\n<br />\n喺北京，同一啲內地大學生傾計，發現佢哋乜都知，甚至比起好多香港人知得更多。佢哋都話唔明白點解政府可以背住民意行事，更加唔明香港警察嘅低劣行為。<br />\n<br />\n佢哋話喺佢哋嘅教育中，佢哋知道好多嘢，只要有獨立思維，就冇可能相信共產黨嗰套史觀。但係即使知道，佢哋只可以透過等待，去俾時間政權改變。但香港珍貴嘅地方，就係我哋識得去爭取，去捍衛。<br />\n<br />\n等我返到香港之後，可能已經失去咗我哋珍視嘅嘢，可能我哋會習慣，但係如果哩一刻都唔爆發，以後我哋再冇爭取嘅機會，再冇捍衛嘅機會。<br />\n<br />\n我同內地學生講：因為爭取咗，哪怕係以卵擊石，我哋都有一線生機。唔爭取，就坐以待斃。<br />\n<br />\n我好慚愧唔能夠同大家一齊作戰，我好慚愧身在遠方。<br />\n香港人要加油，香港人要撐住！好感激大家嘅付出！"}]}