{"tid":1022025,"cid":1,"subCid":0,"title":"Bio 2 大陸被禁, 隱身變《我在警局上班的第一天》及其他超正新名！","createTime":"2019-02-14T16:11:32.000Z","updateTime":"2019-02-14T16:11:32.000Z","uid":167832,"like":0,"dislike":0,"uniUserReply":1,"replies":[{"pid":"b810ef542e8184e43a41877f389dc2a1fad0ba50","tid":1022025,"uid":167832,"like":0,"dislike":0,"score":0,"citedBy":0,"replyTime":"2019-02-14T16:11:32.000Z","msg":"笑死人<br />\n<br />\n<a href=\"https://m.uwants.com/index.php?action=thread&amp;tid=19902290\" data-sr-url=\"https://r.lihkg.com/link?u=https%3A%2F%2Fm.uwants.com%2Findex.php%3Faction%3Dthread%26tid%3D19902290&d=rje4l1xmTn6y9o%2BHBfPaf%2FxvqPrKL%2FWP0%2BN3ppmbOOw%3D&h=d637f3a8\" data-auto-link target=\"_blank\">https://m.uwants.com/index.php?action=thread&amp;tid=19902290</a><br />\n<br />\n近期最熱遊戲一定係《生化危機 2》重製，喺香港想玩好容易，各平台實體版、下載版任揀。不過喺大陸就唔係咁簡單...當局對遊戲審查越來越嚴，Bio 2 重製就因為畫面過於血腥而被禁。大部分舖頭，包括淘寶店都唔敢名正言順咁賣呢隻 game，但係就諗到另一個方法：改名！<br />\n<br />\n<br />\n<br />\n想喺大陸揾到 Bio 2 唔可以直接用《生化危機》、《惡靈古堡》、《Resident Evil》、《Biohazard》等官方名字，而係要用《我在警局上班的第一天》。因為男主角 Leon 係新上任警察，第一日返工就遇上 Raccoon City 喪屍事件。<br />\n<br />\n另一個名係《炒冷飯 2》，因為好多網民都諷刺廠商成日重製炒冷飯。其他名包括《小小惡夢2》：小小惡夢係另一隻遊戲但其實未有第二集，純粹攞個意思。其他名仲有《卡普空大作》 (卡普空 = Capcom)、《重製2》等等。<br />\n<br />\n<br />\n<br />\n除左作新名，就連遊戲封面都唔可以用返原本。除左純文字仲有手繪圖、直接用《Plants vs Zombies》喪屍。甚至有張用《這個殺手不太冷》主角，因為佢叫 Leon。<br />\n<br />\n<br />\n<br />\n其實 Bio 2 都唔係第一隻要隱身嘅遊戲，例如之前 Battlefield 4 被禁，坊間就改名為《男友風雲 4》。Diablo 3 就變成《Demon Buddy》及《大菠蘿 3》(因為讀音接近 Diablo)，真係幾有創意！"}]}