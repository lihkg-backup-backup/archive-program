{"tid":1822579,"cid":5,"subCid":0,"title":"諸葛孔明翻生會點睇？","createTime":"2020-01-13T05:00:42.000Z","updateTime":"2020-01-13T06:20:33.000Z","uid":271365,"like":1,"dislike":2,"uniUserReply":5,"replies":[{"pid":"a8d6990c2b7426ca23246c5b53c6f82ab573a75c","tid":1822579,"uid":271365,"like":0,"dislike":0,"score":0,"citedBy":0,"replyTime":"2020-01-13T05:00:42.000Z","msg":"三國故事入面，有一個叫「草船借箭」<br />\n大概係話孔明為咗應付周瑜要求响短時間入面造大批箭嘅命令<br />\n於是出蠱惑招虛攻敵人曹操大軍<br />\n用廿條草船引曹軍<br />\n曹軍不虞有詐<br />\n瘋狂發箭射向草船<br />\n結果孔明呢一役不費一兵一卒（唔計開草船嘅人嘅話）<br />\n成功收集咗大量箭<br />\n<br />\n呢個故事<br />\n我自己嘅領略係<br />\n孔明聰明之處在於靈活、不拘泥於教條、原則<br />\n<br />\n如果時光回到孔明接到周瑜軍令之時<br />\n有人同孔明講：我地呢邊無能力响咁短時間內造到周瑜要嘅箭<br />\n劉備响旁邊聽到，叻唔切咁話：<br />\n魏國有好多民間兵工廠<br />\n不如去幫襯佢地買箭交差，好唔好？<br />\n成日紅都面晒嘅關公聽到<br />\n即刻上晒身破口大罵：屌，老大，你有無搞錯，我地同曹操勢不兩立，你仲走去俾錢佢嘅兵工廠賺？等佢地又可以交多啲軍餉？你唔係咁無腦吓哇？<br />\n黑面神張飛亦加把咀講：咪係囉，老大，我地真係買箭，都應該幫襯返漢邦嘅兵工廠先啦⋯雖然而家佢地接單接唔停，應付唔切，而且質素又參差⋯<br />\n劉備聽完，又覺得兩個細佬講得幾啱，但係就解決唔到當前嘅難關。三條友你一言我一語，嗌到聲都拆埋⋯<br />\n呢個時候孔明撥住佢地鵝毛扇<br />\n慢條斯理咁話：三位大佬，少安無譟<br />\n我有條妙計「草船借箭」，唔使俾錢曹操陣營賺嘅，而且仲可以不出分亮就賺佢廿萬枝箭<br />\n（下刪千字關於孔明嘅講解）<br />\n<br />\n一直紅面嘅關老二，雖然平時無乜出聲，今次都忍唔住開口問孔明：<br />\n先生，我唔明喎。我地同曹操打生打死，就算我地唔係幫襯魏國兵工廠，無俾錢佢地賺，但係曹軍俾我地呃晒啲箭之後，都係會搵返魏國兵工廠造箭，咁佢地兵工廠咪一直有工開，搵到錢同交軍餉俾曹操囉？<br />\n孔明就繼續優哉悠哉撥住鵝毛扇，啜咗淡清茶然後話：<br />\n二哥你一直太過正直，腦筋唔識得轉彎。借箭若然成功，第一，當然係頂住咗周瑜打壓我地嘅無理要求先啦，但同時，亦都係削弱咗曹軍嘅能力，至少佢地無咁快可以補充返啲箭，對我地有利而無害。至於你話幫咗魏國兵工廠，令佢地繼續有工開有錢搵，咁都係嘅，但係佢地要幫曹軍造大量箭，我估搵唔到幾多公帑嘅啫，仲可能隨時要蝕住造⋯咁同時佢地要應付曹軍嘅柯打，自然唔可能接太多街客，咁搵到真銀嘅機會就又少咗，話唔定隨時入不敷支，好快執笠都唔定呢。如果啲民間兵工廠真係執笠，咁曹軍結果咪又係無人交軍餉、無人供應軍備，強軍最終都會變弱族啦⋯<br />\n<br />\n劉關張三兄弟，聽完諸葛亮講之後結果點諗，我就唔知啦⋯<br />\n<br />\n其實呢幾日睇到有篇蘋果畢明專欄（ <a href=\"http://tiny.cc/5agmiz\" data-sr-url=\"https://r.lihkg.com/link?u=http%3A%2F%2Ftiny.cc%2F5agmiz&d=EP%2BJfZZVzGvO4DQPpGaiyKP8PJJZD286lWcuKEclkJo%3D&h=64045978\" data-auto-link target=\"_blank\">http://tiny.cc/5agmiz</a> ）講到點解仲有公關公司幫特衰政府製作廣告⋯<br />\n利申：我幾鐘意睇畢明寫嘢<br />\n但係對賺政府錢，我就有啲唔同諗法<br />\n我有啲朋友都係開公司做「廣告製作」嘅<br />\n有日吹開水，佢地話都有接政府廣告單（講嘅時候面上有啲老尶，因為佢地知我都幾黃）<br />\n咁我就同佢地話：好喎，呢個時候，有機會梗係要搶政府job，賺政府錢啦（我呢班朋友都黃，一樣有幫黃陣營做嘢）<br />\n我話，你地唔好覺得賺政府錢唔好意思，會對唔住黃陣營喎<br />\n因為你地搶到政府job，即係話政府錢少咗流入藍陣營嘅機會<br />\n咁變相即係做緊啲削弱藍色經濟圈嘅實事，有乜唔好意思喎<br />\n而且你地大可以用賺到嘅政府錢拉上補下<br />\n例如有黃陣營嘅公司搵你地拍嘢，到時收平啲咪得囉，係咪⋯<br />\n咁當然，我都唔贊成你地俾錢啲藍公司租器材、搵演員、造道具啦<br />\n記住重點係：賺政府、賺藍營錢係好事，俾錢藍營賺就唔好啦<br />\n<br />\n後記：有巴打話唔好交稅俾政府<br />\n我想提醒一句<br />\n政府好似係可以直接同無交稅嘅人嘅僱主講<br />\n直接由你嘅薪水扣起欠稅<br />\n亦可以要求銀行凍結你個戶口（當然你無戶口係另一回事）、唔准你出境等等<br />\n仲有係，遲交稅係要罰附加稅嘅，即係你隨時會俾多咗錢俾政府<br />\n（相反，之前有巴打提議分開少額交稅嘅做法，令到庫房蝕俾銀行果一招，真係可以減少政府收入）（利申：已退休，無資格交稅廢老一名）<br />\n<br />\n後補兩句<br />\n呢個po只係純粹抒發個人意見<br />\n大家不喜請隨便插<br />\n講明先，兄弟爬山，大家各有自己諗法，最緊要係：可以殊途同歸"},{"pid":"9e6a9c3926c93912c3ec20311d4ec17a2165e20c","tid":1822579,"uid":47311,"like":0,"dislike":0,"score":0,"citedBy":2,"replyTime":"2020-01-13T05:03:07.000Z","msg":"借箭係科幻小說<br />\n<img src=\"/assets/faces/pig/heard.gif\" class=\"hkgmoji\" />"},{"pid":"01b747c3983a06f7fd0ff3cfda62b56440007606","tid":1822579,"uid":343361,"like":0,"dislike":0,"score":0,"quote":{"pid":"9e6a9c3926c93912c3ec20311d4ec17a2165e20c","tid":1822579,"uid":47311,"like":0,"dislike":0,"score":0,"citedBy":2,"replyTime":"2020-01-13T05:03:07.000Z","msg":"借箭係科幻小說<br />\n<img src=\"/assets/faces/pig/heard.gif\" class=\"hkgmoji\" />"},"citedBy":0,"replyTime":"2020-01-13T05:04:36.000Z","msg":"唔算科幻嘅<br />\n係奇幻je"},{"pid":"e731e40854d1f2a976026a8189460c7e252c0bc0","tid":1822579,"uid":174676,"like":0,"dislike":0,"score":0,"citedBy":0,"replyTime":"2020-01-13T05:35:01.000Z","msg":"最緊要係政府既錢就一定會流出<br />\n咁大家想流入黃定藍既經濟度"},{"pid":"a8fb418305f9afe3eb39757522eeb64ade515f30","tid":1822579,"uid":86833,"like":0,"dislike":0,"score":0,"quote":{"pid":"9e6a9c3926c93912c3ec20311d4ec17a2165e20c","tid":1822579,"uid":47311,"like":0,"dislike":0,"score":0,"citedBy":2,"replyTime":"2020-01-13T05:03:07.000Z","msg":"借箭係科幻小說<br />\n<img src=\"/assets/faces/pig/heard.gif\" class=\"hkgmoji\" />"},"citedBy":0,"replyTime":"2020-01-13T06:20:33.000Z","msg":"事實係有，不過唔係借箭<br />\n<br />\n孫權畀人射船射到傾側一邊，於是佢命令將船180度調轉等人射埋另一邊攞平衡，最後走佬<img src=\"/assets/faces/normal/smile.gif\" class=\"hkgmoji\" />"}]}