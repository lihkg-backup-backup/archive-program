{"tid":137276,"cid":12,"subCid":0,"title":"【新手】 遇到你地，我真係覺得好幸運。","createTime":"2017-02-27T16:37:56.000Z","updateTime":"2019-11-25T19:31:18.000Z","uid":9869,"like":2,"dislike":1,"uniUserReply":1,"replies":[{"pid":"3b1709f85de0f163ee43ddceca301d1ec0af9529","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T16:37:56.000Z","msg":"大家好，今次係細佬第一次寫故，文筆可能無咁優美同流暢，而且字速亦都唔係快，所以希望你地第時唔好屌得咁大力。<br />\n<br />\n出文時間方面，盡可能可以每日都有文出，事關細佬仲讀緊書，學業比較繁忙，時間有特別改動既話一定會通知大家！<br />\n<br />\n***<br />\n<br />\n序<br />\n<br />\n我安坐在咖啡室內，等待著那個羈絆了我整個青春的身影。<br />\n有人說，中學時光就是青春的所有，的確，中學時的青蔥歲月佔了我們成長階段的全部，現在驀然回想也總會不禁嫣然一笑。<br />\n<br />\n「好久不見」女孩洗脫了過去的稚氣，換上的是一份成熟的氣質<br />\n每個人都擁有一個只屬於自己的那些年。大抵，我眼前的這位女孩是我那些年的標記吧。<br />\n<br />\n「你，最近還好嗎？」<br />\n青春是一場夢，在夢裏我們可以為所欲為。夢醒過後，一切都曲終人散，連夢裏的主角也失去了蹤影，一個縈繞自己好久日子，羈絆了整場夢的身影也轉過身，拍拍翅膀，向著天空飛去。<br />\n<br />\n「好，我過得很好」<br />\n我凝望著那個伴我一起走過六個寒暑的身影，我恍惚回到了最初的起點，記憶中她那青澀的臉重新映入我眼簾，我笑笑說：「好久不見」。<br />\n<br />\n一個堅信將會擁有一個不一樣的青春的少年，懵懵懂懂地走到學校門前，迎接他那不一樣的青春，遇見命中註定的他和她。<br />\n<br />\n歡迎來到我劉柏希的那些年。"},{"pid":"12ed8f067d1cd8b7cfccaff235af696b37682c22","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T16:42:36.000Z","msg":"「喂死仔，好起身啦喎！今日你第一日返學啊！」<br />\n屌你依家幾點啊！仲放緊暑假架！<br />\n<br />\n「今日第一日上銜接課程啊！你係咪想第一日就遲到啊！」無錯，你無睇錯係銜接課程，我一直都諗唔撚明呢個課程究竟有咩意義，雖然我口裏不斷屌緊老母，但個人就自動波咁碌去刷牙。口裏就不，身體卻很誠實。<br />\n係我換緊校服既時候，我老母拎住部相機衝左入黎我間房。<br />\n<br />\n「媽！你又想點呢？」<br />\n「我個仔終於上中學啦喎，唔影返張相點得架？」望住我老母笑到見牙唔見眼既樣，我先發覺&hellip;我老母真係癲癲地既。或者，我到我睇住自己仔女升中學果刻，我先會明白呢種感受。<br />\n<br />\n青春，同人生都係一樣，總需要瘋狂一次。<br />\n<br />\n由於我間中學同我屋企好近，所以好快就到左學校。<br />\n我抬頭望一望呢間學校，心裏面暗暗感嘆：未來六年真係要係度過？唔撚係掛，無論我幾唔鍾意我間小學都好，不如返返去讀算啦屌。 <br />\n<br />\n銜接課程大抵就係一個比我地班中一雞適應新生活既機會，順便認識下新既同學仔。<br />\n「咦？你咪係啊希？」無錯，啊希係我個名，係度介紹返自己先，我全名叫劉柏希，我只係一個平凡到不得了既中一生，樣子平凡，成績平凡，總之乜春都好平凡。<br />\n<br />\n但係，我覺得我將會擁有一個極不平凡既中學生活。<br />\n<br />\n「你咪啊軒？我地好似同一班喎。」我笑笑道。啊軒係我幼稚園同學，睇黎銜接課程既意義已經唔存在啦，因為我已經搵到我中一既伙伴啦。"},{"pid":"a90ed73c366a7bc8b88b68896fb5392191574464","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T16:49:19.000Z","msg":"我同啊軒一齊走入班房，所有人都望住我地，報以一個微笑，唔&hellip;睇黎我地呢班人都好似好正常喎。<br />\n<br />\n係呢個時候，有條友仔指住佢隔離個位，叫我坐埋去，就係咁，我識到我中學生涯第二個朋友－啊Ga。你可能會問一句：做乜鳩？而呢個問題既難度足以同「女人點解咁on9」一樣咁難答。<br />\n<br />\n坐低之後，我地幾個都互相認識下對方，了解下對方既興趣咁。係互相9up既同時，我雙眼已經掃勻全個班房，睇下有咩人可以做到朋友，最終我雙眼停留係一個一臉青澀既女仔身上，我有預感呢個人將會影響我好多，因為佢帶住一種冰山美人既感覺，眼大大，鼻高高咁，，典型女神樣。<br />\n<br />\n「你係咪同我望緊同一樣野？」啊Ga既視線同我一樣都係停留係佢身上。<br />\n「哇乜你講野咁直接既？」我碌大隻眼咁問佢<br />\n「我見你望實條女好耐啦喎」佢果刻就好似恥笑緊我咁<br />\n「我邊有啊...」<br />\n「有！一定有！」我腦海唔知點解浮現潘源良把聲，入左！一定入左！<br />\n「屌。」我倆相視而笑。"},{"pid":"47f2e3aa5f3930be6b7ac3d65780bae053bcdb0a","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T16:58:21.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"7e785b6ad1a75bf81751652e86ad3061b3430a15","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T17:09:27.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"3c203d4aa2c1da3d318d0ebebf54a20fd76b78bc","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T17:30:20.000Z","msg":"銜接課程最重要既一部份就係有d洋腸會黎幫手講talk，幫手適應下用英文溝通咁，仲記得有幾條洋腸幾撚型棍hehe，比著d大過d既女仔應該水浸都似，但係，我無諗過一個乳臭未乾既中一雞都會鍾意洋腸啊嘛！！所以話，洋腸的確係大撚晒既。<br />\n<br />\n「Hi!I am Krystal! Nice to meet you!」洗唔洗啊，屌你。<br />\n「做咩姐佢，佢覺得自己英文好撚好咩？」啊Ga一臉茫然咁望住Krystal。但相處落先發覺，Krystal其實係一個好純真既人黎，毫無機心，呢種性格的確係我地學校入面好難得。<br />\n係呢段時間入面，我雙眼成日都不期然地望向果個女仔，但基於我毒撚既性格，佢一望返我，我都會比佢凌厲既眼神所震懾，即刻望去另一邊，唔敢再望住佢。<br />\n<br />\n就係咁，呢個濕鳩既銜接課程咁就完左。<br />\n<br />\n9月1日<br />\n<br />\n係呢一日,我既中學生涯正正式式開始，今年我地個班主任姓江，教我地Integrated Science，教得不過不失咁啦，但係講hea黎講，佢話自己不過不失既話，咁我都唔知有邊個老師可以過佢頭。<br />\n<br />\n到英文堂既時候，我先知道英文堂唔係完整一班人一齊上，而係跟英文程度上，正如我剛才所講，我係一個平凡到不得了既人，所以我被分係中間程度既Division，同啊軒一齊上， 但係我並唔係同佢坐，而係同一個叫Winky既女仔坐，而佢就係我係中學識既第三個朋友。佢唔知點解總係好撚多嗲，咩都可以講一餐，但係佢有時非常臭串，我諗如果佢唔係女仔既話，我應該打左佢好耐。"},{"pid":"32704ff563de2dc77745b09d8cd9256b850b31a1","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-27T17:41:37.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"6eb4b9d79185eee5443246a59c0afd9a23651dba","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-28T01:25:54.000Z","msg":"<img src=\"/assets/faces/normal/biggrin.gif\" class=\"hkgmoji\" />"},{"pid":"df2c66d284052950788fd21718445af337bca3d1","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-28T03:00:44.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"5db47293b021a5c7eecc31a2c8abd2f365d21707","tid":137276,"uid":17896,"like":0,"dislike":0,"score":0,"citedBy":0,"replyTime":"2017-02-28T03:35:07.000Z","msg":"你又慘d，一個人都無回覆<br />\n無睇幫推"},{"pid":"37970429a60f6b3c8b83ac021bd90a194e751b91","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-28T03:49:53.000Z","msg":"<blockquote>你又慘d，一個人都無回覆<br />\n無睇幫推</blockquote><br />\n多謝晒<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"},{"pid":"2f60d5f57facec9f3ff50b56db7e38dfdbac917a","tid":137276,"uid":9869,"like":0,"dislike":0,"score":0,"citedBy":0,"replyTime":"2017-02-28T05:49:51.000Z","msg":"<img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"},{"pid":"e5672906de2fa8bbbbb0840737797f1eefe0bf1a","tid":137276,"uid":9869,"like":0,"dislike":0,"score":0,"citedBy":0,"replyTime":"2017-03-10T15:21:58.000Z","msg":"<img src=\"/assets/faces/normal/wink.gif\" class=\"hkgmoji\" />"},{"pid":"2276416ad4be6cd88b77db948097f625ebb20eee","tid":137276,"uid":64906,"like":0,"dislike":0,"score":0,"citedBy":0,"replyTime":"2017-03-10T23:48:54.000Z","msg":"推"},{"pid":"eeeef2ba568f0cbb59fd5296a097ac28327bef95","tid":137276,"uid":9869,"like":0,"dislike":0,"score":0,"citedBy":0,"replyTime":"2017-03-11T04:45:17.000Z","msg":"今晚出文<img src=\"/assets/faces/normal/cry.gif\" class=\"hkgmoji\" />"},{"pid":"ae73fca144daf2366e1c2d66d612025d262a4ba5","tid":137276,"uid":9869,"like":0,"dislike":0,"score":0,"citedBy":0,"replyTime":"2017-03-11T16:00:35.000Z","msg":"「喂Winky啊點解你周圍問人拎Facebook既？」我一路寫低自己既電話同Facebook名,一路問。<br />\n「關你叉事咩,寫你就寫啦仆街。」哇屌乜依家d女仔咁粗魯既？此風不可長，此風不可長。<br />\n有時佢份人就係咁直，正正因為咁我好鍾意同佢一齊吹水，有咩心事都會同佢講。<br />\n<br />\n「係呢，其實佢叫咩名？點解佢好似成日都唔笑既？」我指住我地斜前面既位置。<br />\n「Chloe囉，做咩？想溝人？好心你地班男仔咪咁煩啦，一個二個都想去識人。」<br />\nWinky瞇起眼，望住我講。老老柒柒，有人想溝佢就遇撚左架啦，但係無諗過咁多人想溝姐。<br />\n<br />\n「你唔撚洗打佢主意啊，人地唔會鍾意你呢d柒頭架」佢見我猶豫左一陣之後講。<br />\n<br />\n聽到呢句你唔係唔開佢波下話，於是我地再一次嘈起上黎，我必須強調「再一次」。呢排唔知點解佢串我既頻率密左好多，令我有d反感。只不過，我身為男仔，邊會咁易發佢脾氣啊。"},{"pid":"ee5318cf1c088a70a7f53e66b76254f52f274a9e","tid":137276,"uid":9869,"like":0,"dislike":0,"score":0,"citedBy":0,"replyTime":"2017-03-11T16:02:44.000Z","msg":"「喂岩岩Mrs.Lin講到邊啊，我去左廁所啊」<br />\n「屌你啦你唔係去左屎坑都唔知佢講到邊架啦柒頭」<br />\n<br />\n屌係呢個moment，我feel到我要爆啦<br />\n<br />\n「八婆，洗唔洗咁講野啊，問下都唔撚得咩」我d火氣開始黎料，講野開始大聲<br />\n「你咁唔滿意咪調位囉仆街」佢既態度有d唔尋常<br />\n<br />\n正係我同佢嘈交既同時，我feel到有班女人望住我地係度笑，包括Chloe，今次係我第一次見到佢笑，好靚、好靚，令我差d唔記得左我同緊Winky鬧交，屌。<br />\n<br />\n「夠啦！你兩個嘈夠未啊？Hayson，你坐去Kitty隔離！唔准再搞事！」Mrs.Lin啤住我咁講。What the fuck？依家唔係我撩事鬥非喎，唉屌，算啦我唔撚同你班女人計，所以話，女人真係好撚on9。<br />\n<br />\n安頓好之後，我諗返起Chloe果個笑容，真係好靚，咦屌唔係喎！佢地果d叫恥笑喎，唔係普通既笑容喎！佢地詭異既笑容同Winky極唔尋常既態度令我心裏面既不安感更加濃烈。媽啊，我知我係柒姐，你做咩笑鳩我啊？<br />\n<br />\n常常思念　是妳的笑顏　揮之不去　是妳的笑顏<br />\n<br />\n***<br />\n<br />\nWinky : 依家隔左咁多年後諗返起果陣既我地真係好白癡　09：32 PM<br />\n<br />\nHayson Lau : 最衰都係你啦，無啦啦屌柒我　09：40 PM<br />\n<br />\nWinky : 你話如果可以返返過去，重新黎過既話，你話幾好呢。　<br />\n09：45 PM<br />\n<br />\nHayson Lau：係啊，呢個中學實在有太多後悔既事啦，你有無d咩後悔既事？　09：47 PM<br />\n<br />\nWinky：我好後悔唔可以同你地一齊畢業　09：58 PM"},{"pid":"31af21e8bca7afadfdaabd205679caac17507e0a","tid":137276,"uid":9869,"like":0,"dislike":0,"score":0,"citedBy":0,"replyTime":"2017-03-11T16:04:12.000Z","msg":"自從，調左去Kitty隔離之後，我同佢亦都順理成章地成為好朋友，而且&hellip;英文堂亦都清靜左好多，感謝主。<br />\n<br />\n而係其他堂，我、啊軒、啊Ga都係坐埋一齊，所以日子非常之咁歡樂，只不過，有時候太過歡樂，往往都喺呢個時候出事。<br />\n<br />\n係IS堂果陣(姐係Integrated Science)，我地成班男仔係度傾緊SD高達，SD高達係我中學生涯玩過唯一一隻Online Game，你可能話我唔想試新野，但我覺得我係專一。唔，講返正題，正當我地傾到興高采烈既時候，Miss江突然間停止左講書<br />\n<br />\n「你班男仔講夠未，全部同我企起身」吓？做乜鳩？當我地仲on99咁唔知咩事既時候，Miss江再補多句<br />\n「Hayson，執好書包，同Kitty調位」吓？Kitty隔離&hellip;&hellip;咪係Chloe？！"},{"pid":"7487d68d4d620b505ba17d1775cd347a5088557b","tid":137276,"uid":339106,"like":0,"dislike":0,"score":0,"citedBy":0,"replyTime":"2019-11-25T19:31:18.000Z","msg":"想睇埋落去<img src=\"/assets/faces/normal/agree.gif\" class=\"hkgmoji\" />"}]}