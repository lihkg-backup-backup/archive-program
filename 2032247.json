{"tid":2032247,"cid":1,"subCid":0,"title":"不是逃犯條例，是送中；不是國安，是獨裁","createTime":"2020-05-24T03:15:42.000Z","updateTime":"2020-05-24T03:15:42.000Z","uid":325898,"like":2,"dislike":0,"uniUserReply":1,"replies":[{"pid":"d2f817387684d2d992d9396608952fa9e849c878","tid":2032247,"uid":325898,"like":0,"dislike":0,"score":0,"citedBy":0,"replyTime":"2020-05-24T03:15:42.000Z","msg":"轉貼&mdash; 反獨裁法￼￼<br />\n<br />\n好重要☆ 請花30秒睇！絕對唔可以叫呢條法例做國安法！<br />\n一個名叫得啱唔啱，隨時影響整場運動成敗<br />\n政府最初強推送中惡法，佢唔係叫「送中」，佢係話「逃犯修訂」<br />\n共產黨非常擅長用語言偽術騙取市民支持<br />\n一大堆漂亮言詞，乜嘢「堵塞法律漏洞」、「唔可以令香港成為逃犯天堂」<br />\n再加埋紅媒同CCTVB助攻<br />\n平時唔留意時政嘅人，好容易比佢哋呃到，憑觀感決定支持<br />\n<br />\n一開始共產黨係成功，支持嘅人佔多，好多人無意識到惡法嚴重性<br />\n起初遊行（當時仲未叫反送中惡法），只係得萬幾人出嚟<br />\n當你大叫反對逃犯修訂，個觀感幾差，一般市民唔了解就覺得你反對引渡逃犯，想佢哋逍遙法外（啲人平時睇CCTVB，又唔會花時間了解惡法問題所在😩）<br />\n<br />\n之後大家醒目咗，唔再跟政府口吻<br />\n改叫佢做「送中惡法」，我哋係「反送中」<br />\n呢個名改得好，一針見血，徹底曝露呢條惡法本質<br />\n市民當堂明白，唔怪得要反對啦<br />\n最後演變成破記錄103萬人大遊行<br />\n<br />\n💠💠<br />\n<br />\n今次共產黨重施故技，用國安包裝呢條惡法，掛羊頭賣狗肉<br />\n反國安，聽落觀感又係差，點解要反對維護國家安全先？<br />\n其他國家都有立國安法啦，點解你又唔反對？<br />\n大家點解仲未學精，又跟番政府口吻？<br />\n<br />\n係大陸，你講豆腐渣工程<br />\n你講銀行存款失蹤<br />\n你講黑心疫苗<br />\n你講推廣藏語，維吾爾語<br />\n你就係危害國家安全、洩露國家機密、顛覆國家政權罪等等<br />\n隨時要入獄三五七年不等<br />\n（唔係講笑，扎西文色只係話要推廣藏語母語教育，就被重囚5年，罪名係「煽動分裂國家」）<br />\n<br />\n請問呢啲嘢關國家安全咩事？<br />\n共產黨假借國安之名，行獨裁之實<br />\n鎮壓一切批評黨，對黨不利嘅聲音<br />\n<br />\n呢條惡法係徹頭徹尾「獨裁法」，我哋係「反獨裁統治」<br />\n咁講全球各地市民一聽就明發生乜事<br />\n無人鐘意被獨裁統治<br />\n人哋美國、日本係真。國安法，無人會因為批評政府而被拉<br />\n共產黨係立「獨裁法」，同津巴布韋果啲獨裁國家一擔擔<br />\n<br />\n中共「獨裁法」：<br />\n▶️授權國安正名言順越境拐帶，唔使好似以前銅鑼灣書店李波，富商肖建華咁要偷偷捉人<br />\n▶️重推洗腦教育，要香港人擁護共產黨，共產黨係「進步、無私、團結」執政黨<br />\n▶️嚴控對黨不利言論及資訊，批評黨隨時入獄<br />\n呢啲唔係獨裁統治，係乜？🤬🤬<br />\n<br />\n💠💠<br />\n<br />\n要令全世界人民一聽即明香港發生乜事<br />\n叫啱名係好重要<br />\n<br />\n大家記住：<br />\n係獨裁法<br />\n係獨裁法<br />\n係獨裁法🤬<br />\n重要說話要講三次<br />\n<br />\n請大家幫手推🆙、傳開去🙇&zwj;♀<br />\n幫手PM/tag議員同KOL要叫啱名<br />\n<br />\n<br />\n今日可唔可以改口<br />\n免中共狗圈套<br />\n願榮光歸香港🇭🇰"}]}