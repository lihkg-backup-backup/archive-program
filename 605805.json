{"tid":605805,"cid":6,"subCid":0,"title":"紅魔大清洗摩佬要掃走10條友","createTime":"2018-03-26T03:52:20.000Z","updateTime":"2018-03-26T03:52:20.000Z","uid":54373,"like":2,"dislike":0,"uniUserReply":1,"replies":[{"pid":"b77947bb0c39ed71235ee3449340a76c1dbe4dce","tid":605805,"uid":54373,"like":0,"dislike":0,"score":0,"citedBy":0,"replyTime":"2018-03-26T03:52:20.000Z","msg":"<img src=\"https://scontent-sea1-1.cdninstagram.com/t51.2885-15/s480x480/e35/c13.0.1053.1053/22351767_335592730246968_8141801080179654656_n.jpg?ig_cache_key=MTYyMzg5MDA5MjQwNDU3MDM0NQ%3D%3D.2.c\" data-thumbnail-src=\"https://i.lih.kg/thumbnail?u=https%3A%2F%2Fscontent-sea1-1.cdninstagram.com%2Ft51.2885-15%2Fs480x480%2Fe35%2Fc13.0.1053.1053%2F22351767_335592730246968_8141801080179654656_n.jpg%3Fig_cache_key%3DMTYyMzg5MDA5MjQwNDU3MDM0NQ%253D%253D.2.c&h=19c44db7&s={SIZE}\" /><br />\n<br />\n曼聯𠵱家基本上得番英足盃冠軍可以爭，領隊摩連奴早幾日就發晒茅咁話曼聯嘅實力未足以喺歐聯有咩作為，英國《每日快報》就話，摩佬準備喺夏天嚟一場大清洗，預計賣走、約滿同會退休嘅球員加埋，會有10個球員離隊咁話！據《每日快報》話，成日畀摩佬公開批評鬥心唔夠、操練態度差等嘅<span style=\"color: red;\">勞基梳爾</span>，上禮拜六對白禮頓嘅英足盃仲半場被換走，兩人關係又去到新低點，佢就梗係第一個被賣啦，另外西班牙孖寶<span style=\"color: red;\">桑馬達</span>、<span style=\"color: red;\">安達靴里拉</span>、同埋四個後防<span style=\"color: red;\">基斯史摩寧</span>、<span style=\"color: red;\">菲爾鍾斯</span>、<span style=\"color: red;\">戴利白蘭特</span>和<span style=\"color: red;\">達美安</span>都會被踢走咁話，用嚟籌錢俾摩佬揮霍。另外，紅魔仲有30歲嘅費蘭尼今夏約滿，傳聞佢就會去加拉塔沙雷發展，而伊巴謙莫域亦都傳好大機會去美職掘埋最後一桶金，至於卡域克就一早公佈咗會掛靴。有出就會有入，據報摩連奴希望買一堆球員，包括喺皇馬越來越唔受重用嘅加里夫巴利、熱刺後防雙星艾達韋列特同埋丹尼路斯，以及車仔舊部韋利安，同埋一路係曼城目標嘅薩克達中場費特山度士。"}]}