{"tid":1505645,"cid":30,"subCid":0,"title":"想開post舒發下","createTime":"2019-08-25T15:01:45.000Z","updateTime":"2019-08-25T19:40:56.000Z","uid":224856,"like":0,"dislike":0,"uniUserReply":5,"replies":[{"pid":"93babea7625090e87fcc842a4e9f5e2565b509a7","tid":1505645,"uid":224856,"like":0,"dislike":0,"score":0,"citedBy":0,"replyTime":"2019-08-25T15:01:45.000Z","msg":"話說，我同五年嘅女朋友分咗手，之後同咗第二個一齊，但估唔到一個月多就玩完...<br />\n<br />\n佢都係同男友分咗一段時間，因為頂唔順佢前度啲脾氣，之後我一直陪住佢，直至大家一齊咗。<br />\n<br />\n我以為可以搵到個更適合我嘅，大家都鍾意四圍去，大家都鍾意影相，大家都認為愛情係要磨合，大家都認為唔應該收收埋埋，有咩都要坦白。<br />\n<br />\n不過自問有時信心唔係咁夠，但我感受到佢對我嘅好，又煮飯我食，我熱氣又買涼茶我飲，返工一齊食飯，放工又一齊走，平時傾計，whatsapp又好，面對面都好，我都感受到佢心意。<br />\n<br />\n我同佢一齊，都想令佢可以忘記過去，不過佢前男友有段時間都仲同佢糾纏，但佢明明講得好清楚，但佢前男友都仲會發佢脾氣，但我信佢。<br />\n<br />\n八月頭，我真係頂唔順，用咗佢電話同佢前男友講唔好再搞佢，佢都認同我幫佢了結件事。<br />\n<br />\n但十幾日之後，即8月15號，佢就同我講想自己一個靜下，呢段時間唔想拍拖住，佢話覺得好自責，因為傷害咗我，佢話佢都唔開心。佢突然咁諗，可能因為佢身邊啲人嘅說話，但呢啲說話唔係講我壞話，而係其他嘢。<br />\n<br />\nAnyway，我好難受，我以為自己以前都經歷過，以為自己對愛情可以睇得好開，但到失去嘅時候，都係會感到痛苦，雖然只係一個月多，我以為搵啲嘢做，plan下做gym，增值下自己，但都係一諗起就有種痛苦，想喊但又喊唔出，又唔想自己沉醉係負能量度...<br />\n<br />\n當初大家覺得相遇係緣份，大家都咁啱分手，又話之後要成就更好嘅我地，點知.......<br />\n<br />\n舒發完喇......"},{"pid":"15d2da1863606f45b199f4f9b21c2b9746e552a3","tid":1505645,"uid":300690,"like":1,"dislike":0,"score":1,"citedBy":0,"replyTime":"2019-08-25T15:08:28.000Z","msg":"師兄 起左你底 睇得出你成日比嘢困擾。唔開心呢種感覺係正常 但係唔好成日俾佢困擾住，我自己都經歷緊類似 所以我都唔知可以講咩 不過你加油啦<img src=\"/assets/faces/normal/smile.gif\" class=\"hkgmoji\" />"},{"pid":"b286c2ff6a7e0b157f81010365dfa9530db4c22e","tid":1505645,"uid":277908,"like":1,"dislike":0,"score":1,"citedBy":0,"replyTime":"2019-08-25T15:11:26.000Z","msg":"講出尼會舒服啲<img src=\"/assets/faces/fs/good.gif\" class=\"hkgmoji\" />去做一啲自己中意做既野，約下朋友吹水鳩up，令自己開心下，分散下注意。時間耐咗會淡，雖然冇可能完全忘記，但會成長會變得輕鬆。我都失戀過被人傷害過，所以好明白<img src=\"/assets/faces/pig/sowhat.gif\" class=\"hkgmoji\" />"},{"pid":"2fa038d7875e9a3b5bf8ebeb2c247ff1f07ff177","tid":1505645,"uid":224856,"like":0,"dislike":0,"score":0,"citedBy":0,"replyTime":"2019-08-25T15:14:41.000Z","msg":"我以前經歷咁多次呢啲，人又大咗，會睇開咗，但當失去嘅時候，都總會有點難過。<br />\n<br />\n森林咁大，唔需要為一棵樹唔開心，呢啲係人都知嘅道理，但到自己面對又覺得好辛苦。"},{"pid":"d603c3397c41aed3aebb2ea9deddab99616b49c0","tid":1505645,"uid":431,"like":0,"dislike":0,"score":0,"citedBy":0,"replyTime":"2019-08-25T19:38:19.000Z","msg":"抒發"},{"pid":"cec5feba5c3128380c530649574c80fa7c5c8d9a","tid":1505645,"uid":74591,"like":0,"dislike":0,"score":0,"citedBy":0,"replyTime":"2019-08-25T19:40:56.000Z","msg":"明白係會好難受 加油啊"}]}