{"tid":780996,"cid":7,"subCid":0,"title":"洪欣老公張丹峰開工 緋聞女友畢瀅「被失蹤」","createTime":"2018-08-15T14:28:28.000Z","updateTime":"2018-08-16T04:22:28.000Z","uid":48905,"like":4,"dislike":2,"uniUserReply":2,"replies":[{"pid":"0b2b45d2a2cab0cf863b1beabca21885f4d82152","tid":780996,"uid":48905,"like":0,"dislike":0,"score":0,"citedBy":0,"replyTime":"2018-08-15T14:28:28.000Z","msg":"46歲洪欣同細9年嘅內地演員老公張丹峰，結婚九年，雖然度過咗七年之癢，不過上月底爆出張丹峰同經理人畢瀅，關係有曖昧，事後兩公婆急急出嚟澄清，指傳聞係子虛烏有。<br />\n<br />\n早喺上月24日，當時未爆出緋聞，經理人畢瀅仲陪住張丹峰去上海工作。不過7月底爆出緋聞後，洪欣同張丹峰急住出嚟澄清之後，早前兩人喺8月5日接受訪問嗰陣，洪欣仲表明同畢瀅情同家人，唔會炒對方，但前日（9日）劇組去咗江<span style=\"color: red;\">西</span>九江八里湖大橋為電影《特勤精英》拍撞車外景，有當地人影到主角張丹峰，但身邊唔見咗畢瀅。<br />\n<br />\n畢瀅唔見人。有個男助手負責take care張丹峰，整理戲服、遞水俾佢飲咁。畢瀅冇影。估計應該係，張丹峰兩公婆為避風頭，所以安排畢瀅「被失蹤」一陣咁啦&hellip;&hellip;<br />\n<br />\n講番張丹峰，佢雖然同洪欣年紀相差九年，不過佢喺五年前，曾經喺微博寫過篇《我不是高富帥，我是「高富專」》，講佢有幾專一。節錄如下︰「生活中的我是「高富專」，我是對愛情很專一的男人，只要認准了這個<span style=\"color: red;\">女</span>人，就會全情投入，愛到本極致！我覺得這輩子最幸福的事，就是我愛的這個女人，她也正好愛我！我覺得<span style=\"color: red;\">人</span>生沒有比這個更幸運、更重要的了！」<br />\n<br />\n<br />\n至於張丹峰經理人畢瀅，有指佢同張丹峰前經理人劉美禕係大學同學兼閨密，張丹峰嘅工作室「晞彤（上海）影視文化工作室」成立於2017年3月，有指畢瀅出資十萬人民幣將劉美禕嘅股權買下，自己成為法定代表人。而張丹峰另一間公司北京峰焱文化有限公司，同樣以畢瀅做法定代表人，睇嚟兩人關係都幾密切。"},{"pid":"d9b42a2aa3541c5e1643c962f75c21554d7534b1","tid":780996,"uid":85629,"like":0,"dislike":0,"score":0,"citedBy":1,"replyTime":"2018-08-16T02:36:19.000Z","msg":"西...."},{"pid":"c74df8affe9668465058e0438bf00dcf4b0027f8","tid":780996,"uid":48905,"like":0,"dislike":0,"score":0,"quote":{"pid":"d9b42a2aa3541c5e1643c962f75c21554d7534b1","tid":780996,"uid":85629,"like":0,"dislike":0,"score":0,"citedBy":1,"replyTime":"2018-08-16T02:36:19.000Z","msg":"西...."},"citedBy":0,"replyTime":"2018-08-16T04:22:28.000Z","msg":"女...."}]}