{"tid":902288,"cid":12,"subCid":0,"title":"用下一世嘅所有時間去陪你","createTime":"2018-11-14T16:42:07.000Z","updateTime":"2018-12-07T03:48:05.000Z","uid":206928,"like":6,"dislike":1,"uniUserReply":6,"replies":[{"pid":"6084a68b1d483d56756225757b70a68349ed4d1a","tid":902288,"uid":206928,"like":0,"dislike":0,"score":0,"citedBy":0,"replyTime":"2018-11-14T16:42:07.000Z","msg":"十八歲，黃金海岸。<br />\n<br />\n我同呀隆一齊睇住星期六嘅日落，望住佢青澀嘅臉，但係眼神裡面有種成熟同堅定；我忍唔住錫左佢塊面一啖，好自然、好舒服。唔知點解，我覺得佢會陪住我一世，我地會結婚，會有自己嘅家庭，最後會一齊慶祝金婚。<br />\n「你係咪會一世陪住我架？」<br />\n「嗯，照顧你一世」<br />\n「如果我好早死呢？」<br />\n「咁你下世要用番成世黎陪我。」<br />\n好似好無聊白痴嘅問答，但係成為左一個我地都放唔低嘅執念。<br />\n<br />\n好快，好快個諾言實現左。廿歲，我突然因爲腎病而死左，用咁平淡嘅死亡，完結左平淡嘅今生。喺屋企人同呀隆嘅送行下，重刷左咁令我遺憾嘅呢一世。<br />\n「用番下一世嘅所有時間黎陪我」呢個承諾突然出現喺腦海中，停留左喺意識消退前嘅最後一個記憶。<br />\n<br />\n<br />\n生命同生命之間係個點樣嘅世界，我唔知。我淨係一路祈求住，想呀隆開開心心咁活下去，比個機會我再見番佢；果刻我就好似個偉人一樣，唔係要求同佢再續前緣，只係強烈咁渴望住可以見番佢，知道佢生活得好好，足矣。忽然醒起，呀隆鐘意狗仔，佢話過到第日有能力果陣一定會養隻狗，而且一早已經諗好要叫咩名，好似叫......唔記得啦，咁樣一諗，做佢隻狗都唔錯吖，佢又會日日抱我日日錫我，我又唔洗讀書番工，如果可以做佢隻狗就好啦。<br />\n「如果可以做佢隻狗就好啦。」<br />\n<br />\n<br />\n下一個畫面直接跳左去一個肉肉地色、暖暖地嘅世界。嗯......我隱約記得定時定候有人餵我飲奶，同埋有堆毛喺我周圍，過左好耐好耐，我個世界好似開左燈咁，啪一聲，我開始睇到野。周圍都係狗，好多個籠，好多隻狗訓喺籠裡面，更多隻狗b喺籠裡面。我都喺籠裡面，中間有隻大狗，周圍有超多狗b，多到一隻疊一隻，有啲仲未開眼，有啲疊喺最底嘅好似已經死左。咁我呢？點解我會同啲狗堆埋一齊，好地地一個人做咩會同啲狗訓埋一齊呀？唔係掛，唔係咁邪吖嘛？我可能投胎做左隻狗。<br />\n仲可能係隻手短腳短嘅...哥基。<br />\n<br />\n<br />\n一段好長嘅時間裡面，我都係半睡半醒。每一日都係飲奶同訓，而我每次醒番都會有同一個目標，「搵塊鏡比我！」。我真係好想知道，我而家到底係咩樣，果埋疊黎疊去嘅狗全部都係哥基樣，或者我會係一隻好睇少少嘅狗？做人嘅時候已經手短腳短，今次可唔可以比我靚番次。久唔久，會有人黎睇我同啲狗，通常都係情侶、一家大細；我身邊嘅哥基已經愈黎愈少，不斷會有人黎抱走佢地。間唔中都會有人抱我，但係佢地都會話：「哎也，做咩咁嘅，好可惜呀......」<br />\n<br />\n幾時先到我，到底幾時先到我。"},{"pid":"08ce2c78d1b5bb4a2317408bd0d91b5f82986ed2","tid":902288,"uid":206928,"like":0,"dislike":0,"score":0,"citedBy":0,"replyTime":"2018-11-14T16:43:59.000Z","msg":"第一次寫故事，希望大家原諒我咁生硬嘅文筆。<br />\n一日一更"},{"pid":"8c041c9f7eb149911813d3bece7966e90dd527a5","tid":902288,"uid":206928,"like":0,"dislike":0,"score":0,"citedBy":0,"replyTime":"2018-11-16T02:03:08.000Z","msg":"「先生，哥基得番最後呢隻啦，你要嘅話我打個六折比你。」<br />\n「要，唔該」<br />\n把聲好熟，但係一時間又諗唔起係邊個。<br />\n「小千，你叫小千。」<br />\n<br />\n「到第日我地結婚，之後養狗好冇呀老婆。」<br />\n呀隆......<br />\n「隻狗就叫小千啦。以後我一手拖住你，一手拖住小千出街，實有好多人羨慕我，老婆又靚，隻狗又得意。」<br />\n呀隆......真係呀隆......<br />\n<br />\n估唔到咁快就見番你。正當我想撲上去先發現，呢個呀隆......同我個呀隆唔太似樣；佢啲頭髮已經由啡色變番做純黑色，塊面上面一粒暗瘡都冇，淨係隱約見到啲皺紋，下爬嘅鬚好似已經一段時間冇剃過，睇埋身型，比以前大隻左、健碩左。<br />\n<br />\n我以為只係過左一陣，大概係只過左兩年。但係現實世界中已經，已經過左十年。呀隆，變老左。"},{"pid":"cf53b64b0827017c0cb7d463f6b92dd7dc02f410","tid":902288,"uid":206928,"like":0,"dislike":0,"score":0,"citedBy":0,"replyTime":"2018-11-16T04:24:23.000Z","msg":"呀隆好快就比晒錢，行番黎個籠前面望住我。<br />\n「小千。」<br />\n我即刻狗衝去佢前面。個狗場嘅職員望住我咁快認得自己個名，面上有份驚訝。緊係，我有份改架個名。呀隆抱起我，我同佢對望嘅眼神中，佢根本就唔開心；佢皺晒眉，表情有啲唔耐煩。我都唔知可以點做，而正常嘅狗喺呢個時候應該扮晒蟹嗲下佢，所以我嗲下佢，錫左佢塊面一啖，但係，佢竟然攞手遮住左我個嘴。<br />\n<br />\n佢抱我行左一段路，出面好舒服，涼涼地，啲怕醜草開住紫紫地色嘅花。路邊泊住架私家車，佢攞出車匙，我果下有啲開心，呀隆都叫小有成就，睇黎我嘅死並冇好深遠地影響佢，大概。車上面嘅副座已經有個狗用安全帶，佢將我綁好左喺個安全帶度，再跨過我去駕駛座，呢一刻我覺得佢好有型，以前嘅呀隆係傻下傻下，好似個小朋友咁，而家嘅佢，好成熟，令我覺得好有安全感。佢揸左十五分鐘，眼前嘅街度開始有啲眼熟，冇估錯呢度係粉嶺，我以前嘅屋企都喺粉嶺。<br />\n「我地以為結婚之後不如唔好住粉嶺吖。」<br />\n「點解呀？」<br />\n「因為冇左火車就邊度都去唔到囉。」<br />\n估唔到佢最後都係揀左住粉嶺。<br />\n<br />\n佢帶我去左蝴蝶山嘅山腳，果條大斜路，我以前好鐘意佢同喺果度鬥快到後行，行到上半山嘅平台，咩都唔講，淨係坐低望下對面燈火通明嘅屋苑同果個一粒星都睇唔到嘅夜空。就咁樣我已經覺得好浪漫，好想時間永遠停喺果刻。<br />\n<br />\n我好似以前咁倒後行，但係原來太短嘅手腳真係咩都做唔到，只係行左幾步已經向後訓低左；呀隆即刻抱起左我，拍下我痴住左樹葉嘅背脊，果刻我覺得好幸福，佢認唔認得我已經唔再重要。<br />\n<br />\n「老婆.....」<br />\n佢望住我，叫我做......老婆？"},{"pid":"36441438a725921b2540c496be565f3c375369a7","tid":902288,"uid":50862,"like":0,"dislike":0,"score":0,"citedBy":0,"replyTime":"2018-11-16T04:49:49.000Z","msg":"加油<img src=\"/assets/faces/normal/good.gif\" class=\"hkgmoji\" />"},{"pid":"ba575d80469b51ed689d0783a4ab06611ab89a0a","tid":902288,"uid":206928,"like":2,"dislike":0,"score":2,"citedBy":0,"replyTime":"2018-11-16T05:26:32.000Z","msg":"老婆...<br />\n揮之不去嘅呢句。<br />\n<br />\n「老婆......你又話會陪我一世，你死左都會用下世黎陪我，都過左咁耐啦，你到底喺邊，你而家到底喺邊。」<br />\n「喺度啦，我就喺呢度。」我好想咁樣答佢，好想大大力咁攬實佢，可惜，我做唔到。<br />\n我只能陪佢企喺度，企到日落。佢抱起我，用委屈嘅眼神望住我，之後幫我戴起左條狗帶，拖住我慢慢行番屋企。<br />\n「哇......好得意呀。」<br />\n「媽咪，我又想養狗呀。」<br />\n一路行一路好多人讚我可愛，但係呀隆笑都冇笑過，佢淨係慢慢行番屋企。<br />\n<br />\n屋企裡面......一樣同我有關嘅野都冇，兩房一廳，多餘嘅裝飾都冇，好難想像佢點解會自己一個人住，以前佢好怕做家務，連掉個垃圾都唔鐘意，佢又好怕夜晚自己一個人訓，怕擘開眼見唔到我。<br />\n「小千，呢個係廁所，呢個係你張床，呢個係玩具。」<br />\n佢將我擺左入個籠度，我覺得好崩潰，床同廁所同玩具喺同一個地方，佢想點呀？之前佢就行左入書房，閂埋門理都冇理過我。我打到佢打字嘅聲，聽同佢電話有message入嘅鈴聲，聽到佢r頭嘅聲；雖然隔住度門，我都感覺到佢嘅一切，佢係呀隆，冇花冇假，但係歲月嘅磨洗令佢唔似我嘅呀隆，係世界將佢變成左個更好嘅人，係我帶比佢一個唔好嘅點經歷。"},{"pid":"64916358749ba39f07357fe821c6a4cd78c346ed","tid":902288,"uid":104171,"like":0,"dislike":0,"score":0,"citedBy":0,"replyTime":"2018-12-05T16:25:06.000Z","msg":"文呢<img src=\"/assets/faces/normal/cry.gif\" class=\"hkgmoji\" />"},{"pid":"c25633d7b20707b1d0620df69a6626a5b1e48925","tid":902288,"uid":117147,"like":0,"dislike":0,"score":0,"citedBy":0,"replyTime":"2018-12-05T16:41:05.000Z","msg":"real time...<br />\n<br />\n咦<img src=\"/assets/faces/normal/oh.gif\" class=\"hkgmoji\" /> 廿日啦"},{"pid":"65874da8ee4cdfbcbecc3a231eb2184289c235dd","tid":902288,"uid":22480,"like":0,"dislike":0,"score":0,"citedBy":0,"replyTime":"2018-12-07T03:46:14.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"fcbe3ea24700424823efc03d595c2b8e03812736","tid":902288,"uid":83440,"like":0,"dislike":0,"score":0,"citedBy":0,"replyTime":"2018-12-07T03:48:05.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}