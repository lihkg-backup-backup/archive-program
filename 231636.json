{"tid":231636,"cid":31,"subCid":0,"title":"如果用家中發現曱甴來形容成長的話","createTime":"2017-05-06T07:52:28.000Z","updateTime":"2017-05-06T16:56:19.000Z","uid":102872,"like":5,"dislike":2,"uniUserReply":0,"replies":[{"pid":"ad99cbc380428ff3b3a933b996c557a46928cbd5","tid":231636,"uid":102872,"like":0,"dislike":0,"score":0,"citedBy":0,"replyTime":"2017-05-06T07:52:28.000Z","msg":"近來睇唔少小說動畫都用家中發現曱甴這種修辭，所以我想試吓用發現曱甴來形容［成長］<br />\n<br />\n<br />\n細個個時係屋企生活，小明覺得一切都好乾淨，只係偶然會在廚房中看見一兩粒黑色的東西走來走去。<br />\n<br />\n長大一點明白到他們其實是曱甴，而且小明發現他們的數量越來越多了，佢好唔鐘意，卻又無可奈何。<br />\n<br />\n再長大一點，小明見到啲曱甴越來越大隻，越來越多，覺得十分嘔心，佢慶幸佢哋只會在廚房中活動，於是佢決心遠離廚房，眼不見為淨，並且發誓等自己長大咗，有能力之後一定要殺撚晒佢哋。<br />\n<br />\n又過咗一陣，小明驚訝地發現原來唔單止廚房，佢全家屋企到處都係曱甴，床下底有、枕頭下有、天花板有，小明想殺曬佢地，但又冇能力做到，佢覺得好撚嘔心，不禁疑惑間屋企究竟係咪有邊度出左錯，點解可以咁撚變態，於是佢就計劃逃出呢個鬼地方。<br />\n<br />\n小明第一次打開屋企門口，走出大廈，然後佢見到嘅係一片廢土，到處都瀰漫着毒氣、灰塵，死屍、垃圾同曱甴俯拾皆是，根本唔適合人類生存，唯有幾座外表骯髒殘破嘅大廈零星坐落在大地，而小明居住嘅就係其中一座。<br />\n<br />\n此刻既小明心中一片絕望，因為佢終於醒悟到啲個世界既冇出錯，亦都冇扭曲到，奇怪扭曲嘅其實係佢自己，佢先係異類，佢先係應該要死嗰個，個世界係for曱甴嘅，而唔係人類。<br />\n<br />\n於是小明返屋企，渾渾噩噩咁生存落去，同曱甴同床共枕，扮見唔到啲曱甴係佢身邊甚至身上爬來爬去。<br />\n<br />\n一日又一日咁過去，直到有一日，佢起身之後，終於明白左一個道理：其實人類就係曱甴嘅幼蟲，每一條人類長大左都會身不由己咁變態成一隻佢哋當初最嫌惡嘅曱甴，佢哋嘅生活習慣，思想諗法都會隨之而改變成曱甴嘅version，就好似毛毛蟲變成蝴蝶咁，有啲人會變態失敗，而根據自然定律，佢哋就當然會被淘汰啦。<br />\n<br />\n大徹大悟之後，小明心中一片平靜，它從窗口飛出去，在荒野中覓食，將房間留俾下一條幼蟲。"},{"pid":"74d45abe3e76db2fcd8b56d46a95ea45a1c021b3","tid":231636,"uid":102872,"like":0,"dislike":0,"score":0,"citedBy":0,"replyTime":"2017-05-06T07:53:11.000Z","msg":"Just for fun <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"a609735a238029e170e539d32b744dc23ddeca0f","tid":231636,"uid":1103,"like":0,"dislike":0,"score":0,"citedBy":0,"replyTime":"2017-05-06T13:27:06.000Z","msg":"好文"},{"pid":"e6d662bb209b90c7b0a1e500e59791e4f86967c4","tid":231636,"uid":75139,"like":0,"dislike":0,"score":0,"citedBy":0,"replyTime":"2017-05-06T16:56:19.000Z","msg":"高汁"}]}