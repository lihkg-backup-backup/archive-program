{"tid":1577417,"cid":5,"subCid":12,"title":"懇請所有關注新屋嶺疑似反人類性罪行既巴絲一定要戒慎恐懼","createTime":"2019-09-17T16:28:39.000Z","updateTime":"2019-09-17T16:46:31.000Z","uid":101051,"like":4,"dislike":2,"uniUserReply":2,"replies":[{"pid":"4a76d91b1ae7b4038905b1bcb6e0b17f1383bf41","tid":1577417,"uid":101051,"like":0,"dislike":0,"score":0,"citedBy":0,"replyTime":"2019-09-17T16:28:39.000Z","msg":"呢一個月黎相信大家都對新屋嶺疑似反人類性罪行十分關注，加埋831既真相逐漸浮面，呢件事既真偽可以話直接同運動走向掛鉤，如果兩件嚴重反人類罪行同時屬實，我相信香港會走向無底線無限期武裝抗爭。<br />\n正因為新屋嶺疑似反人類性罪行如此關鍵，不論係對疑似受害者同家人朋友既身心摧殘，同時對其他義憤填膺既手足會帶黎核彈級既怒火，<span style=\"color: red;\"><span style=\"font-size: xx-large;\">小弟懇請所有有理性既巴絲一定要再三謹慎，絕對唔可以亂傳「所謂FCed」既消息。特別特別係無名無姓既網絡對話。</span></span>有呢種POST請先用不推文黎作討論。<br />\n<br />\n先假設各位係一番好意關注事件，以下係請你地唔好再亂傳既理由<br />\n果種無名無姓，失驚無神彈出黎仲要強調「呢個係我老死黎，識落好多年，我一定信佢，身家性命擔保都得」。大佬啊，而家咩年代，好多手足已經戰鬥左一百日，火遮眼之下難免心思熟慮不再，判斷力大幅減退。但呢種對話如果係一年前流出，會被連登狂恥笑，好大機會改圖改歌恥笑等等，點解係而家就會有咁大殺傷力，咁多人走去相信架。我用一部電話/電腦不停換AC一個人就可以玩奸奸整三十個版本出黎啦。仲要有幾個post好似有整合咁強調「已FCed」，<span style=\"color: red;\">大佬啊，你整合三千個無名無姓對話，同一個係冇分別架。</span>都係完全唔可信。(其他事件都請三check而後行，荃灣魔法果單野已經搞到CNN炒車要出道歉聲明，玩多幾次就算有真野都冇人信架喇)<br />\n<br />\n再講就所謂現有證據，我針對大部份「所謂」社工/名人協助跟進緊既，<span style=\"color: red;\">大家請回想一下半年前既連登係點?社工又名報警撚</span>幾多單衰11同亂倫吸毒係由社工報警?Sorry，我對社工冇偏見，因為呢個係佢地既專業操守，正如醫生唔可以亂公怖病人私隱，假如真係有咁多對話「社工」知道，點解佢地唔報警?你話驚冇用?大佬，就算比藍屍鄉黑打，社工都一樣會叫報警啦，而且POPO受唔受理，hea查，嚇你滅聲係一回事，你係有良知既，第一步就係鋪定後路去報案，假如被滅聲，自動send email去海外所有新聞機構，我就唔信佢消得晒所有音。你報都唔報，叫人點信先?<br />\n<br />\n最近果個版本吹到20+女手足被畜牲_ _，講緊幾十個男人，我唔信有咁多人可以忍得到口唔爆出去唱通街。再者已經有新屋嶺女義士親身出黎描述過入面既恐況，冇提及過性罪行。(當然隨便你話已被逼跟劇本拍，但我唔by)<br />\n即使係一單兩單性罪行，目前可能性最大既係由兩位北區醫護具名受訪者，只能夠講唔可以完全排除有呢件事，但唔足夠講100%證據確鑿。<br />\n<br />\n請大家傳之前諗一諗 : 係未經證實就亂傳，好可能傷害到入過新屋嶺既女手足，佢地好有可能會受到異樣既眼光，因為冇發生過既不幸而不證自濁，咁真係冇問題?<br />\n<br />\n無盡權力下人性既黑暗，我想像唔到可以有幾恐怖，我唔敢講一定冇發生過，我絕對希望各位可以集眾人之力抽絲剝繭搵出真相，我只希望大家唔好再亂傳證實唔到既消息。散佈fake news係只有一方會得益，希望大家明白。831直至今日真相已經漸漸浮現，相對之下更有說服力(同樣人神共憤)。<br />\n<br />\n最後，我想像唔到一個女仔經歷咁重大既折磨苦難要受幾大壓力，如果女受害義士選擇沈默遠走，希望大家諒解。同時，如果女受害義士選擇勇敢行出黎，200萬手足會為你討回公道。"},{"pid":"d016c9f694a0af90a821296df589565bb24cfd3a","tid":1577417,"uid":101051,"like":0,"dislike":1,"score":-1,"citedBy":0,"replyTime":"2019-09-17T16:35:23.000Z","msg":"我並非指一定冇發生過，我只係希望大家唔好再亂傳未經證實既消息，特別係冇名冇姓既對話圖。<br />\n受害義士，希望你明白，如果要幫忙，不論係身邊朋友親人，定全港手足，有根有據地出聲係唯一既方法。"},{"pid":"a06e2432163266ebccd9057b0e67ff1afd9437fe","tid":1577417,"uid":271234,"like":0,"dislike":0,"score":0,"citedBy":0,"replyTime":"2019-09-17T16:46:31.000Z","msg":"<span style=\"color: red;\">Brexit都係靠呢招食糊！</span><br />\n 【眾籌 Youtube 廣告】 本地文宣 : 多媒體廣告 <a href=\"https://lih.kg/dRrFcS\" data-auto-link target=\"_blank\">https://lih.kg/dRrFcS</a>"}]}