{"tid":798536,"cid":7,"subCid":0,"title":"麥明詩發文恭賀陳曉華掀罵戰 慘成網民批鬥對象！","createTime":"2018-08-29T11:04:42.000Z","updateTime":"2018-08-29T11:05:37.000Z","uid":147522,"like":3,"dislike":1,"uniUserReply":3,"replies":[{"pid":"b186d2e5d7aca1dd8d56b6a61692f1113097ee09","tid":798536,"uid":147522,"like":0,"dislike":0,"score":0,"citedBy":0,"replyTime":"2018-08-29T11:04:42.000Z","msg":"今屆港姐出爐，貴為10A港姐的麥明詩（Louisa）今年就以師姐份首次擔任港姐司儀。相信最令大家記得嘅一幕，係喺泳裝問答環節，Louisa與馮盈盈負責其中一個問答環節，並配合Dodo姐問佳麗問題。當11號李明芙（Samantha）出場時，麥明詩負責問問題，問及關於公平的問題：「香港小姐得女仔可以參加會唔會唔公平？」起初Samantha都答到問題。<br />\n<br />\n但其後麥明詩追問：「如果邊個佳麗當選咗你會覺得唔公平？」Samantha開始支吾以對，流露出尷尬嘅神情。Dodo姐見到Samantha面有難色，梗係馬上化解指：「唔洗逼住揀一個㗎。唔一定唔公平㗎嘛。」<br />\n<br />\n點知麥明詩好似唔知Do姐係喺度俾落台階Samantha，反而向Do姐講：「Dodo姐咁nice嘅，我覺得好唔公平呀！我之前參選都冇咁樣&hellip;」隨即Do姐話麥明詩：「仲想點呀！你係香港小姐嚟㗎嘛！」結果窒到麥明詩只識得尷尬笑，但就令全場歡呼，成為全晚高潮之一！<br />\n<br />\n日前，麥明詩於個人社交網發文恭賀今屆港姐冠軍陳曉華，其中乘機抽自己水留言寫道：「17號佳麗陳曉華選到香港小姐冠軍就最唔公平喇，已經咁靚、咁高、腿咁長、仲要係一個有愛心嘅護士，已經擁有咁多嘢再加多個港姐冠軍實在是太不公平了！」<br />\n<br />\n及後，Louisa續指：「不過17號佳麗陳曉華憑著出眾的外貌、淡定的對答、空中瑜伽所展現的努力和力量，贏到港姐冠軍就最值得了！」<br />\n<br />\n本身出於好意嘅Louisa係想留言恭賀陳曉華勝出今屆港姐，更難得係Louisa大方抽自己水，本應就唔成問題嘅。不過，今次Louisa呢番留言就引起咗唔少網民嘅不滿，有網民佢「冇資格做主持」又話佢唔應該再提：「你選到咪叫公平囉，又抽水」仲叫佢衰咗就認，結果引起網民罵戰！"},{"pid":"6f5200594ac6d7328bd091a572f1a54d1f269f3e","tid":798536,"uid":99568,"like":2,"dislike":0,"score":2,"citedBy":0,"replyTime":"2018-08-29T11:05:26.000Z","msg":"<span style=\"font-size: xx-large;\"><span style=\"color: red;\">All TVB is G</span></span>"},{"pid":"af75917d9dc490e317bfbff29634ea4bb5d41ac4","tid":798536,"uid":38518,"like":0,"dislike":0,"score":0,"citedBy":0,"replyTime":"2018-08-29T11:05:37.000Z","msg":"K"}]}