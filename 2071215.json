{"tid":2071215,"cid":12,"subCid":0,"title":"香城回憶錄（004）：方朗站生存戰","createTime":"2020-06-19T15:45:59.000Z","updateTime":"2020-06-19T15:49:50.000Z","uid":360223,"like":0,"dislike":0,"uniUserReply":1,"replies":[{"pid":"3158d9df34fc6cd7ba3e03a04b25807770c7fda3","tid":2071215,"uid":360223,"like":0,"dislike":0,"score":0,"citedBy":0,"replyTime":"2020-06-19T15:45:59.000Z","msg":"本小說內容純屬虛構，如有雷同，實屬巧合。<br />\n每逢週五，更新一章。<br />\n<br />\n合集：<a href=\"https://hk-memoirs.blogspot.com/\" data-sr-url=\"https://r.lihkg.com/link?u=https%3A%2F%2Fhk-memoirs.blogspot.com%2F&d=WBYYCruE%2BO8aOQq6cZO2w%2B4Wvb5rKEvwepesSl%2FR16E%3D&h=5195999f\" data-auto-link target=\"_blank\">https://hk-memoirs.blogspot.com/</a><br />\n程式猿專用（Markdown）：<a href=\"https://github.com/yunyun-researcher/hk-memoirs\" data-sr-url=\"https://r.lihkg.com/link?u=https%3A%2F%2Fgithub.com%2Fyunyun-researcher%2Fhk-memoirs&d=WBYYCruE%2BO8aOQq6cZO2w%2B4Wvb5rKEvwepesSl%2FR16E%3D&h=cca43c9f\" data-auto-link target=\"_blank\">https://github.com/yunyun-researcher/hk-memoirs</a><br />\n<br />\n<strong>六月抗爭篇</strong><br />\n（001）2047年那個晚上我在新居寫信<br />\n（002）泰北之旅<br />\n<a href=\"https://lihkg.com/thread/2052882/page/1\" data-auto-link target=\"_blank\">https://lihkg.com/thread/2052882/page/1</a><br />\n（003）水城區遊行<br />\n<a href=\"https://lihkg.com/thread/2060649/page/1\" data-auto-link target=\"_blank\">https://lihkg.com/thread/2060649/page/1</a><br />\n（004）閣下在此"},{"pid":"2bfd7dd66454c137a95e4c5f9aca795d46c2b08d","tid":2071215,"uid":360223,"like":0,"dislike":0,"score":0,"citedBy":0,"replyTime":"2020-06-19T15:48:16.000Z","msg":"<em><pre><code data-type=\"\">「沿途與他車廂中私奔般戀愛，再擠迫都不放開。\n祈求在路上沒任何的阻礙，令愉快旅程變悲哀。\n連氣兩次，綠燈都過渡了，與他再愛幾公里，\n當這盞燈轉紅便會別離，憑運氣決定我生死。\n\n祈求天地放過一雙戀人，怕發生的永遠別發生，\n從來未順利遇上好景降臨，如何能重抬信心。\n\n然而天父並未體恤好人，到我睜開眼，無明燈指引。\n我愛主，為何任我身邊愛人，離棄了我下了車，你怎可答允。」\n《少女的祈禱》</code></pre></em><br />\n<br />\n捷運快到達半灣東時，音然說道：「Mandy不如你今晚嚟我哋屋企過夜丫。」<br />\n「唔好啦，咁臨急臨忙嘅話，會打擾到Uncle、Auntie，同埋今日我都好攰啦。」我答道。<br />\n「係咯，小音，Mandy唔同你丫，平時好少企咁耐同行咁多路。你呀，次次過夜都要Mandy陪你玩到咁夜，成日搞到佢第二朝都無乜精神&hellip;」Hugo說道。<br />\n「得啦得啦，阿哥，知你驚Mandy攰啦！」音然先是不忿，然後調皮地問道。「不過你唔覺得Mandy唔夠瞓個樣仲可愛啲咩？」<br />\n「番到屋企，記得打電話俾我呀。」Hugo沒有理會音然，囑咐我道，面有點紅。<br />\n「嗯。」我點頭答道。<br />\n<br />\n回家路上，想起我讀中五時，我和我的父母從水天圍搬到半灣。如果當年沒有搬家的話，大概我的父母也不會因為車禍過身，大概&hellip;<br />\n<br />\n回到家中，打開電視，NEW新聞播放著警察在水城區，發射催淚彈和橡膠子彈驅散示威者，連記者也被射中了。正當我準備關掉電視機，上床睡覺時，突然看到電視機屏幕的右邊寫著：「即時消息：方朗站出現一群紅衣人，襲擊列車上的乘客。」<br />\n當我見到這則新聞，非常擔心Hugo、音然、Samuel、阿Ling的情況，嘗試致電給他們，但全部都沒有人接聽。<br />\n<br />\n大約過了一個多小時，手機上幾乎同時轉來音然和阿Ling發給我的訊息：<br />\n「Mandy，快！快啲過嚟皇后醫院，阿哥啱啱入咗手術室！」<br />\n「Mandy快啲過嚟皇后醫院，唔好搭捷運或者巴士，飛的！」<br />\n當我上了的士，就不停低聲地祈求著：「爹哋，媽咪，你哋響天上面一定要保佑Hugo同Samuel無事呀。」<br />\n<br />\n到達醫院後，首先見到的，是在急症室椅子上坐著的阿Ling。<br />\n「阿Ling！情況點呀？」我焦急地問道。<br />\n「Samuel帶住我衝咗出嚟，受咗啲皮外傷，而家響分流站等緊，Hugo就&hellip;」阿Ling欲言而止。<br />\n「Hugo點呀？！」我急了，把阿Ling的膊頭按得緊緊的。<br />\n「Mandy你冷靜啲聽我講，Hugo佢為咗保護扭傷咗腳嘅音然，雖然佢同Samuel一樣都識泰拳，但雙拳難敵四刀，俾啲紅衣人斬到好傷&hellip;」阿Ling說到最後時，大概是想起Hugo的情況，就哭了。<br />\n「等等，你同Samuel衝咗出嚟之後，無去搵警察幫手咩？」我不解地問道。<br />\n「警察？哈哈哈！！！哈哈哈！！！」阿Ling一聽到我說警察二字，就開始瘋狂地大笑著，聲音大到整個急症室的人都望著我們。<br />\n阿Ling冷靜下來後，開始說著在方朗站的經歷：「當我同Samuel衝咗出嚟之後，響天橋見到有三個黑帽子，梗係即刻嗌住佢哋，諗住搵佢哋幫手啦，點知佢哋越嗌越走！Okay我當佢哋見到咁多紅衣人淆底嘞，點知打911打極都打唔通！好啦！咁唯有試下打去方朗警署啦！你知唔知個仆街竟然講乜呀？！」<br />\n我搖頭，但我估計是令阿Ling很憤怒的回應，因為我認識她這麼久，從未聽過她說一句粗話。<br />\n「佢竟然話『驚就唔好出街』！跟住個冚家鏟仲收埋我線！」阿Ling憤怒地說道。<br />\n我腦袋完全停頓了，完全想不到任何反應。<br />\n「唔好理我同Samuel住啦，你去睇Hugo情況點先啦！」阿Ling見到我嚇呆了，就說道。<br />\n「嗯。」我答道。<br />\n<br />\n到了手術室門外，音然一面憂心，但沒有流淚，只是說Hugo為了保護她，所以被紅衣人劈傷了，背部被劈得連骨頭都見到了。<br />\n在我到了皇后醫院後大約十五分鐘後，Hugo和音然的父母也趕到來了。<br />\n「點解會搞成咁㗎？我得一粒仔㗎咋！」Hugo和音然的母親大哭大喊著，我也忍不住哭了。<br />\n「阿媽你唔好咁啦，阿哥仲做緊手術，同埋你仲有我丫嘛。」音然走上前，嘗試安慰道，他們的父親則面無表情地輕按著妻子的肩頭，以防她太過激動。<br />\n「唔好掂我呀你！唔係你，你阿哥就唔會搞成而家咁！」他們的母親把手一揮，推開了正在走過來的音然。<br />\n<br />\n又過了大約一個多小時，手術室的燈依然亮著，我去了洗手間一趟，經過後樓梯門口時聽到一絲微弱的男人哭聲，我把防火門推開少許，看見Hugo的父親正在合十，雙眼緊閉，臉上帶著淚痕。<br />\n「上天保祐，一定要保祐Hugo大步檻過呀！要我短幾多年命都得！」<br />\n我心一酸，輕輕把門關上，掩著面又哭了。<br />\n<br />\n大約一小時後，手術室的燈關上了。<br />\n「醫生，我個仔情況點呀？」Hugo和音然的母親急切地問道。<br />\n醫生搖著頭說：「對唔住，我哋已經盡咗力。佢雖然而家暫時清醒番，但因為之前失血過多，導致身體各個器官出現衰竭症狀。等陣推番佢入病房之後，你哋就去見佢最後一面啦。」<br />\n「哇！！！」聽到醫生帶來的噩耗，我和Auntie幾乎同時大哭了，Uncle在旁邊安慰著她，音然則在我旁邊掃著我的背。<br />\n<br />\n「阿爸，阿媽，對唔住啦，以後孝順唔到你哋，仲要你哋白頭人送黑頭人。」Hugo有氣無力地說道。「小音，Mandy，你哋要堅強咁活落去，要同班人鬥長命呀。」<br />\n「Mandy，如果你之後遇到鍾意嘅人，就忘記咗我啦，唔好俾過咗去嘅人綁住。」Hugo說著說著，眼皮快要合上。<br />\n「唔好！Hugo！我唔要你走！」我哭道。<br />\nHugo淡淡一笑，沒有回應，大家都知道死神的鐮刀臨到了。<br />\n「仔，放心啦，我同你阿媽會照顧自已啦！」首先留意到的，是Hugo父親。<br />\n「仔，放心走啦！」Hugo母親一邊哭，一邊說道。<br />\n「哥，小音會幫你照顧Mandy啦。」音然沒有哭出來，只是眼眶也紅了。<br />\n「Hugo，你放心啦，我同音然都會堅強咁活落去。」我邊哭邊說，一點說服力也沒有。<br />\n<br />\n過了一會，Hugo的手垂下來了。<br />\n「Hugo！」「仔！」「哥！」<br />\n<br />\n安頓好Hugo的後事後，各人都準備回家。離開醫院前，我到洗手間整理一下儀容，正在回想著和Hugo的往事時，外面突然傳來爭吵聲。<br />\n「一日最衰都係你，係都要帶阿哥出去乜鬼遊行！而家好啦！個阿哥都俾你累死埋！正一佗衰家！」音然的母親高聲地埋怨著。<br />\n「阿哥啱啱先走咗，你係咪要逼死埋我先安落丫？」音然反問道。<br />\n「Auntie你唔好咁樣，音然你都冷靜啲。」聽到他們的爭吵，我衝了出去，嘗試調解。「唔關音然事，係我同Hugo講，話想出去見識吓遊行。」<br />\n「你唔好幫住佢啦，萌惠，我同我老婆由細睇到你大，點會唔知你性格丫？如果唔係音然教壞你哋兩個，點會無啦啦走咗出去遊行喎？」音然的父親分析道。「你同希古呀，一向都唔係好理政治嘢嘅，點會突然間想去喎？」<br />\n「你不理會政治，政治也會找上你，邊有得避丫？」音然反駁道。<br />\n「嗱，你依啲咪就係比網上啲人洗咗腦囉，睇吓你啲諗法幾咁天真，幾荒咁謬丫。」音然的父親續道。<br />\n「你阿爸就講得啱啦。」音然的母親點頭同意。<br />\n「好丫！既然你哋兩個咁唔鍾意我，咁就脫離父女母女關係啦！」音然衝動地說道。<br />\n「啪！」一道清脆的聲音，原來是音然的母親走上前，摑了音然一巴。正當她想摑第二巴，音然又準備反擊時，Uncle拉著了她的手，我則上前阻止音然。<br />\n「好！我走！」音然轉身離開。<br />\n「走丫！走丫！走咗就唔好再番嚟啦！」音然的母親怒道。<br />\n「Uncle，Auntie，我會睇住音然㗎啦，佢同Auntie都需要啲時間冷靜吓，聽朝再聯絡啦。」我小聲地對她的父親建議道，就跟著音然走了。<br />\n「咁麻煩你啦，萌惠。」音然的父親說道。<br />\n<br />\n音然很堅強，從我到達醫院，一直到與自己的父母爭吵，都只是眼泛淚光，沒有流下過一滴眼淚。<br />\n此時的我不知道，這段爭吵，竟是音然和她父母最後的對話。<br />\n我亦不知道，這段爭吵，日後會成為壓垮音然的最後一根稻草。<br />\n<br />\n<em><pre><code data-type=\"\">「為什麼生世間上，此間許多哀與傷。\n為什麼爭鬥不絕，歡欣不永享。\n問為何人存隔膜，顏面無真相。\n問哪天可找得到，理想中的烏托邦。\n\n為什麼淒冷孤寂，輕飄飄像無力。\n為什麼不見光亮，飄渺沒形象。\n在目前如何風光，仍是泥中葬。\n沒有牽走一根線，那許依戀臭皮囊。」\n《為什麼》</code></pre></em>"},{"pid":"137545a76756fbab47802cb20550d20f38e376bf","tid":2071215,"uid":360223,"like":0,"dislike":0,"score":0,"citedBy":0,"replyTime":"2020-06-19T15:49:50.000Z","msg":"<strong>本章片頭／片尾曲</strong><br />\n楊千嬅 《少女的祈禱》：<a href=\"https://www.youtube.com/watch?v=dct1kzcorUw\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3Ddct1kzcorUw&d=WBYYCruE%2BO8aOQq6cZO2w%2B4Wvb5rKEvwepesSl%2FR16E%3D&h=006d5d95\" target=\"_blank\">https://www.youtube.com/watch?v=dct1kzcorUw</a><br />\n盧業媚 《為什麼》：<a href=\"https://www.youtube.com/watch?v=9tmoOJDa__s\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D9tmoOJDa__s&d=WBYYCruE%2BO8aOQq6cZO2w%2B4Wvb5rKEvwepesSl%2FR16E%3D&h=ccdf9846\" target=\"_blank\">https://www.youtube.com/watch?v=9tmoOJDa__s</a><br />\n五輪真弓 《一葉舟》：<a href=\"https://www.youtube.com/watch?v=fFAnVFkk8Lo\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DfFAnVFkk8Lo&d=WBYYCruE%2BO8aOQq6cZO2w%2B4Wvb5rKEvwepesSl%2FR16E%3D&h=80a9476e\" target=\"_blank\">https://www.youtube.com/watch?v=fFAnVFkk8Lo</a>"}]}