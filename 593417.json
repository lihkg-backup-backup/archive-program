{"tid":593417,"cid":33,"subCid":0,"title":"為區諾軒助選的新移民：唔少香港人唔支持民主，我覺得應該叫醒佢地","createTime":"2018-03-15T03:30:11.000Z","updateTime":"2018-03-15T06:47:26.000Z","uid":48083,"like":6,"dislike":1,"uniUserReply":3,"replies":[{"pid":"8d6710134669c5af34e7650f424cea733ec5b40e","tid":593417,"uid":48083,"like":0,"dislike":0,"score":0,"citedBy":0,"replyTime":"2018-03-15T03:30:11.000Z","msg":"3月12日在灣仔點票中心，公眾區甚為冷清，無復兩年前新東補選盛況。守候結果乃民主派義工居多，一片愁雲慘霧。<br />\n<br />\n筆者意想不到會重遇故人，正是在國際特赦講座，阻止神秘人拍攝公眾的女士。<br />\n<br />\n<br />\n原來她也是為區諾軒助選的義工。<br />\n<br />\n（編按：以下是助選義工Hong Kong ais&eacute;接受作者訪問時的對話。）<br />\n<br />\n<br />\n＊ ＊ ＊<br />\n<br />\n問：你點嚟香港？<br />\n<br />\nHong Kong ais&eacute;：我嘅背景有小小唔同，唔係文科生，而係IT人，四年前通過專才計劃嚟香港。<br />\n<br />\n問：選前有關於大陸嘅報道，揭發港漂圈動員投建制派。<br />\n<br />\nHong Kong ais&eacute;：我識得嘅大部分港漂，思維依然keep住上面一套，但凡係官講嘅話就唔應該反對。唔容易和同事溝通，也面對不獲接受嘅困難。<br />\n<br />\n最近交通警喺上水截停架車當路障。我問有車嘅港漂同事，如果警察截停你架車，做路障捱撞唔驚咩。佢依然為警察辯護，話同出街畀車撞差唔多，講成意外。<br />\n<br />\n其實政府只喺社會運作嘅執行者，我地先至係政策嘅話事人。<br />\n<br />\n問：點解你與眾不同？<br />\n<br />\n<br />\nHong Kong ais&eacute;：我諗理解需要一啲同理心，對社會唔同階層都要有一份同情，唔可以自己生活得好，就覺得社會好。大部分人自己生活得好地地，就睇唔到人地嘅苦。<br />\n<br />\n可唔可以感受到人地嘅苦，某程度係一種天賦。唔係你嘅苦都感受到，依個就係我辛苦嘅地方。<br />\n<br />\n問：之前中大民主牆風波，我曾盡力接觸不同陸生。除左主流的確仲有一批異數。例如一位精英陸生，睇過我嘅訪問後，透露自己支持本土派。你對民主嘅肯定由邊度而嚟？<br />\n<br />\nHong Kong ais&eacute;：梗係香港喇。我都有去民主牆支持中大學生，話畀兩邊聽要對話。<br />\n<br />\n喺香港好多嘢你都可以講。唔係選舉先可以講，而係喺唔同嘅層次，例如警察可唔可以截停架車，大家都可以攞出嚟傾。通過唔同嘅渠道話畀政府知，我地覺得你做得唔啱，你要檢討吓。<br />\n<br />\n無論結果係點，依個channel喺度，依個就係香港好嘅地方。可能香港人太習慣，唔當係民主。但我地外來嘅人感受得到。<br />\n<br />\n唔少香港人反而唔支持民主，我覺得都應該叫醒佢地。你喺一個咁好嘅地方，但你唔知道點解會咁好。我唔想香港愈嚟愈差。<br />\n<br />\n問：你不介意區諾軒「反中亂港」？<br />\n<br />\nHong Kong ais&eacute;：立法會有唔同聲音，總好過只有一把聲音。若果建制派有魅力有思想有智慧，佢一定贏到應得嘅票數，我可能都會支持佢。但冇嘅話只可以講抱歉。<br />\n<br />\n當然我唔係樣樣嘢都同意民主派，佢地講嘅嘢唔能夠100%成真。但至少我可以畀意見，而佢地會接受。<br />\n<br />\n我好肯定一樣嘢，就係支持民主，民主就係唔同嘅聲音都可以被聽見。<br />\n<br />\n問：香港嘅民主運動出現劇變。你點睇部分本土派爭取港獨？<br />\n<br />\nHong Kong ais&eacute;：我覺得係一個絕望嘅時候，好似一個小朋友，太肚餓就會喊，其實係同一樣嘅，就係咁簡單。<br />\n<br />\n問：一啲本土派好討厭你們新移民。<br />\n<br />\nHong Kong ais&eacute;：今日遇到一個朋友，移左民到外國，體驗過民主，覺得民主係需要嘅，但民主都有好多問題。因為佢喺外國受歧視，所以自覺喺外國係一個中國人。<br />\n<br />\n我覺得香港都係經歷緊依個過程&mdash;&mdash;點樣去接受唔同嘅人。每一個人都有個性，我唔會要求香港而家就做到。<br />\n<br />\n29186154_1032422000230078_62810484352483<br />\nphoto credit: 蕭雲<br />\n後記<br />\n電視台除了直播點票，也反覆報道同日另一大事，放送習近平的笑臉。<br />\n<br />\nHong Kong ais&eacute;還有另一同伴，著緊地看著選舉結果，民主派大敗，他一度失望地喊了一聲。<br />\n<br />\n受訪時他不想透露名字。他認為部分香港人爭取獨立，背後其實只是想要公正選舉、自由社會。<br />\n<br />\n但過去香港人要求B的層次，只能換來C的結果；部分人便轉而要求A的層次（港獨），期望爭取B的結果。他認為香港不可能獨立，但理解他們為何這樣抵抗。<br />\n<br />\n他用「過猶不及」形容習近平修憲。有些人以為修憲可大權在握，但他不同意，結果恐怕未如所料。想控制一切的結果，到頭來可能是失去一切，中國的自由可能更快到來。<br />\n<br />\n他認為香港仍是唯一未受北京操控的城市，若香港仍能維持自由二十年，倒過來可能是大陸有變。也許部分港人認為DQ沒錯，但參選是所有人的權利。他兩度認真地說，希望選民能在下一場選舉重新出來。<br />\n<br />\n本文獲授權轉載。作者Facebook。<br />\n<br />\n<a href=\"https://www.facebook.com/permalink.php?story_fbid=1032432150229063&amp;id=100003868649005&amp;pnref=story\" data-sr-url=\"https://r.lihkg.com/link?u=https%3A%2F%2Fwww.facebook.com%2Fpermalink.php%3Fstory_fbid%3D1032432150229063%26id%3D100003868649005%26pnref%3Dstory&d=XioFzSu4gs%2FGinipWUyl0Rxs2jlPaATBKfveiEY0UFo%3D&h=f63227ce\" target=\"_blank\">https://www.facebook.com/permalink.php?story_fbid=1032432150229063&amp;id=100003868649005&amp;pnref=story</a><br />\n<br />\n責任編輯：周雪君<br />\n<br />\n核篩編輯：歐嘉俊<br />\n<br />\n<a href=\"https://hk.thenewslens.com/article/91621\" data-sr-url=\"https://r.lihkg.com/link?u=https%3A%2F%2Fhk.thenewslens.com%2Farticle%2F91621&d=XioFzSu4gs%2FGinipWUyl0Rxs2jlPaATBKfveiEY0UFo%3D&h=96b52f0d\" target=\"_blank\">https://hk.thenewslens.com/article/91621</a>"},{"pid":"fae6087779738228561143cb45a9bcad903916cc","tid":593417,"uid":35430,"like":0,"dislike":2,"score":-2,"citedBy":0,"replyTime":"2018-03-15T05:22:35.000Z","msg":"醒左個班就畀泛民同共狗迫到死心<br />\n未醒個班？真係未醒咩？<img src=\"/assets/faces/dog/smile.gif\" class=\"hkgmoji\" /> <br />\n華人賤種千年帝制父母官mix走難基因<br />\n連民主國家投票率都好難有6 7成你區區一個香港可以有幾高？民主係港柒眼中一d價值都冇"},{"pid":"dc0b1eae305bff838c43941d995a3726fc41794b","tid":593417,"uid":25558,"like":0,"dislike":0,"score":0,"citedBy":0,"replyTime":"2018-03-15T06:47:26.000Z","msg":"<img src=\"/assets/faces/normal/good.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"}]}