{"tid":1415835,"cid":5,"subCid":0,"title":"[長文] 一位也是公務員的媽媽","createTime":"2019-08-05T14:15:06.000Z","updateTime":"2019-08-05T15:36:37.000Z","uid":133651,"like":3,"dislike":0,"uniUserReply":2,"replies":[{"pid":"c6bb0404d25b4f1322375ee1e3ade47a5e9f0595","tid":1415835,"uid":133651,"like":0,"dislike":0,"score":0,"citedBy":0,"replyTime":"2019-08-05T14:15:06.000Z","msg":"代出<br />\n<br />\n致前線年青人:<br />\n<br />\n我係一個非常支持同感恩年輕人為港抗爭嘅媽媽，睇見612事件因為有你地呢一班年輕人，條例得以暫緩，200萬人當中好多都係因為見612當日煙火傷及手無吋鐵嘅你地而上街聲援，訴求一直無被回應，警察武力升級至令香港大部份市民都無法接受嘅程度，你地嘅行動亦一步步升級，受傷嘅受傷，被捕嘅被捕，我見到好心痛。<br />\n<br />\n我眼見好多本來無明確立場或相對支持警察嘅人，響元朗事件後立場變得明確，開始明白理解你地嘅行為，甚至變成支持。街上有街坊被無辜傷害，群起而抵抗，呢個都係你地嘅功。<br />\n<br />\n圍堵警署期間有人從宿舍掟玻璃樽掟炮仗落樓，令人憤怒，佢地自己嘅鄰居們亦成為受害者，想回家都被佢地阻撓，已經再一步令鄰居們憤怒。<br />\n<br />\n由612開始，對你地支持嘅市民一路增加，一直見到大家保護老弱，唔傷害無辜嘅人，睇到你地嘅高質，一路都好感激你地嘅付出，作為媽媽，的確有負擔，一路都怪自己太龜縮不能做更多有欠你地，只能盡能力做可做嘅事，遮打嘅靜坐集會我有出席，今日亦無上班。<br />\n<br />\n一直希望你地不受傷不被捕，亦不篤灰不割蓆，呢兩日見到你地武力再升級，破壞警署，破壞宿舍，開始擔心。佢地一向放彈放得咁快咁狠，但明顯地佢地刻意響你地破壞時不立即處理，等記者有足夠時間影低，然後可以合理化慢慢出黎無差別攻擊你地，拘捕你地，再告暴動罪。我明白你地已經天不怕地不怕，但中共嘅計就係要大家愈亂愈分化愈好，當你地再得唔到支持，逃犯條例就可能再推上場，你地一路以來嘅努力就白廢。<br />\n<br />\n其實公務員當中好多都好支持你地但身份問題唔可以高調，但當大家開始攻宿舍而傷害到消防、海關、入境等嘅家人，佢地就會動搖，佢地都需要保護家人。當響警署旁點起火光，破壞佢地嘅建築物，警察就可以合理化地用任何方法去驅散。<br />\n<br />\n眼見林鄭政府已經變成中共棋子，警察亦變成政府用來攻擊人民嘅部隊，搞宿舍真係達唔到目的，當大家鬧警察響民居放煙，大家另一邊響度搞宿舍，令到其他部隊嘅家人都擔憂受怕，就會令人開始唔認同。<br />\n<br />\n我只係一個卑微嘅師奶，住公屋，無資產，有嘅只係家人。我要養家，工作同家庭已經係我全部。但我同意大家阻路同不合作運動癱瘓運作，我唔怕返唔到工要扣人工甚至被炒，雖然頓失經濟支持很可怕，但我只可以用呢個方式同你地一齊進退。<br />\n<br />\n咁講唔係想怪大家搞宿舍警署，因為真係佢地掟玻璃樽掟炮仗先，但作為媽媽，真係想你地安全不受傷不被捕同時，民意繼續企響你地果邊。<br />\n<br />\n年輕人們，你地嘅努力我地見到，真係見到，無人想響青春年華暑假要走出黎食煙，聽到你地呼叫: 「香港無未來我地都無未來。」好心痛。唔好因為要爭取未來而響未來痛失十年青春，好嗎? <br />\n<br />\n一位好心痛你地嘅媽媽上"},{"pid":"710ae0f31810bde91bf58b583ddaf23c64abfb61","tid":1415835,"uid":244977,"like":0,"dislike":0,"score":0,"citedBy":0,"replyTime":"2019-08-05T15:36:37.000Z","msg":"Be water<br />\n唔好輸自己輸兄弟輸埋場革命"}]}