{"tid":1984386,"cid":5,"subCid":12,"title":"【收市閒情】真正港產片一去不回 - 千頌C","createTime":"2020-04-22T12:08:13.000Z","updateTime":"2020-04-22T12:11:20.000Z","uid":25558,"like":1,"dislike":0,"uniUserReply":2,"replies":[{"pid":"cf5d7bb458a0477f5548e91b018fdbbc1c99de34","tid":1984386,"uid":25558,"like":0,"dislike":0,"score":0,"citedBy":0,"replyTime":"2020-04-22T12:08:14.000Z","msg":"<a href=\"https://hk.finance.appledaily.com/finance/20200422/IL2U6EJ7EH62BHTMKDM3CPY4UM/\" data-sr-url=\"https://r.lihkg.com/link?u=https%3A%2F%2Fhk.finance.appledaily.com%2Ffinance%2F20200422%2FIL2U6EJ7EH62BHTMKDM3CPY4UM%2F&d=uNNx3RetO4MSseDCYlD6CiT1kznsNOvA2%2BdQC7BC3ts%3D&h=c5234001\" data-ef-url=\"https://embed.lih.kg/frame?u=https%3A%2F%2Fhk.finance.appledaily.com%2Ffinance%2F20200422%2FIL2U6EJ7EH62BHTMKDM3CPY4UM%2F&h=95f5b5be\" target=\"_blank\">https://hk.finance.appledaily.com/finance/20200422/IL2U6EJ7EH62BHTMKDM3CPY4UM/</a><br />\n<br />\n【收市閒情】真正港產片一去不回 - 千頌C<br />\n<br />\n<img src=\"https://static.appledaily.hk/images/apple-photos/apple/20200422/large/1587483206_f535.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20200422%2Flarge%2F1587483206_f535.jpg&h=3d93d852&s={SIZE}\" /><br />\n黃百鳴近日受訪時話：「只要拍電影就拍電影，唔好理咁多政治因素就得。」但如果真係唔理政治因素，根本就入唔到中國。資料圖片<br />\n<br />\n1：今年香港電影金像獎預告片，短短三分鐘，講出香港人2019年到今日嘅故事。最令我震撼一句係，「知唔知最恐怖嘅犯罪現場喺邊度？」佢唔用對白去答你，佢用一架車牌831嘅車，衝入地鐵嘅畫面去答你。<br />\n<br />\n2：一條預告片，話畀全世界聽，香港有一班電影人，努力堅持住香港真正核心價值。不過佢哋近來咩環境呢，同電影界朋友傾開，劈頭第一句就係「電影呢行真係好靜，連古生都話冇戲開。」<br />\n<br />\n3：搞笑嘅係，黃百鳴近日受訪時，突然sell本土，佢舉嘅例子，係近年嘅《葉問》&hellip;&hellip;其實係合拍片嚟嘅。佢又講《家有囍事》，2009嗰套我睇過，我真係睇過呀，我會形容為扮港產片嘅中國片。<br />\n<br />\n4：黃百鳴又話，「只要拍電影就拍電影，唔好理咁多政治因素就得。」如果要真係唔理政治因素，根本就入唔到中國。要入中國，就要政治正確。<br />\n<br />\n5：至於本來拍好多真港產片嘅彭浩翔，上年初係威係勢話要開拍《鹿鼎記》三部曲，之後仲做埋護旗手，果然人望高處呀！最新係點？上年10月後就冇新聞冇進展，相信呢部《鹿鼎記》結局，可能只係兩個字：Total loss！<br />\n<br />\n6：其實一切都要多謝范冰冰，自從佢單偷稅漏稅風波後，中國政府對影圈一切從嚴。華誼兄弟因此損失慘重，於是上年7月，隆重宣佈：「我要成立黨委」，強調要積極探索「把黨建工作融入到影視內容創作的各個領域」。長此下去，戲只會越來越垃圾。<br />\n<br />\n7：中國電影業有幾大鑊呢？上年年底，黃曉明、Angelababy、迪麗熱巴都已經話冇戲開。下游戲院方面，武漢肺炎下停業80幾日，大量戲院執笠，單係第一季度已有2799家影院類相關企業註銷或者吊銷。<br />\n<br />\n8：僧多粥少，中國電影業已一如油價盤崩潰，自己唔蝕都偷笑，幾時會預你香港人賺？舐共既然沒有商機，真正港產電影業係咪真係會返嚟？朋友話：「老闆級多數都真心舐共㗎喎！」<br />\n<br />\n千頌C<br />\n<a href=\"http://fb.com/winbigwok\" data-sr-url=\"https://r.lihkg.com/link?u=http%3A%2F%2Ffb.com%2Fwinbigwok&d=uNNx3RetO4MSseDCYlD6CiT1kznsNOvA2%2BdQC7BC3ts%3D&h=3b0ea044\" data-auto-link target=\"_blank\">http://fb.com/winbigwok</a><br />\n本欄逢周三刊出"},{"pid":"71c6945f79bd0fa4e32e5daa8bf1b130550c1377","tid":1984386,"uid":343361,"like":0,"dislike":0,"score":0,"citedBy":0,"replyTime":"2020-04-22T12:11:20.000Z","msg":"<span style=\"font-size: xx-large;\">張家輝<img src=\"/assets/faces/pig/wail.gif\" class=\"hkgmoji\" /></span>"}]}