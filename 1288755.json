{"tid":1288755,"cid":30,"subCid":0,"title":"借連登對自己講幾句野","createTime":"2019-07-05T18:26:03.000Z","updateTime":"2019-07-05T19:22:39.000Z","uid":228179,"like":1,"dislike":3,"uniUserReply":4,"replies":[{"pid":"6b2bb105cf317d6685c5165fde924aa68fd15415","tid":1288755,"uid":228179,"like":0,"dislike":0,"score":0,"citedBy":0,"replyTime":"2019-07-05T18:26:03.000Z","msg":"前日佢一句話個心承受唔到落去，同我講左分手。<br />\n<br />\n前年喺機緣巧合下識到大家，喺ig覆左佢一個story，就開始左我地既故事我地既旅程。第一次既約會就係喺一間狗也不屌既粥店。一個月冇耐就一齊左。當初我表白，係因為覺得佢願意真心咁聽我講既每一個字，而已會為左我既事而煩惱。<br />\n<br />\n一開始拍拖既時候，係我呢世人最開心既時光。每日都會互相問候大家點樣，每日都至少一齊出黎食餐飯，每日都有數唔盡既野一齊傾。假日得閒就出去呢到玩嗰到玩。一直都希望可以停留喺呢段日子。不過我已經親手抹殺左呢一切。<br />\n<br />\n拍拖差唔多一年，因為佢租屋嗰邊完約但係又搵唔到地方住，佢就搬左我屋企（我都係出面租屋），我地就咁開始一齊住。一開始一齊住同之前一樣，得閒出去玩，睇下傢私食下飯，有時天氣熱到仆街都出黎睇我踢波。但係時間過左一排，我好似習慣左有個人陪，開始忽略左佢既存在。番到屋企就龜縮打機，夜晚得閒就踢波做尖，週末得閒都龜宿屋企唔出街，變左一齊既時間就係得訓教嗰8個鐘。<br />\n<br />\n因為我對佢既冷感，佢得到憂鬱症。就算知道佢有憂鬱，我冇改變對佢既態度，反而係變本加厲傷害佢。每一次佢自殘既時候，我都用強硬既手段去嘗試停止佢，捉住佢隻手，甚至打佢。依家回想起以前我做既野，覺得自己係一隻畜生，但係佢冇因為咁離開我，反而話自己會控制自己既情緒，唔會俾我壓力。<br />\n<br />\n有一次佢又自殘，我講左句不如我地分手。<br />\n<br />\n當晚我講完，佢直接同我講佢好難受好想死左去一了百了，冇左我不如死左去算。佢跪地求我唔好走，不如俾大家一個機會改變。我聽完之後冷靜落黎，我地擁抱對方，過左一個沒法用文字表達的晚上。<br />\n<br />\n機會係要珍惜，而唔係等下一個機會出現。前日佢一句話個心承受唔到落去，同我講左句分手。佢呢幾日個腎發炎，去左幾日醫院睇醫生。而我呢個男朋友，一次陪佢去醫院都冇。佢以前每次去醫院我都會陪佢，佢凌晨掛急症，我陪佢陪到天光醫生黎睇佢我先走，佢住院我隔一日會去醫院陪佢訓，會買野食俾佢。呢次佢腎發炎，我去左踢波，連佢去左醫院我都唔知。就係呢一日，佢話佢已經受到太多既折磨同痛苦，叫我搬走俾大家空間，做自己想做既事，佢有佢番工我有我踢波打機，結束呢一切，反正我心裡面已經冇左佢。<br />\n<br />\n係呢一刻我先知，我錯了，錯到唔值得被原諒。我之前幼稚而不成熟既思維同表現，自私自利唔理人地感受，冇責任感，唔體諒人地，等等既錯，令到佢個心一次又一次既折磨同受傷。去到呢刻，佢個心已經承受唔到多一次既傷害，選擇以分手結束呢個折磨。<br />\n<br />\n<br />\n隔住個mon一次又一次咁求佢，佢依然唔願意再俾多一次機會我去改變，即使我今次真係清楚明白自己有幾咁仆街同幼稚，幾咁真心想去改變自己，佢既答覆都係一樣。<br />\n<br />\n依家凌晨兩點幾，我喺佢屋企樓下既7仔，同佢講我等緊你。佢由講分手到依家都未見過我一面，想約佢出黎剖白佢都唔願意，佢認佢逃避既，但係我明佢既感受。雖然之後會發生乜野我心裡都已經有好多個答案，但係我淨係希望佢可以俾我多一次既機會，用心用表現而唔係用口去改變自己。<br />\n<br />\n不要等到失去才懂得 珍 惜。"},{"pid":"15f5466df01dcbf709e799a360863540aa2c7fc4","tid":1288755,"uid":173326,"like":0,"dislike":0,"score":0,"citedBy":0,"replyTime":"2019-07-05T18:32:53.000Z","msg":"睇左一半，無論你點樣反省都贖唔到罪，人渣<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"dba52acd0c559b415a76f3fa310657d743e93c6e","tid":1288755,"uid":269757,"like":0,"dislike":0,"score":0,"citedBy":1,"replyTime":"2019-07-05T18:44:58.000Z","msg":"你而家只係代表到一時後悔<br />\n<br />\n真係愛 你試下盡力一年先算<br />\n<br />\nBtw唔好逼"},{"pid":"174f742825cfaadb7a009c8de66cfaff6964a53e","tid":1288755,"uid":228179,"like":0,"dislike":0,"score":0,"quote":{"pid":"dba52acd0c559b415a76f3fa310657d743e93c6e","tid":1288755,"uid":269757,"like":0,"dislike":0,"score":0,"citedBy":1,"replyTime":"2019-07-05T18:44:58.000Z","msg":"你而家只係代表到一時後悔<br />\n<br />\n真係愛 你試下盡力一年先算<br />\n<br />\nBtw唔好逼"},"citedBy":0,"replyTime":"2019-07-05T19:14:12.000Z","msg":"呢一個鐘我諗得清楚<br />\n依家可能我繼續求佢只會壓力佢<br />\n可能我應該做既應該係放手<br />\n用時間去證明自己真係改變左<br />\n<br />\n我唔應該再淨係諗自己既感受<br />\n佢依家一定係好大壓力好辛苦<br />\n我咁等佢落黎搵我面對面傾只係會逼到佢發顛<br />\n<br />\n所以我決定呢段時間增值自己<br />\n錯既就改 應學既就學 應做既就做<br />\n負番起應負既責任<br />\n我唔想一世都做一個幼稚既細路<br />\n我會努力去做番一個人"},{"pid":"9754bb22a1fc75d012e1b2b5e3d6770dbe69346c","tid":1288755,"uid":54163,"like":0,"dislike":0,"score":0,"citedBy":0,"replyTime":"2019-07-05T19:22:39.000Z","msg":"算吧啦你<br />\n當一個女仔同你講分手 唔多唔少都係因為對段感情感到絕望 只可以話真正愛你嘅人唔會忍心俾你受到任何傷害 你而家淨係識講有幾後悔有幾唔識珍惜 問心呀你係真係鍾意佢定係真係習慣咗有人陪你 <br />\n過來人同你講 分咗手仲去佢樓下等 只會覺得反感"}]}