{"tid":769126,"cid":12,"subCid":0,"title":"《因為一份offer，令我可以收割靈魂","createTime":"2018-08-06T02:59:27.000Z","updateTime":"2018-08-06T07:33:36.000Z","uid":177734,"like":0,"dislike":2,"uniUserReply":2,"replies":[{"pid":"0daa96948b987b75a5d671abe7d3a1e081b03a44","tid":769126,"uid":177734,"like":0,"dislike":0,"score":0,"citedBy":0,"replyTime":"2018-08-06T02:59:27.000Z","msg":"<div style=\"text-align: center;\">《因為一份offer，令我可以收割靈魂》</div><br />\n<br />\n<br />\n\t畢左業都一年半，唔係讀神科就好難搵到份自己想要既工。見過幾分又唔請，得閒就番下part time 炒下散，渾渾噩噩咁又過一日。今日如常起身就上網搵下工，Send下CV，碌碌比我見到個好奇怪既job ad&hellip;: Your time has come, we are inviting you to join us. Our company is an international brand for&hellip;..bla bla bla大長唔想睇，依家見到乜工都唔理就撳左apply先算，心諗邊有人出job ad會用黑底白字架&hellip;真係打黎先再諗點推左佢。<br />\n<br />\n\tSend完CV就諗住落街食下野，每次出街都會留意下啲人做緊咩。其實我由細到大我都好中意觀察人，人類既行為好有趣，對於情緒既反應都好特別。啲friend成日都話:你咁叻睇人，點解唔做sales或者保險呀..話唔定比你睇得佢幾時死添呀。每次討論呢啲話題我都係一笑置之，心諗班友都係想笑我搵唔到錢啫&hellip;.行下行下，發現依家啲人冇以前咁開心，雖然社會物質豐富左但係精神健康方面就同我細個嗰陣啲人冇得比，生活簡單但係開心好多。食完野行左陣就番左屋企繼續hea，唔知係咪見得太多負能量，今日機都唔想打就上床訓著左&hellip;..<br />\n<br />\n\t訓訓下突然紮醒，望下個鐘原來一訓就訓到夜晚十一點幾。鬼咁肚餓又未食晚飯，於是就換左件衫落去睇下7仔買咩食好。唔知係咪未訓醒既關係，行到半路對眼突然好多眼水，愈捽就愈濛&hellip;愈捽就愈濛，最後全個視覺都黑哂，之後有一道好強既白光由遠至近快速我向移動，突然全身受到一陣劇烈既沖擊，全身觸覺都仿佛承受唔到要爆開。一剎過後，覺得身心都好平靜，頭先既痛楚全部都冇哂&hellip;與其話冇左痛覺，不與話全身五感都冇哂好過&hellip;.完全感知唔到自己身處係邊，唔知過左幾耐，唔知發生既咩事&hellip;.最後連意識都開始消失。<br />\n<br />\n\t突然紮醒&hellip;望下鐘，依家先六點..咁早起身做乜鬼，一拎起部電話就見到有個Email: Thank you for applying GR,<br />\nWe are glad to inform you that you have become our important asset. We know that you did not have enough time to study about our company, we have prepared if you had any question, we would like to answer them all. Please feel free to visit us today. We are looking forward to see you.<br />\n<br />\nAddress: No.696, 31/F&hellip;.<br />\n望個下地址，乜間公司咁近屋企既..就係樓下轉角去7仔條路附近。咁近去睇下都無防，但係幾點要到呀&hellip;? 九點!?好彩早左醒啫，又唔早講。望番個Email, 原來係尋晚十一點幾send過黎..邊有HR咁勤力架&hellip;肯定係閪工啦呢份!"},{"pid":"cbbcc5e634ab1ad7710745407aa6ff1f4e8f1de3","tid":769126,"uid":177734,"like":0,"dislike":1,"score":-1,"citedBy":0,"replyTime":"2018-08-06T04:06:54.000Z","msg":"住左咁多年一直都唔覺有棟咁既野係到，成棟都黑麻麻，依家夏天實吸熱吸死啦。入到去大堂淨係見到一部升降機，樓層亦只有幾個數字: 6，13，14，31。咁奇怪&hellip;撳完31字上去，部升降機升得越高室溫就越低。上到31/F升降機開門之後就淨係見到一張黑色長枱同一張黑色櫈，我坐低後突然成間房都黑哂跟住有一把好似用左變聲器既聲音: Welcome to GR! 接住間房又重現眼前，枱既另一面多左位身穿白恤衫、白西裝、帶深紅色領帶既人，係我同佢對下眼既一刻，成間房既空間開始扭曲，枱既長度亦都快速收縮，最後變成係我同白衣人面對面好近咁坐&hellip;<br />\n<br />\n白:\t你好(伸出手)<br />\n我:\t你..你好 (握手)<br />\n白:\t由你踏入大堂個一刻到你依家為止，你有冇任何頭緒我地公司係做啲咩架?<br />\n白: \tSorry, 我一輪嘴係咁講都未介紹自己，我叫白，係呢到既經理，你有咩問題都可以問我。<br />\n我:\t其實我覺得好混亂&hellip;到底依間公司係做啲咩?<br />\n白:\t其實我都係全球好多國家都有分部，北美、歐洲、非洲、大陸等等&hellip;可以話有人類既地方就有我地公司既存在。每個分部亦有唔同特色，大家都會配合番所在地既文化去改變。<br />\n白:\t人類咁多年以黎比左好多稱呼我地有啲人會叫我地天使、死神、冥王、死亡&hellip;如果以你既文化認知黎講呢就係黑白無常同閻王。<br />\n我:\t啫係你都係死神.? (我開始聽到頭都大埋)<br />\n白:\t理論上係，當你做左咁上下年資，你就開始唔係點介意自己既身份係咩。其實個啲只係人類自把自為咁安插一啲稱呼比我地，你只係需要認清自我就可以了。<br />\n我:\t咁&hellip;咁關我咩事先得架? 唔通我已經死左..你要黎收我魂魄?!<br />\n白:\t唔好傻啦，要接走你需要咁大費周章咩? 只要一剎那間，你就變成冰冷既肉身(一瞬間就已經係我身後，手掐我頸) (再慢慢鬆開行番去自己張櫈)<br />\n白:\t無錯，你的確已經死左，你應該未睇今朝新聞啦?<br />\n我:\t無可能架&hellip;我明明只係訓著啦，邊有死到 (拎部電話出黎， 今日新聞: 昨夜十二時一名青年橫過馬路時被重形貨車撞死)<br />\n我:\t唔會架&hellip;嗰個只係夢黎，我冇死到架!"},{"pid":"f50e5102090d173ba5edc68211ba239b9eb5b57d","tid":769126,"uid":7494,"like":0,"dislike":0,"score":0,"citedBy":0,"replyTime":"2018-08-06T07:33:36.000Z","msg":"留名"}]}