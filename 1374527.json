{"tid":1374527,"cid":1,"subCid":0,"title":"​和理非齊為克警洗洗腦","createTime":"2019-07-27T19:30:30.000Z","updateTime":"2019-07-27T19:30:30.000Z","uid":267844,"like":0,"dislike":0,"uniUserReply":1,"replies":[{"pid":"fb1a8f621aeb5203c8ab2be36ebbe84df9f10608","tid":1374527,"uid":267844,"like":0,"dislike":0,"score":0,"citedBy":0,"replyTime":"2019-07-27T19:30:30.000Z","msg":"前線克警嘅暴行已經到達民憤嘅地步，但我相信仲有好多和理非嘅同行者都唔能夠走在最前線去反抗，亦有為數不少的人相信暴力係解決唔到問題。呢一班人黎到呢度可能感到好無力，好無奈，好似乜嘢都做唔到，改變唔到個現實咁樣，但今次呢個運動嘅精神係冇大台，行事如水，因此<span style=\"color: red;\"><span style=\"font-size: xx-large;\"><strong>所有人都係大台</strong></span></span>，和理非的你亦可以做到好多野。所以我喺呢度請各位和理非嘅兄弟諗一諗，一齊行出嚟用你嘅說話教化呢一班看似無得救的克警。<br />\n<br />\n呢幾兩月嚟我哋有二百幾萬人行左出嚟，只要有一部份人一齊去做，我哋只係靠把口已經可以比到莫大嘅壓力警隊，甚至可以拉返將更多警察拉返去市民呢邊。<br />\n<br />\n方法其實好容易，就係各位係街上面見到警察嘅時候，行埋去禮貌地請佢停一停等一等，然後用一個<strong><span style=\"font-size: xx-large;\"><span style=\"color: red;\">唔好衝動、唔情緒化、唔用粗口</span></span></strong>態度，講一句好簡單嘅說話去教化佢哋，我哋可以講<br />\n<br />\n「指令係上頭比，決定係你做」<br />\n「唔係叫你做聖人，係叫你做返個人」<br />\n「林鄭要落地獄你哋唔好跟埋去」<br />\n「你係去維持秩序，唔係做殺人工具」<br />\n「俾人鬧你好嬲，但唔代表你可以打人」<br />\n「上頭話你做得啱，係咪你做得真係啱？上頭升官發財，會唔會望下你？」<br />\n「你雖然着咗件制服但係你都係香港人」<br />\n「你哋嘅同事冇人性亂打人，你哋唔好學佢哋，甚至應該出聲去制止佢地」<br />\n「你的聲音唔細，今日你一個人出一句聲，聽日就會有兩個人出一句聲，絕對可以改變到警隊」<br />\n「你哋係警察唔係黑社會，係唔應該同佢地行埋一齊」<br />\n「林志偉唔用腦講嘢，挑動所有人的情緒，你哋唔應該聽，應該拉佢落嚟」<br />\n「唔係大部份同僚嘅睇法就等於啱嘅睇法，你唔好跟大隊走入邪路」<br />\n「你係應該企喺市民呢一邊而唔係政府果一邊」<br />\n<br />\n當佢地每出一次街，就聽到十句八句呢啲說話，就會慢慢好似唸經咁洗左入腦，不出一個月，呢班人總會用重新諗下自己做的野係咪啱，係咪有另一個好啲的方法去做，自己對公義的認知係咪有落差，係咪自己太井底。<br />\n<br />\n最後當然記得要禮貌啲同阿Sir講返句拜拜。<br />\n<br />\n希望各位有更好嘅句子可以提出來！行多步，改變就近一步！"}]}