{"tid":1196877,"cid":5,"subCid":0,"title":"【長文】英國留學生決定今年GAP YEAR同大家並肩作戰","createTime":"2019-06-10T00:21:16.000Z","updateTime":"2019-06-10T00:50:34.000Z","uid":258014,"like":17,"dislike":5,"uniUserReply":2,"replies":[{"pid":"454ffb52353219b9a5c559da51a231250fd72a7b","tid":1196877,"uid":258014,"like":0,"dislike":0,"score":0,"citedBy":0,"replyTime":"2019-06-10T00:21:16.000Z","msg":"大家好 <br />\n小弟第一次出post文筆差勿見怪，我係一個係香港讀DSE讀係英國讀大學既留學生。<br />\n今年year 2,因爲見香港有難所以用左返香港做實習既理由申請Gap year 一年。希望如果呢一年萬一會發生再恐怖既事，我都可以為香港做返D野。<br />\n係同大家講政見之前想同各位巴打講一講我對自由既睇法。<br />\n首先，我由細到大係一個比較傳統既家庭長大，細個啊媽雖然無逼我狂上興趣班，<br />\n但係一定要我上鋼琴班同打乒乓波，算做識藝術同運動。<br />\n但係其實細個我唔中意彈琴，更加唔中意打乒乓波，我真正中意既係踢波。<br />\n7嵗既時候我已經無再係有綫電視到開兒童台睇， 反而放學返屋企就開61台同64台睇足球。<br />\n後尾無幾耐啊爸cut左有綫，因爲佢覺得我沉迷，同埋屋企人都覺得踢波危險過乒乓波，<br />\n所以唔支持我做呢樣運動。<br />\n到中學時，啊爸啊媽好想送我去英國讀書，話想比我體驗外國生活，但係我同佢地講我唔中意走。<br />\n因爲我覺得香港個時仲係一個好有人情味既地方，我落街行個街市，我都覺得好開心。<br />\n但係佢地堅決想我去外國，又要我考IELTS又要我面試。於是個時我做作一個決定，<br />\n特登考唔好個IELTS，因爲我覺得香港呢個城市係我一生人最愛既地方， 沒有之一。<br />\n去到DSE考試雖然best 5 21分，但係因爲發燒而fail左中文同LS而無得讀大學，父母有藉口送我去外國讀書，我先好唔情願既去左英國讀書，我本身想讀MUSIC，但係因爲父母覺得揾唔到食而唔想我讀，最後我地僵持左好耐之後我決定出於孝意無謂再同年級開始老邁既父母搏鬥。<br />\n我仲記得，個日我一上飛機之後就開始喊，因爲，我感受到無左 &rdquo;自由&ldquo; 既個種感覺。<br />\n<br />\n係中學既時候，雨傘運動我大概聽過，而我中學正正係彌敦道隔離，每日放學都會見到有一大班人係到靜坐抗議。當時既我仲係到懶醒覺得自己保持中立既態度先係最正確，雖然無正面批評佢地，但係係内心會懶神聖學耶穌講：父啊，赦免他們！因為他們不知道自己在做什麼。（路加23：34）無錯我係一個基督徒，可能因爲呢個身份，有D巴打會即刻唔妥我，但係我想講，時至今日，我覺得我當日既捻法係錯既。真正要饒恕既人係個班盲目依附權貴既人，<span style=\"font-size: x-large;\">因爲佢地真係唔知道自己做緊咩,佢地以爲金錢同埋共產黨就係拯救到佢地既人</span>。<br />\n琴日6月9日，我雖然仲係英國，但係我做左一個我覺得目前人生最正確既決定，就係搭2個鐘車去倫敦聲援香港人。原因如下：<br />\n<span style=\"color: red;\">1.因爲我係香港人<br />\n2.你地係香港熱到出汁既情況下都肯團結發聲，我無理由唔出一份力<br />\n3.因爲共產黨有6.4前車之鑒 要相信中央司法制度係完全無可能 （作爲90後我無辦法親眼目睹6.4，但翻睇舊時新聞片段 大屠殺根本鐵證如山 所以我作爲新一代都有責任守護6.4真相）<br />\n4. 作爲一個基督徒， 眼見大陸不斷對各個宗教進行清洗，不忍香港同大陸同一下場<br />\n5. 新疆集中營，宗教清洗，劉曉波被自殺，全民監控（社會信用制度）令我無辦法相信共產黨唔係魔鬼<br />\n6. 雖然係基督徒，但我唔敢講話係上帝叫我游行，但係我會話係良知叫我游行。</span><br />\n<br />\n最後我想同大家分享我剩返既幾個睇法<br />\n我知道呢次游行有一部分人同令一部分人既意見唔同，一班人認爲發左聲就係盡左責任，而另一班人認爲要行動升級同用暴力抗爭先係唯一出路。而呢個平臺亦有兩邊持不同意見既人事爭執。<br />\n我想表達一樣野就係 一，<span style=\"font-size: xx-large;\">無論大家既意見係點都好，我地既目標係一致</span>，就係要求撤回惡法。二，魔鬼最擅長就係搞分法同挑撥離間（呢度既魔鬼絕對唔係指任何一方，而係共產黨）所以大家即使有不同意見都好都應該互相尊重，互相支持。作爲一個基督徒我認爲唔應該用武力傷害警員，但係我絕對理解你地有呢種行動背後既原因，我都支持你地去為大家既目標而奮鬥。而我返到香港之後我都會積極考慮上前綫，用非暴力既手法（例如：企係前綫盡量幫大家去抵擋警方既武力而自己唔對警方加以施襲，又或者係到較前位置支緩受傷既同伴。）無論點都好，希望大家唔好分法互相支持。<br />\n第二樣野係希望大家唔好放棄一D所謂&rdquo;港豬&ldquo;既人，可能有D係政治冷感，有D係因爲無力，有D係食緊中央茶飯而唔敢出聲。如果可以既話嘗試理性同呢班人討論一下自己既睇法，話唔定佢地會明白同支持。好似今日，我post IG之後有一兩個&rdquo;港豬&ldquo;問我反送終係咩之後，我用左一段時間解釋之後佢地都變得支持呢個行動。雖然唔一定個個都可以醒覺，但係救得一個得一個。記住我地今日既良知同醒覺都係一班有心人係天安門白白流血換返黎架，我地要對得住6.4既亡魂，就一定要將呢個精神延續落去。<br />\n最後最後，同大家講，香港呢個家，我點都唔會走，就算我能力再細，我都要同呢103萬人為自己既家園作戰，都為一班唔清楚或者唔表態既人去作戰（等佢地將來都有言論自由同發表意見既機會）<br />\n祝福香港，唔好失去信心，唔好失去愛！<br />\n一個真心祝福香港的小薯仔上"},{"pid":"aef00bc87baff50c646a1d99c30ab076d06a69ed","tid":1196877,"uid":2419,"like":3,"dislike":0,"score":3,"citedBy":1,"replyTime":"2019-06-10T00:41:01.000Z","msg":"欣賞你既決定<br />\n<br />\n但係警察唔會同你講良知<br />\n就算你堅持唔傷害佢地 都係會俾人扑到爆晒缸<br />\n如果有心幫手建議做後勤/送物資/照顧傷者"},{"pid":"54442b7e6216befb1a821bf8dc278377a5a20ebf","tid":1196877,"uid":258014,"like":0,"dislike":0,"score":0,"quote":{"pid":"aef00bc87baff50c646a1d99c30ab076d06a69ed","tid":1196877,"uid":2419,"like":3,"dislike":0,"score":3,"citedBy":1,"replyTime":"2019-06-10T00:41:01.000Z","msg":"欣賞你既決定<br />\n<br />\n但係警察唔會同你講良知<br />\n就算你堅持唔傷害佢地 都係會俾人扑到爆晒缸<br />\n如果有心幫手建議做後勤/送物資/照顧傷者"},"citedBy":0,"replyTime":"2019-06-10T00:50:34.000Z","msg":"多謝你既建議，<br />\n做後勤應該係我最基本一定會做既野<br />\n但係如果可以既話我都想為呢班有心守護香港既人流血"}]}