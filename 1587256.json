{"tid":1587256,"cid":1,"subCid":0,"title":"仍 然 天 真 地 相 信","createTime":"2019-09-22T10:27:40.000Z","updateTime":"2019-09-22T10:28:17.000Z","uid":150527,"like":1,"dislike":0,"uniUserReply":2,"replies":[{"pid":"c79397a48fe780b8b33f23a3ac9c22dfd9dfb079","tid":1587256,"uid":150527,"like":0,"dislike":0,"score":0,"citedBy":0,"replyTime":"2019-09-22T10:27:40.000Z","msg":"每日見到極權政府黑警黑社會嘅暴行，心理開始受唔住，好辛苦，想逃避，但我知道唔可以。<br />\n<br />\n今次要成功，除左要比人知道，呢個極權政府有幾咁黑暗之外；更重要嘅係要比香港市民知道，香港係有希望，成功之後，香港一定更加美好。<br />\n<br />\n我地已經向世界證明，香港唔係一個普通嘅大陸城市，香港人會盡一切力量去捍衛民主自由法治。好多外國朋友，曾經分唔到香港人同大陸人有咩分別，而家佢地清清楚楚。呢一種身份認同，試問深圳人上海人有冇可能比到佢地？<br />\n<br />\n今次成功之後，全世界只會更加信任香港。坦白講，呢種信任唔單止對香港有好處，對大陸更有好處。呢一點亦係香港一直以來成功嘅基石，本來正在慢慢褪去，今次竟然谷底反彈。<br />\n<br />\n好多既得利益者認定示威者搞冧經濟，算吧啦，中國無可能比香港美好結局。佢地唔知道，其實會輸嘅最大可能，就係因為香港太多呢類人。佢地當初都覺得，政府無可能撤回，結果呢？<br />\n<br />\n千萬唔好以為無可能，千萬唔好失去希望。要記住，比香港人有真正民主自由，對香港好，對中國更好。容我引用北京大學法學院教授張千帆的一段訪問。<br />\n<br />\n// 香港有如「刺蝟」，雖然體型細小，但受驚嚇或激怒「很難對付」，而香港受驚嚇或被激怒，是因為他們認為香港的自治和法治近年受到威脅，「一國兩制」被「全面管治」替代，「中央管得越多，香港反彈越大」。<br />\n<br />\n// 要解決中央和香港的矛盾，方法是將《基本法》承諾的「高度自治」還給香港，再加上政改後的民主選舉，「他們還有什麼理由冒著違法的風險支持港獨呢？」只要能有效保障民主自治和法治，絕大多數港人都無理由和中央對著干，更無理由支持港獨。//<br />\n<br />\n我仍然天真地相信，香港將會有美好結局。各位，喺榮光歸臨香港之前，珍重！"},{"pid":"995493ad342c7e99788ec91d2cc6dee5093e867f","tid":1587256,"uid":47605,"like":0,"dislike":1,"score":-1,"citedBy":0,"replyTime":"2019-09-22T10:28:17.000Z","msg":"<img src=\"https://na.cx/i/YY8gJwH.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FYY8gJwH.jpg&h=de149ef0&s={SIZE}\" />"}]}