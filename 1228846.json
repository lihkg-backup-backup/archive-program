{"tid":1228846,"cid":1,"subCid":0,"title":"要求法律制裁黑警！！！","createTime":"2019-06-15T18:27:20.000Z","updateTime":"2019-06-15T18:27:20.000Z","uid":180676,"like":2,"dislike":0,"uniUserReply":1,"replies":[{"pid":"63546a930d3bec464266fc9d1e83b266875cceac","tid":1228846,"uid":180676,"like":0,"dislike":0,"score":0,"citedBy":0,"replyTime":"2019-06-15T18:27:20.000Z","msg":"就算幾想都好，其實大家都知，依家要求港獨，革職全個警隊之類，係冇可能。下台呢啲只會模糊焦點。<br />\n所以應該盡量小提，以免減少支持人數。<br />\n相反，唔理乜政治立場，絕大部分人都係反暴力，圍毆=犯法=要坐監，呢啲道理都易明過政治議題好多。<br />\n所以無論條例最後點，都係可以向黑警追討責任。<br />\n<br />\n比起無差別攻擊班汪汪同搞班高官，我認為可以退一大步，有片有證據出手打市民同開槍既個別警員，承擔返刑事責任(普通襲擊/意圖謀殺)。<br />\n對高官黎講，啲小警察一向都係棄卒，推晒啲責任去佢到，又搞唔到自己，就易deal好多。<br />\n<br />\n但對我地意義就大啦，降職，調職呢啲，話就話罰咗，但點解市民犯法就坐監，佢地就無關痛癢幾個月又升返上去？<br />\n禁樣佢地會一直形住自己有警權，唔受法律約束。<br />\n所以一定要刑事責任，只要1，2個就夠殺雞儆猴。班汪汪一睇冇人保佢，唔知幾時輪到自己，警權唔係大曬，下次就乖好多。<br />\n<br />\n而大家都知我地民主之路既抗爭，一定會有下次。<br />\n<br />\n<br />\n禁係咪放過林鄭同班黑警，醫管局同其他高層呢？<br />\n<br />\n絕對唔係。林鄭過唔到條例，中央自然會俾個好下場佢，佢都大失民心同議員支持，遲啲要反佢自然易好多。<br />\n<br />\n依家唔清算既人，只係時候未到。依家制裁唔到醫管局果啲，只係因為犯法既人冇人拉。黑警以為自己就係法律。一步步黎，只要建立到連警察職權都保佢地唔到既信息，其他人就更加唔敢濫權。<br />\n<br />\n呢個做法另一個好處係好容易説服班廢老。<br />\n比起政府錯，有個別壞警察濫用暴力會易接受好多。<br />\n而且連政府都將錯推落佢地度，仲唔係做錯？<br />\n禁樣可以宣傳返打示威者=錯，錯既係警方，義士無罪。<br />\n下次就未必先入為主 警察=公務人員，做乜都岩。要説服返示威者既主場同意見就易好多。"}]}