{"tid":2084865,"cid":1,"subCid":0,"title":"大水浸得好，浸撚死晒佢哋","createTime":"2020-06-29T13:44:02.000Z","updateTime":"2020-06-29T13:44:02.000Z","uid":149342,"like":1,"dislike":1,"uniUserReply":1,"replies":[{"pid":"76efabb19b3a8a9bf14c008adbdd8cabc894eeb1","tid":2084865,"uid":149342,"like":0,"dislike":0,"score":0,"citedBy":0,"replyTime":"2020-06-29T13:44:02.000Z","msg":"卻說魏軍屯於罾口川，連日大雨不止。督將成何來見于禁曰：「大軍屯於川口，地勢甚低；雖有土山，離營稍遠，今秋雨連綿，軍士艱辛。近有人報說荊州兵移於高阜處，又於漢水口預備戰筏；倘江水泛漲，我軍危矣。宜早為計。」于禁叱曰：「匹夫惑吾軍心耶！再有多言者斬之！」<br />\n  成何羞慚而退，卻來見龐德，說此事。德曰：「汝所見甚當。于將軍不肯移兵，吾明日自移軍屯於他處。」  計議方定，是夜風雨大作。龐德坐在帳中，只聽得萬馬爭奔，征鼙震地。德大驚，急出帳上馬看時，四面八方，大水驟至；七軍亂竄，隨波逐浪者，不計其數；平地水深丈餘。于禁，龐德，與諸將各登小山避水。比及平明，關公及眾將皆搖旗鼓譟，乘大船而來。于禁見四下無路，左右止有五六十人，料不能逃，口稱願降。關公令盡去衣甲，拘收入船，然後來擒龐德。<br />\n  時龐德并二董及成何與步卒五百人皆無衣甲，立在堤上。見關公來，龐德全無懼怯，奮然前來接戰。關公將船四面圍定，軍士一齊放箭，射死魏兵大半。董衡，董超，見勢已危，乃告龐德曰：「軍士折傷大半，四下無路，不如投降。」龐德大怒曰：「吾受魏王厚恩，豈肯屈節於人！」遂親斬董衡，董超於前，厲聲曰：「再說降者，以此二人為例！」於是眾皆奮力禦敵。自平明戰至日中，勇力倍增。關公催四面急攻，矢石如雨。德令軍士用短兵接戰。德回顧成何曰：「吾聞『勇將不怯死以苟免，壯士不毀節以求生。』今日乃我死日也。汝可努力死戰。」<br />\n  成何依令向前，被關公一箭射落水中。眾軍皆降，止有龐德一人力戰。正遇荊州數十人，駕小船近堤來，德提刀飛身一躍，早上小船，立殺十餘人，餘皆棄船赴水逃命。龐德一手提刀，一手使短棹，欲向樊城而走。只見上流頭，一將撐大筏而至，將小船撞翻，龐德落於水中。船上那將跳下水去，生擒龐德上船。眾視之，擒龐德者，乃周倉也。倉素知水性，又在荊州住了數年，愈加慣熟；更兼力大，因此擒了龐德。于禁所領七軍，皆死於水中。其會水者料無去路，亦俱投降。後人有詩曰：<br />\n夜半征鼙響震天，<br />\n襄樊平地作深淵。<br />\n關公神算誰能及？<br />\n華夏威名萬古傳！"}]}