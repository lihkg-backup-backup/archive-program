{"tid":271067,"cid":1,"subCid":0,"title":"同思古井講嘅一番真心說話","createTime":"2017-06-04T18:37:43.000Z","updateTime":"2017-06-10T19:42:55.000Z","uid":108894,"like":2,"dislike":0,"uniUserReply":0,"replies":[{"pid":"88973fa93bf26d1bd57705b143e2a3e007a0f8b8","tid":271067,"uid":108894,"like":0,"dislike":0,"score":0,"citedBy":0,"replyTime":"2017-06-04T18:37:43.000Z","msg":"講明先, 我最初留意思古井仲係一個cdrom, 所以並冇參與任何討論, 而且作為基督徒不可能會支持網絡欺凌<br />\n老實講, 思古井先生, 無論我係咪一個基督徒, 我都冇打算鞭你屍, 件事已經過去, 再鞭都冇任何意思。我出此post嘅目的, 係希望你知錯能改, 重新做人<img src=\"/assets/faces/normal/frown.gif\" class=\"hkgmoji\" /> <br />\n可能你覺得被葉小姐拒絕、比博恩浸信會勸阻你唔好再窮追葉小姐同埋搞到警察搵上門係一件好令你憤怒同冇面嘅事, 但感情事實在冇得勉強, 葉小姐唔鍾意你, 你就算扮可憐扮自殺扮得幾逼真都好, 葉小姐最終都唔會同你一齊。而成件事回望葉小姐真係好善良, 明知你纏住佢都肯同你分憂, 睇到你自殺嘅消息就二話不說報警, 然而佢嘅善良卻因此換黎如此殘酷的對待, 真係非常之不可理喻。老實講我覺得佢都幾堅強 (或許已經喊左好多晚都唔知<img src=\"/assets/faces/normal/frown.gif\" class=\"hkgmoji\" />)。如果佢最終因為你一時氣憤而做出黎嘅過份行為而自殺/自殘, 到時你又可會後悔同內疚?<img src=\"/assets/faces/normal/donno.gif\" class=\"hkgmoji\" /> <br />\n至於教會方面, 你嘅信仰基礎如何, 你同教友傳道人關係如何, 只有你心知肚明。我真係唔知佢地有冇無意中用左D負面說話話你, 不過老實講你如此纏住葉小姐對佢真係好大騷擾, 佢地出黎勸阻你嘅行為實屬正常。而葉小姐同傳道人發現你自殺whatsapp都判斷唔到真偽, 正常當然會報警。係整件事中, 可能教會處理手法有出現少少問題, 但總體黎講佢地冇做錯D乜, 作為教會佢地當然要保護教友免受騷擾, 亦唔希望係有教友自尋短見。我相信如果真係有教友用左負面說話話你, 佢地一定願意道歉。<br />\n至於連登仔, 老實講你講乜都唔會有人理有人信, 你嘅包裝能力同演技實在太出色, 不但成功令佢地空群而出進行網絡欺凌幫你出氣, 甚至有一部份人聽到你欠下10萬學債時出錢相助, 不過我諗佢地當初估都估唔到最後會車毀人亡。你對呢對人嘅傷害得好深。相信他日你真係有事到D人都當你9up<img src=\"/assets/faces/normal/369.gif\" class=\"hkgmoji\" /> 要係度建立番關係已經幾乎冇可能, 不過希望你可以係現實生活中搵到班新嘅朋友, 而且可以坦誠相待。<br />\n而你嘅學業問題我冇乜好講, 雖然你而家已被退學, 不過如果你有心嘅一定可以大學畢業, 或者護理未必係適合你嘅科目。當然, 如果你已經無心讀書, 出黎做野都可以嘅。你點行人生嘅路, 我揸唔到主意<br />\n最後一句, 話說今日我你團契查經時正好查到路加福音耶穌釘十字架時同兩個罪犯同釘果幕, 我覺得你真係有D係似果兩個罪犯, 比人踢爆惡行之後比連登仔釘左十字架。你可以選擇做恥笑耶穌, 唔承認自己過犯, 死不悔過, 又或者願意悔改, 願意求耶穌記念果個。何去何從, 自己選擇<img src=\"/assets/faces/normal/smile.gif\" class=\"hkgmoji\" />"},{"pid":"f49384cf264e5c0d0472df99e346fd080943bfde","tid":271067,"uid":68732,"like":1,"dislike":0,"score":1,"citedBy":0,"replyTime":"2017-06-10T19:36:25.000Z","msg":"Tldr"},{"pid":"7313b13c9686dadcebeb61864562e438d71dbc0c","tid":271067,"uid":7656,"like":0,"dislike":0,"score":0,"citedBy":0,"replyTime":"2017-06-10T19:42:55.000Z","msg":"<img src=\"/assets/faces/normal/smile.gif\" class=\"hkgmoji\" />"}]}