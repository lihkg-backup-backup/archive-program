{"tid":1315816,"cid":5,"subCid":0,"title":"唔知大家有冇睇過寒戰","createTime":"2019-07-14T14:50:15.000Z","updateTime":"2019-07-14T14:50:15.000Z","uid":24128,"like":0,"dislike":0,"uniUserReply":1,"replies":[{"pid":"0a242b02cb4114640edb7502402e158cf9ac7399","tid":1315816,"uid":24128,"like":0,"dislike":0,"score":0,"citedBy":0,"replyTime":"2019-07-14T14:50:15.000Z","msg":"根據依家個局勢，以及之前啲ching開嘅post，個人認為依家個政局可能係中共想幫香港直接轉型做一個軍政府。由中共下放權力並開一個新職位比一個可以掌控香港嘅警權嘅一個人，而呢個人極可能係前一哥:曾偉雄。由呢一個人帶領一班有警察總部背景並身居政府要職嘅人去做一個軍政權岀黎。從此行政長官呢個位就變成有名無實嘅扯線公仔，既不能熄民憤，又無法實際施政改善民生。<br />\n<br />\n再落去就由呢堆軍政權嘅人培養下面嘅接班人並繼續收編一啲想有權勢嘅二線商人(點解唔係一線？因為一線嘅商家佬一早plan曬後路去第二度歎，仲同你留喺度做國有企業？)同埋一堆冇頭腦低學歷(即係廢老成日講嘅無嘢好輸嘅𡃁仔)，從而令呢個中共旗下嘅軍政權可以同中共千秋萬世，而普通香港市民就跌入萬劫不復之地，一世被監控同打壓。<br />\n<br />\n要破解呢個連好打得嘅林鄭月娥都淪為扯線公仔嘅局，靠外在壓力固然有用(制裁)。而我個人就認為由內部去瓦解呢個局勢更為有效。中共喺呢方面真係好勁：滲透。既然呢一刻大家都知道對抗中共係一個長期戰，點解唔試下用呢個下流嘅方法(至少對港共黎講佢地點都估唔到有人會咁做)。喺呢個軍政權入面做返十年，點都會有返少少權力同部下會追隨自己，有返十幾廿個呢啲人，黎一招裏應外合，對港共政府黎講必然好傷。希特拉曾經都講過，要摧毀一個地方，一個文化，必然係由內部搞起。到時真係好似米奇咁講祝咁多位呀sir喺警察部一帆風順。<br />\n<br />\n最後，我呢刻都仲係覺得香港仲有救，各位兄弟手足繼續爬山。God Bless Us. <br />\n<br />\n開完連登ac第一次打文，格式錯文筆差勿屌。Thanks. <br />\n<br />\n利申:女友同屋企人全部唔係政治冷感就係覺得香港冇救"}]}