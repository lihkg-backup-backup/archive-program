{"tid":1468806,"cid":5,"subCid":0,"title":"給所有已經或準備割席的你們","createTime":"2019-08-13T21:15:33.000Z","updateTime":"2019-08-13T21:22:27.000Z","uid":254069,"like":2,"dislike":0,"uniUserReply":3,"replies":[{"pid":"3588965aa1075dd1c7013dcd1ab1811915a2098d","tid":1468806,"uid":254069,"like":0,"dislike":0,"score":0,"citedBy":0,"replyTime":"2019-08-13T21:15:33.000Z","msg":"反送中運動可以行到今日係因為我們一直堅持不分化、不割席、不篤灰。但經過今日機場事件，無論網民、連登、甚至身邊很多認識嘅人都開始話要割席。事先聲明我行動上絕對係一個和理非但如果我唔係因為自私要照顧屋企人，我應該已經去咗做前線。<br />\n<br />\n我今日冇去機場但一直有睇直播，雖然有覺得成件事好鬼，但如果真係唔係鬼做我亦絶對可理解同絕不割席。假設示威者今日真係有用索帶有拳打腳踢甚至有阻止嗰幾位疑似公安嘅人接受治療，但比起黑警亂咁拉人 瘋狂使用過期催淚彈 近隔離射胡椒球 布袋彈海棉彈 headshot 過份？係咪因為你唔認同假設示威者今日做嘅嘢就即刻要割席？係邊個令到佢哋咁憤怒咁神經過敏？如果黑警冇用啲咁卑鄙嘅手段放鬼混入示威者入面，事情未必會發展到呢個地步。<br />\n<br />\n昨日警方公佈由6.9因為反送中運動被拘捕人仕已達700人。其中有好多都係學生仲要係被告暴動罪，有可能要坐10年。至今已經有6個義仕賠上生命，811少女義仕已經冇咗隻眼，仲有好多因反送中而受傷有接受同唔敢去醫院接受治療嘅義仕。係一個政府包庇黑警，黑警包庇同僚，沒有獨立調查委員會，三權分立接近崩潰嘅情況下，你哋覺得佢哋可以得到公義嘅機會有幾大？<br />\n<br />\n對於成個運動我係悲觀嘅，我哋面對緊嘅唔只係香港政府，仲有一個擁有強大軍力嘅極權中央政府。相比起烏克蘭同韓國等曾經有過大規模反政府運動嘅人民，香港人其實絕對只係小學雞。但前線勇武從來冇放棄冇計較，佢哋用生命用前途去為 我哋呢班因為各種理由冇去做前線抗爭嘅大多數 爭取自由爭取公義。我哋只係去吓遊行捐吓錢做吓鍵盤戰士嘅真係有資格割席？假若有一日真的有奇蹟發生，你哋仲會繼續割席定坐享其成？<br />\n<br />\n最後，想衷心感謝所有前線勇武，無論運動成功與否，你哋付出嘅實在太多太多，我哋依家唯一可以做嘅就係繼續堅持不分化 不割席 不篤灰 💪🏻💪🏻💪🏻<br />\n<br />\n兄弟爬山 各自努力<br />\n<br />\n#不割席<br />\n#不篤灰<br />\n#不分化<br />\n#WinterOnFire<br />\n#1987逆權公民"},{"pid":"788a616a3c9749d2b4dbe3a469329237fa332ef9","tid":1468806,"uid":226955,"like":0,"dislike":0,"score":0,"citedBy":0,"replyTime":"2019-08-13T21:16:06.000Z","msg":"<span style=\"color: gold;\"><span style=\"font-size: xx-large;\">絕不割蓆，唯要改進</span></span><br />\n<br />\n<br />\n813 之事其實情有可原，因為比人射爆隻眼真係好嬲，我地大家絕對唔會割蓆，但我地亦都要持續去改進，希望運動可以更上一層樓邁向成功之日，我地要一齊尊重，正如人人平等冇話邊個大啲有得話事啲，有咩提議大家投票決定，呢個亦係民主真諦，我地亦要每日一齊去檢討得失，正如人人都會有失誤嘅時候。<br />\n<br />\n古今中外所以社會運動總會有失誤嘅時候，呢個係好自然亦可常見嘅事，可貴之處就係識得自省，至少我覺得813 呢日明顯唔係end game 嘅一日，如果有朝一日真係end game 嘅係一戰竟全功嘅時候咁到時我地做乜嘢都可以，但喺呢一日來臨之前嘅過程上，我地唔可以急，仇恨係要記住因為係一股動力，但亦要避免比仇恨支配行動，古今歷史上每一場運動係要好長時日去完成，而且過程係一定會出現爭拗，除咗不割蓆不分化，自省改進，檢討得失，去改善下一步行動亦係成功之道。<br />\n<br />\n已經發生咗嘅事我地冇辦法再去改變，比人射爆隻眼真係好嬲所以我地亦冇資格去怪責甚至割蓆，但我好希望呢場運動可以成功，而呢場運動其中一樣重要嘅係自己要有一個自省精神，一旦出現失誤就要反省，反省完就要檢討，吸取教訓，下次再可以做好啲，人數亦會keep住多，人多就可以贏，如果出現失誤唔去檢討，唔尊重對方互相指罵，只會不斷重複失誤，人數會變少，最後重演2014年雨革失敗歷史。<br />\n<br />\n完美係一種永遠唔會達到但可以追求嘅哲學，所以我地只有不斷改善自己，互相指正，幫大家補鑊，一齊進步，一齊向成功之日進發，煲底之日我地仲要一齊慶祝"},{"pid":"f2fb469b73e6e035ca46789bdb3432c70e3c2d7b","tid":1468806,"uid":272892,"like":0,"dislike":0,"score":0,"citedBy":0,"replyTime":"2019-08-13T21:17:37.000Z","msg":"點都好總之唔割！<br />\n香港人加油！永不放棄！<br />\n光復香港！時代革命！"},{"pid":"a4999a6bbd9f76a1767e4eee78314ad8564dbb7c","tid":1468806,"uid":254069,"like":0,"dislike":0,"score":0,"citedBy":0,"replyTime":"2019-08-13T21:22:27.000Z","msg":"P牌第一次出post,希望大家幫推🙏🏻🙏🏻🙏🏻🙏🏻"}]}