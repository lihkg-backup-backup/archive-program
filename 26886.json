{"tid":26886,"cid":5,"subCid":0,"title":"胡志偉篤爆黃洋達煽動群眾後閃人,連基本人格都無!","createTime":"2016-12-07T03:50:12.000Z","updateTime":"2016-12-07T03:50:12.000Z","uid":49388,"like":1,"dislike":2,"uniUserReply":0,"replies":[{"pid":"4a3c183066f6952960ce0f25d85996f760f80a3a","tid":26886,"uid":49388,"like":0,"dislike":0,"score":0,"citedBy":0,"replyTime":"2016-12-07T03:50:12.000Z","msg":"<a href=\"http://m.mingpao.com/pns/dailynews/web_tc/article/20160704/s00002/1467568428725\" data-sr-url=\"https://r.lihkg.com/link?u=http%3A%2F%2Fm.mingpao.com%2Fpns%2Fdailynews%2Fweb_tc%2Farticle%2F20160704%2Fs00002%2F1467568428725&d=soNRc1toP2VYVWC%2FYI%2BOFAv3KisNQlPySkJrDkY9tT8%3D&h=8f4d6367\" data-ef-url=\"https://embed.lih.kg/frame?u=http%3A%2F%2Fm.mingpao.com%2Fpns%2Fdailynews%2Fweb_tc%2Farticle%2F20160704%2Fs00002%2F1467568428725&h=dd7f951b\" target=\"_blank\">http://m.mingpao.com/pns/dailynews/web_tc/article/20160704/s00002/1467568428725</a><br />\n【明報專訊】民主黨同熱血公民有不少牙齒印，熱血公民亦不時狙擊批評民主黨。有線電視節目《政壇單打》就搵咗有意出選九龍東立法會直選嘅熱血公民黃洋達，同民主黨立法會議員胡志偉辯論，二人就政治領袖責任唇槍舌劍。黃洋達話熱血公民喺以往抗爭行動中，有責任帶領示威者安然離場，保護佢哋。但胡志偉即篤爆，指摘黃洋達鼓動群眾後「自己就匿埋」，斥責黃無政治抗爭道德，「連最基本嘅人格都無」。有網民就話黃畀胡志偉KO咗。<br />\n<br />\n<br />\n黃洋達解釋，每個人喺抗爭中能夠承擔嘅後果都唔同，佢要做嘅係保護群眾，「梗係走啦，大佬，做咩要畀佢（警察）拉？」黃洋達又批評胡志偉喺抗爭中留守，等待警方拘捕，係連累其他示威者被捕。<br />\n<br />\n胡志偉反駁，話作為政治領袖要承擔責任，指摘熱血公民鼓動群眾犯法，自己就匿埋，然後就「話畀人聽『我就唔拉得嘅』」。佢批評黃：「你作為一個政治領袖，你企喺後面？作為政治領袖連最基本嘅人格都無。」黃洋達就話胡志偉言論「完全係戾橫折曲」。<br />\n<br />\n至於熱血公民喺過去嘅選舉都「狙擊泛民」，被指係「民建聯B隊」，黃形容呢個講法無聊。<br />\n<br />\n原來有D咁既事發生過<img src=\"/assets/faces/normal/hehe.gif\" class=\"hkgmoji\" />"}]}