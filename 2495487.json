{"tid":2495487,"cid":12,"subCid":0,"title":"【少甜】我是他的常餐情人","createTime":"2021-04-19T08:09:54.000Z","updateTime":"2021-04-20T06:14:37.000Z","uid":208644,"like":2,"dislike":1,"uniUserReply":2,"replies":[{"pid":"114acdacd55362455cbb36506358eda7bd31974e","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-19T08:09:54.000Z","msg":"有冇試過喺錯嘅時候遇見錯嘅人都奮不顧身？<br />\n有冇遇過一段明知無益但食落又味道唔錯，繼而周不時會掛著掛著嘅關係？<br />\n<br />\n無一種快樂能夠一直落去。<br />\n咁我哋快樂過就好，好嘛？<br />\n<br />\n一個普通OL同男上司嘅故事<br />\n係紙言出咗一段時間嘅真人改編故，本人寫嘢唔叻兼慢，呢邊會一邊更一路重製。<br />\n<br />\n劣製版可以上紙言睇住先:<br />\n<a href=\"https://www.shikoto.com/i/0Iq\" data-sr-url=\"https://r.lihkg.com/link?u=https%3A%2F%2Fwww.shikoto.com%2Fi%2F0Iq&d=CDYmK9DOGPUFxvwNhHfqx9jJpSEh9fPrneULq4V%2BA60%3D&h=36b36b12\" target=\"_blank\">https://www.shikoto.com/i/0Iq</a>"},{"pid":"f2cee0bf91f038430599186f437adf3c63de8088","tid":2495487,"uid":389395,"like":0,"dislike":0,"score":0,"citedBy":0,"replyTime":"2021-04-19T08:11:01.000Z","msg":"仲未有文?"},{"pid":"c33f6ea76cce35b3363f3dc1553ca6afe01c3ff7","tid":2495487,"uid":389395,"like":0,"dislike":1,"score":-1,"citedBy":0,"replyTime":"2021-04-19T08:11:24.000Z","msg":"無文都好意思學人開post?"},{"pid":"aa5be6574bb91782d2bb4b7ad180bab54069d69c","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-19T08:18:24.000Z","msg":"第一章<br />\n我望住佢忙碌嘅身影，戰戰兢兢咁send出msg，雖則平時OT都有閒聊，但私下msg唔知佢介唔介意我工事以外問佢無聊嘢呢？<br />\n<br />\n「喂~你上次咪話公司附近有間野幾正？可以俾openrice link我？」<br />\n「做咩？想約我？」之前一齊做嘢嘅時候佢提過幾次想飲嘢，我仲以為佢講笑~<br />\n「朋友生日想搵間得意野慶祝姐..況且你咁難約」<br />\n「俾張快籌你，就今晚試菜？」<br />\n「又得姐，你收工未？」我欣然答應，早知道收工就去補個妝啦！<br />\n<br />\n最後約咗喺佢屋企附近，我急急坐車去到相約嘅地方，男神Issac係公司同我地合作過幾次Project嘅隔離DEPT阿頭，跟住佢做嘢會有一種好放心嘅感覺，合作過幾次之後，間唔中lunch撞到佢都會叫我一齊食，佢有啲似我以前鐘意過嘅一個男仔，不過可能佢大過6年，比起記憶中嘅佢要更加成熟溫柔，<br />\n佢係全公司公認嘅好好先生，或者可以講係中央空調，唔知道佢之前話嘅飲嘢係客套定係有心約，不過其實我今次都有心試下佢平時對我嘅關愛係咪我諗多咗。<br />\n<br />\n夜晚嘅旺區好多人，行喺佢旁邊佢好自然喺人多嘅時候會搭一搭我膊頭令我唔會撞到人，有一下無一下嘅接觸忽然之間有種青澀嘅心跳感。<br />\n<br />\n喺我面紅心跳嘅時候，不經不覺已經行到去食嘢嘅地方，佢有打去留檯所以我地都好快可以落坐。之前都係同公司大圍出去食，除咗lunch食快飯認真單獨食飯都係第一次，<br />\n<br />\n佢問過我有無咩戒口之後都好快落咗ORDER，<br />\n係咪同大過自己嘅人一齊~就會咩都有人幫自己安排好曬呢？呢個感覺似乎唔錯。<br />\n<br />\n「上次個project有你地dept幫手好順利，飲杯慶祝下先啦」Waitress擺底一杯用茶做Base既酒喺我面前，佢拎起佢果杯講。<br />\n「我地DEPT嘅人有時會比較直接啲，你地多多包容，同埋多謝你教我嘢啊。」佢係隔離DEPT既Director，有好難得地無咩架子肯教人做嘢，<br />\n「咁啊,點報答我先?」佢笑住咁問，佢原來解開左粒恤衫鈕，忽然令我留意到佢起伏既胸肌紋路。<br />\n「我請飲嘢囉咁。」我胡亂咁應佢<br />\n「傻啦，今餐話咗慶功既嘛。」佢輕輕摸咗下我個頭。<br />\n「你係咪住喺港島，咁下次帶我去食好嘢啊。」佢漫不經心咁講。<br />\n<br />\n我胡亂答好，然後目光有啲唔知點擺咁擺咗喺佢杯野度，<br />\n「你試唔試啖我呢杯？」佢講完有啲尷尬地R咗下頭，<br />\n「你下次可以介紹多幾款俾朋友。」<br />\n我都尷尷尬尬咁拎嚟試，留底咗一個好淡嘅唇印，<br />\n佢若無其事咁就直接係同一角度飲，原本容易飲酒面紅既我塊面更加㷫。<br />\n<br />\n「早知我早啲約你啦，不過唔洗陪你條仔？」喂先生，你咁樣問係咪有啲犯規..<br />\n「呢度都有條仔要我陪。」我指一指佢。<br />\n「咁你夜返屋企，屋企人唔理你？」忽然間佢又一秒變翻大哥哥。<br />\n「佢地都夜返唔會理我。」"},{"pid":"93c459ee6bde9be72e3ebd649b9ce255644a0884","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-19T09:48:44.000Z","msg":"第二章 <br />\n「咁你夜返屋企，屋企人唔理你？」溫柔既大哥哥mode on，呢個時候嘅我，點會諗到呢個大家所謂嘅暖男都可以好無情？<br />\n「佢地都夜返唔會理我。」<br />\n「咁唔好返住啦。」佢試探性地講。<br />\n「咁你諗住帶我去邊？」佢聽到之後嘴角微勾。<br />\n「跟住我咪知~」<br />\n「你要教壞我做老泥妹..」飲咗酒嘅我有少少想嗲佢<br />\n「咩嚟嫁？」<br />\n「咪唔返屋企嘅女仔囉。」呢一刻我覺得自己有啲痴線，又好想知佢聽到有咩反應。<br />\n<br />\n佢摸左我塊面一下，原本坐係半圓形梳化兩頭嘅我地，而家大脾貼住大脾，<br />\n「咁紅既你塊面？」佢隻手摸上我塊面有種冰涼嘅感覺，令我情不自禁咁揩咗佢隻手一下。<br />\n溫燙嘅觸感傳到佢手上，佢用指背輕輕地掂左幾秒，用手指輕勾我塊面令我同佢對望，唔知係咪幻覺，我地塊面好似越嚟越近。<br />\n<br />\n喺我怕醜到頂唔順低下頭前，佢好似觸電咁放開咗我，隨即搵人埋單。<br />\n<br />\n「有啲夜啦喎，不如走？」佢低聲問到。<br />\n佢若無其事咁同我並排行，由於飲完酒，比起來程既路多左好多身體接觸，一時又摸下我個頭，我又拍下佢咁，時間好似返到去之前為左project 一齊ot嘅日子。<br />\n<br />\n仲記得有一次，啲人走晒淨底我同佢對資料，<br />\n「喂，I..saac..」佢轉個頭過黎，我先發覺大家既距離好似太近，甚至，唔知係佢轉過黎既空氣流動輕輕掠過我嘴唇定我地有一秒兩唇相交左。<br />\n<br />\n氣氛靜得黎有d尷尬，我搞埋d手尾交俾佢<br />\n「喂..我做完野走先啦。」夜晚既Office，經典言情小說情節，係醞釀曖昧既最佳地方，我功力未夠，都係唔爭氣咁逃走左。<br />\n<br />\n「我送你落樓？」終於發完呆既佢回過神，佢其實都幾gentleman。<br />\n公司Lift其實都幾細，落到下兩層一大班人入左黎，我同佢都逼不得已半貼住咁企。<br />\n<br />\n呢個時候，又有兩個人入左Lift，我逼不得已咁更加向佢貼近，面上已經開始微微泛紅。<br />\n著住高爭鞋既我加上佢微曲既腳，造就左絕佳既曖昧角度。<br />\n<br />\n雖然我低下頭仍然感覺到佢既氣息規律地碰觸到我條頸。呢種酥麻令我更加係耳根通紅。<br />\n我一抬起頭就見到佢帶住笑意既雙眼，佢有一對略帶外國人味道既深邃雙眼，而呢對眼加上調情般既笑意我更加係完全失去抵抗力，更加上佢一邊手輕輕搭係我膞頭。<br />\n「你塊面同耳仔紅曬啊！」佢低下頭係我耳邊呼住氣咁講，嘴唇刷過我通紅既面頰。<br />\n我好似觸電咁瞪大雙眼即刻伸手掩住佢岩岩輕聲細語過果邊耳仔。呢個行為實在係有d過火。<br />\n叮！<br />\n仿佛係過左成個世紀，終於落到地下。<br />\n我急不及待咁逃走，<br />\n佢大步追上我，慣性咁拉我去佢身邊，同我好近咁面對面。<br />\n「你唔似咁純情wo，咁易怕醜既咩。」佢輕輕彈左下我通紅既耳仔，我又即刻用手遮住隻耳仔，<br />\n佢似乎玩上癮，居然又輕輕咁摸左我耳仔一下，佢轉過頭若無其事咁繼續行，幫我截的士。<br />\n「夜啦，翻到屋企話聲比我知！」佢又輕輕鬆鬆咁轉翻去佢個哥哥mode。<br />\n我坐上車，久久未能平復心跳，甚至整個車程入面，都唔記得打比應承左會係樓下接我既男朋友。"},{"pid":"002cf92cd4bc7af694f2c9971a52457347a4de6c","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-20T06:00:31.000Z","msg":"3<br />\n「有啲夜啦喎，不如走？」佢低聲問到。<br />\n埋完單出到去，我哋漫無目的咁閒逛，因為飲咗酒，對對方嘅肢體接觸都變得多咗，打打鬧鬧之間就行左去海邊，雖然微醺咁樣吹海風好似係浪漫，但秋天嘅海邊其實有啲涼意，我今日只係著咗短裙同薄絲襪，我都拉翻低恤衫嘅衫袖。<br />\n「額..你夜翻洗唔洗同屋企人講聲？」<br />\n「唔洗嘅,如果我無翻佢地會當我去咗男朋友度。」<br />\n「咁..你今晚要去男朋友度嘛？」佢有啲緊張咁問<br />\n「睇下夜唔夜啦..」我望向佢隻眼，<br />\n佢忽然除低件西裝褸微微彎低腰披上我身，向佢嘅方向輕輕一帶令我向佢個方向中咗埋去，佢乘勢攬住我，柔順劑嘅氣息撲鼻而來，我係度諗原來成熟男人嘅味道除咗古龍水仲有一種叫被人照顧得好好嘅住家味道。<br />\n「仲咁紅嘅塊面。」佢輕輕摸上面頰，指尖嘅溫度帶點微涼，然後低頭試探性咁錫咗我額頭一下，<br />\n我捉住佢手臂身體向佢靠近，但係唔太夠膽直視佢，明明知道但我同佢都係度踩鋼線，有啲嘢做咗只會破壞平衡，有微量嘅酒精做藉口又係咪代表可以亂嚟呢？<br />\n全世界都知道我有男朋友佢有女朋友，就算次次OT都得我地兩個獨處，同伴嘅關係就算親密少少都好正常姐，其他人眼中我同佢大欖都扯唔埋，更加唔應該擦槍走火。<br />\n<br />\n「不如..」我有啲不知所措..<br />\n「我..嗯..你好似有啲凍，我送你坐車？」佢好快恢復冷靜，然後好似咩都無發生過咁準備送我，<br />\n行緊嘅途中，男朋友正好text我，我都索性同佢講今晚過佢度，好似係度強行提醒自己咩先係正確嘅咁。<br />\n我好容易對一個人有好感，連我自己都分唔清楚究竟係鐘意定係享受比人愛護既感覺，呢一切對一個單身既女仔未嘗不可，但，我有男朋友。"},{"pid":"afa9cc002e4a951d9a14576c38b98d96c71d58ea","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-20T06:02:04.000Z","msg":"上到車收到佢msg問我幾耐先翻到屋企，到咗話聲俾佢知，我無再覆佢。<br />\n當我開門入屋既時候，男朋友岩岩沖完涼出黎，呢排公司都比較忙既我地，都有成2個星期無見面，<br />\n幾乎係一關上門，男朋友已經將我按係門上錫，迫不及待咁摸我，今日去見完客嘅我，著得比較正式，輕薄嘅恤衫好快比佢身上嘅水珠整到半帶透明，<br />\n「喂啊，我做左成日野好污糟啊。」我實在係無辦法係同另外一個人曖昧完無幾耐就接受佢既求愛。<br />\n<br />\n佢解開我恤衫d前幾粒鈕，輕輕咁係裸露既肌膚上吸啜。<br />\n佢將我個人翻轉背對住佢，手已經輕輕拉起我條裙隔住絲襪摸我，佢深知我既耳仔同頸係極之敏感，一邊細細力咁咬我條頸，<br />\n一邊已經將絲襪拉左落黎，將手指伸左入去，<br />\n「咁快濕左既，係咪好想要？」佢惡意咁用手指抽插..<br />\n我回想起係的士上面臉紅心跳嘅感覺，更加迎合佢。佢拉開圍係身上既毛巾，一手拉開我底褲，略微粗魯咁後入插左入去，<br />\n佢細細力咁吸住我耳仔，但係我腦入面居然浮現左第二個人係我耳邊講野嘅情景。<br />\n完咗之後男朋友去咗沖身，我拎起電話一望，<br />\n「翻到屋企未啊?」10:50<br />\n我正準備覆既時候，又見佢輸入中...<br />\n「見到幾夜都好覆句到左啦！唔係我會擔心」11:40<br />\n「我到左啦（馬騮掩眼）。」<br />\n「快d去訓啦，做左成日野。」佢又變翻哥哥mode..<br />\n或者連我自己都無發現既係，佢短短幾句話已經令我嘴角輕勾，<br />\n始於酒精嘅情動、一場唔夠專心嘅激情、完事後迫不及待拎起電話種種矛盾情緒下而產生咗種唔知點面對佢同男朋友既感覺，只好草草完左個話題等佢唔好再覆。<br />\n過左一陣，我起身收拾雙腿之間既黏膩，然後默默地將電話熄mon.."},{"pid":"a66b4b41a9051ccf0683d821a679a16b5550d3da","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-20T06:10:51.000Z","msg":"話說見到紙言個view無端端多咗勁多，大家有咩意見可以係呢邊留俾我啊喂<img src=\"/assets/faces/normal/agree.gif\" class=\"hkgmoji\" /><br />\n<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n<br />\n第4章 <br />\n<br />\n自從嗰晚之後，我同佢嘅交流就只限喺Project Group，係公司唔同邊嘅我哋想要見唔到對方其實好容易，唔知道到底佢係後悔定點，我自己都覺得自己太貪玩太衝動，就將一個大家心目中嘅好仔拉入一個犯禁嘅局面，以後仲有好多一齊做嘢嘅機會，應該點樣相處..作為一個乖仔嘅佢又會唔會同我玩呢個遊戲呢？<br />\n<br />\n唔經唔覺就到咗星期五，呢個星期連我都忙到唔記得去煩惱我同Issac嗰場唔知係咪錯誤既酒局，因為之前幾次合作同Issac嘅帶領，Project比起Target嘅進度要快好多，大家都諗住去食個飯慶祝，<br />\n「Denise我地幾個去打邊爐wo你去唔去？」隔離Team Martin問，佢同我同期入公司，係Issac嘅下屬，都叫做斯斯文文幾唔錯咁，平時有咩gathering都會叫埋我。<br />\n「梗係去啦！」我眼尾望到Issac行過，..<br />\n「喂你唔洗OT咩？」<br />\n「癡線啦Happy Friday啊嘛..」其實我之前出於私心成日都留底同Issac一齊做嘢，搞到好似好忙成日要OT咁，我啊頭見我咁抵諗都交多咗一啲需要同隔離Team對口嘅嘢我做，我同佢就係喺之前段時間慢慢熟嘅，<br />\n「咁就得啦！做咩成日係公司對住啲無聊嘢姐！」Sara，都係我個同期兼我拍檔，算係我公司最熟嘅女仔。<br />\n<br />\n七點既前兩分鐘，我岩岩好做完Report，sd完email我就收拾d野準備走，隔離Team都蠢蠢欲動，向佢既方向瞄左一眼，居然發現佢都準備走，<br />\n<br />\n「行得未？」Sara行過我個位叫我走人。<br />\n行出公司門口先發現都幾多人去，<br />\n「喂！我地兩條Team既老細都去wo，張單有著落啦。」Martin係我耳邊靜靜雞講。<br />\n「吓？Johnson同Issac唔係去左同女朋友撐枱腳咩？」雖然前幾次公司gathering都有人帶埋另一半黎，都唔係未見過佢女朋友。<br />\n「老細話見今日難得齊人不如一齊食喎。」<br />\n好地地食餐飯又變左公司聯誼，最煩既係佢居然都去。<br />\n「Denise?Denise?做咩發吽逗啊，唔舒服？」Martin拍一拍我叫我起行。<br />\n<br />\n身邊既Sara同Martin係咁係隔離吱吱喳喳，我唔知點解有啲煩躁感。明明唔想對住佢先放工搵其他野做下消磨時間，點知又無端端無左個喘息機會。"},{"pid":"98501c3afde1a12ace3ffada07f37ab52723a3e3","tid":2495487,"uid":208644,"like":0,"dislike":0,"score":0,"citedBy":0,"replyTime":"2021-04-20T06:14:37.000Z","msg":"打邊爐既地方就係公司10分鐘左右既路程，我半dup低頭咁行，眼尾睇到佢地team 嘅人同佢有講有笑咁，等我反應過黎佢已經行到我地面前，<br />\n「呃..Issac你今晚居然蒲頭嘅。」其實其他人都知道Issac幾錫我哋班後輩，我又之前同佢一齊OT，都唔可以扮唔熟，<br />\n「哦，見大家今個星期咁辛苦，你哋可以當我唔喺度咖我負責埋單嘅姐。」佢笑笑口咁對我哋講，好似一個親民嘅好上司，差啲令我覺得好似當日發生嘅所有嘢都係我幻想出嚟嘅虛妄。<br />\n其實我都幾想當佢唔喺度，到底呢個彬彬有禮嘅人定當日溫柔又撩人嘅先係真嘅佢呢，<br />\n「喂！你陪姐姐坐！不醉無歸。」我一手橋住Martin，或者從頭到尾都只得我一個無端端自找煩惱。<br />\nMartin好似意會到咩咁淡淡一笑，安排好座位，大家又嘻嘻哈哈咁開始傾計，其實唔出聲既人反而最心水清。<br />\n<br />\n打邊爐個店面唔算大，我地一行人入去已經霸左人地3張枱，我拉住Sara，佢個fd Keith,Martin佢幾個坐埋一邊，<br />\nKeith係Issac Team嘅同事，健康陽光型偽ABC，同我哋都叫幾好傾，仲好似對我頗有興趣。成晚係咁係我旁邊撩我吹水，打邊爐飲咗兩杯我就紅到上面，酒過三巡加自己心情煩躁飲多幾杯。我除低外套，微微低領既裙已經足夠比Keith大飽眼福，佢都係咁望住我。<br />\n「Den，你就嚟走光啦。」飲得唔算少既Keith開始口沒遮攔<br />\n「係咩？」我拉一拉好個領口，見到佢更加眼前一亮。<br />\n「你望住我做咩啊~」半醉嘅我把聲帶小小嗲。<br />\n佢見我就嚟挨住佢，左手都若有似無咁輕輕搭住我。佢既外形的確係幾吸引亦都好識玩。<br />\n我地細聲講大聲笑，輕輕一望，發現Issac喺度望住我，比我發現左之後好尷尬咁另轉頭。<br />\n「唔理你啊！去洗手間先！」俾佢望一望我發現自己好似玩得有d過火，都係扮去廁所先。"}]}