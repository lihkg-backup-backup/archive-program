{"tid":1303167,"cid":1,"subCid":0,"title":"撐寶礦力的策略","createTime":"2019-07-10T08:16:17.000Z","updateTime":"2019-07-11T05:45:39.000Z","uid":261556,"like":7,"dislike":0,"uniUserReply":6,"replies":[{"pid":"984ce45da8edf2515cddc19095ea293a64b30014","tid":1303167,"uid":261556,"like":0,"dislike":0,"score":0,"citedBy":0,"replyTime":"2019-07-10T08:16:17.000Z","msg":"<span style=\"font-size: large;\"><span style=\"color: red;\">重要重要很重要！</span></span><br />\n<br />\n<br />\n<span style=\"font-size: x-large;\"><span style=\"color: blue;\">基本上係要keep住買，keep住撐，唔好得三分鐘熱度。</span></span><br />\n<br />\n出處：<a href=\"https://www.facebook.com/347912661973385/posts/2167289533369013?s=737565218&amp;sfns=mo\" data-sr-url=\"https://r.lihkg.com/link?u=https%3A%2F%2Fwww.facebook.com%2F347912661973385%2Fposts%2F2167289533369013%3Fs%3D737565218%26sfns%3Dmo&d=q18Y%2F9yBacX5GGPSgvrSC%2FZItop%2BIuorIKtd308SUMA%3D&h=08545e7f\" data-auto-link target=\"_blank\">https://www.facebook.com/347912661973385/posts/2167289533369013?s=737565218&amp;sfns=mo</a><br />\n<br />\n<br />\n【撐寶礦力的策略】<br />\n<br />\n寶礦力抽起 TVB 廣告呢單野，型，就唔使講。關鍵係，型呢一次，需唔需要付出代價。<br />\n<br />\n公道啲講，TVB 近年唔少製作，有明顯進步，《白色強人》便是一例。最為人痛恨的，其實是 TVB 新聞部。新聞部前線也無辜，林日曦轉載 TVB 記者心聲那篇文寫得清楚，問題在新聞部高層。我聽過的傳聞是，中聯辦派了一個人作為新聞部的顧問，對編採方針構成有形與無形的壓力。據聞 TVB 總部大樓內，員工都開著有線新聞，因為知道自家新聞未能完全反映社會真象。<br />\n<br />\n我認識好多營銷界嘅中低層，其實都想響應杯葛，除了支持杯葛背後的理念外，專業上也需要避一下風頭，冇理由逆民意而行，致自己品牌於危牆之下。<br />\n<br />\n但我深知好多坐房的決策者，都較為親建制，還包括一些與 TVB 屬利益共同體的媒體策劃公司高層，又會偏向叫個客唔使驚，說影響有限 TVB 其實仲有效，兩批人同聲同氣，自會得出結論：「班𡃁仔網上得把聲啫，係威係勢咪最多買一枝放上網呃 Like，對生意幫助有限，反而抽廣告，分分鐘仲影響生意。」<br />\n<br />\n仲未計有啲客，驚波及大陸生意，不過又唔係鬧你習近平，又唔係叫中共倒台，只係選擇唔落一個收費都幾貴嘅本地媒體，所謂怕得罪中國憤青，都係庸人自擾居多。<br />\n<br />\n所以，今次寶礦力嘅大膽表態，有重要示範作用。<br />\n<br />\n我地要做一個 Case，讓中低層大大聲聲証明俾高層睇，同社會同呼同吸，敢於表態，杯葛 TVB，係真正可以升生意！<br />\n<br />\n要聲援寶礦力呢個決定，避免主事人被內部責難，以至造就一個成功的營銷個案，讓其他公司有仿效的基礎，俾膽啲細嘅，用數據去 KO 高層，體現為社會發聲嘅商業價值，大家有幾點要注意：<br />\n<br />\n一、唔好三分鐘熱度，尋日買一枝就算，要持續買一段日子，仲要唔好集埋一段時間谷，要分段爆條數上去。關鍵要令寶礦力做靚兩個 Charts：<br />\n<br />\n一個係廠商自己嘅出貨數據，重點係唔好七月條數上一上，跟住八九月無以為繼。咁會俾高層口實，覺得只係後生仔冇料嘅虛火。所以要分段加力入貨，七月買兩枝嘅，八月買三四枝，九月買夠四五枝之類。亦盡可能喺方便自己嘅唔同地區去買，令賣場整體銷量上升，而唔係令過別分店斷市，因為連鎖店見到整個店舖網絡嘅貨底變薄，才有機會決定整體提升各店最少件數庫存。<br />\n<br />\n另一個係第三方嘅 Nielsen 零售數據，廠商出貨變多，高層都可以質疑 Sales Team 將貨壓咗落零售商，只係增加咗店舖嘅庫存。Nielsen 報告記錄賣出俾消費者嘅 Scan Data，冇花冇假直接反映售出數量，而寫營銷案例報告，這類第三方權威數據也是重要佐證。<br />\n<br />\n要推高 Nielsen 條數，必需識㨂喺邊度買。雖然平時我好撐小店，但呢單嘢要幫襯大連鎖。因為 Nielsen 嘅數據，主要來自 7 仔、OK、百佳、惠康、屈臣氏、萬寧等大集團嘅 Scan Data 收集，士多辦館的數據是抽樣反映，你買唔中 Nielsen 取樣嗰間，數據就反映唔到。另有報導指 HKTV Mall 寶礦力大賣，可惜網購銷情也不會在 Nielsen 報告看到。此外，優品 360、759 阿信屋等的銷量，也與 Nielsen 無關。所以大家要集中購買點，至少要促成一條自杯葛行動起，連續三個月 Retail Sales 穩步上升的曲線。<br />\n<br />\n鍾意飲寶礦力嘅你，可以考慮未來繼續多買，但飲唔到咁多嘅朋友，即使三個月後減買，一整季嘅銷量上升，也較容易扯高整年銷售額，達至對比上年一整年嘅增長。<br />\n<br />\n二、買咗寶礦力支持佢地嘅，不妨多影相拍片畫圖寫字，用你自己嘅方法，在網上留下一個支持過佢地呢次決定嘅紀錄，最好集中幾個 Hashtag，例如 #寶礦力、#良心寶礦力、#寶礦力好波之類，等未來寫營銷案例嘅行家朋友，可以更方便一次過 Search 到大家嘅集體創作，做 Report 時大曬冷，俾人睇到網民自發有幾撐寶礦力嘅勇毅。"},{"pid":"7f1ce8b987959dba15de0df442cee624586c8c60","tid":1303167,"uid":261556,"like":1,"dislike":0,"score":1,"citedBy":0,"replyTime":"2019-07-10T08:16:27.000Z","msg":"個 Marketing Case 寫得好，可以聯絡各大專工商管理及傳理系教授，將內容轉載至各商業雜誌或學術期刊。更可以挑戰難度，將個 Case 入 HKMA / TVB Award，這個是香港營銷界最高殊榮奬項，TVB 類近於 Co-organizer，但主權在 HKMA，評選準則主要考慮銷售成效，若果 HKMA 嘅評審一齊玩嘢，俾個 Case 贏金奬，TVB 直播頒獎禮，頒個金奬俾一個杯葛自己嘅 Marketing Campaign，會非常咁花生。呢期人人興發夢，我們不妨也發一下夢。<br />\n<br />\n即使香港做佢唔到，我地也可以試推單嘢上國際入 Effie Award。Effie Award 同側重創意為主嘅 Cannes Lion Award 唔同，又係以 Sales Effectiveness 為主要評選準則，考慮到國際社會就反送中條案對港人嘅同情，分分鐘扑中贏個大奬。一個杯葛 TVB 嘅行動，若果能夠贏得國際營銷奬項，其他營銷界老屎忽都焗住無聲出。<br />\n<br />\n其實咁樣，同梁振英搞杯葛蘋果嘅恥與為伍，係咪一樣？係有啲似，但絕對唔一樣。梁振英係全國政協副主席、前特首，坐擁公權力。以公權力向商界施壓，大有問題。至於一般無力嘅小市民，我們從來都可以用鈔票投向理念相投的品牌，背棄價值不符的商家，明買明賣，大家咁高咁大，冇話邊個壓邊個。TVB 或在情願或不情願下，受中共控制，因此而遭港人唾棄，是天要下雨、娘要嫁人嘅必然結果。小市民嘅零星力量，就只有這麼多，大家都只是想出一點力，來表達自己嘅反抗意志。<br />\n<br />\n寶礦力母公司係大塚製藥。各位大塚製藥嘅同業朋友，三個月後睇睇條數，靚仔嘅，不妨真係認真寫個 Marketing Case。<br />\n<br />\n如有需要，找我，我免費幫你地寫，幫你地入埋奬都得。"},{"pid":"e7990b1a3d10bea22b034951aad5dfa6f37ba0c5","tid":1303167,"uid":175180,"like":1,"dislike":0,"score":1,"citedBy":0,"replyTime":"2019-07-10T08:17:21.000Z","msg":"<strong><span style=\"font-size: x-large;\">以下食品公司未有TVB廣告，請呼籲有關公司小心推廣渠道</span></strong><br />\n美心食品 - <a href=\"https://www.facebook.com/maximsproducts\" data-sr-url=\"https://r.lihkg.com/link?u=https%3A%2F%2Fwww.facebook.com%2Fmaximsproducts&d=q18Y%2F9yBacX5GGPSgvrSC%2FZItop%2BIuorIKtd308SUMA%3D&h=f2f2702e\" target=\"_blank\">https://www.facebook.com/maximsproducts</a><br />\n大班麵包西餅 - <a href=\"https://www.facebook.com/taipan.com.hk/\" data-sr-url=\"https://r.lihkg.com/link?u=https%3A%2F%2Fwww.facebook.com%2Ftaipan.com.hk%2F&d=q18Y%2F9yBacX5GGPSgvrSC%2FZItop%2BIuorIKtd308SUMA%3D&h=cc25e220\" target=\"_blank\">https://www.facebook.com/taipan.com.hk/</a><br />\n奇華餅家 - <a href=\"https://www.facebook.com/keewahHK/\" data-sr-url=\"https://r.lihkg.com/link?u=https%3A%2F%2Fwww.facebook.com%2FkeewahHK%2F&d=q18Y%2F9yBacX5GGPSgvrSC%2FZItop%2BIuorIKtd308SUMA%3D&h=45161253\" target=\"_blank\">https://www.facebook.com/keewahHK/</a><br />\n聖安娜餅屋 - <a href=\"https://www.facebook.com/SaintHonoreCakeShop/\" data-sr-url=\"https://r.lihkg.com/link?u=https%3A%2F%2Fwww.facebook.com%2FSaintHonoreCakeShop%2F&d=q18Y%2F9yBacX5GGPSgvrSC%2FZItop%2BIuorIKtd308SUMA%3D&h=08ffbd19\" target=\"_blank\">https://www.facebook.com/SaintHonoreCakeShop/</a><br />\n<br />\n<strong><span style=\"font-size: x-large;\"><span style=\"color: red;\">以下食品公司已有TVB廣告，請呼籲有關公司小心推廣渠道</span></span></strong><br />\n榮華香港 - <a href=\"https://www.facebook.com/wingwahhk/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fwingwahhk%2F&d=q18Y%2F9yBacX5GGPSgvrSC%2FZItop%2BIuorIKtd308SUMA%3D&h=828102b2\" target=\"_blank\">https://www.facebook.com/wingwahhk/</a><br />\n<br />\n行船爭解纜， 廣告請撤先"},{"pid":"e18e204b7ca469b0138ed5284442cc34468fa3a2","tid":1303167,"uid":107366,"like":0,"dislike":0,"score":0,"citedBy":0,"replyTime":"2019-07-10T12:31:20.000Z","msg":"點解無人推 好精彩呢篇文<br />\n 最鐘意個中心思想 「唔好三分鐘熱度」"},{"pid":"dd93cc45b80de11d51f8b6e018bcdcdfb23bc65c","tid":1303167,"uid":163216,"like":0,"dislike":0,"score":0,"citedBy":0,"replyTime":"2019-07-10T12:34:31.000Z","msg":"推"},{"pid":"f0cadfc1866809e822589f9ba0daff17f33236c4","tid":1303167,"uid":240869,"like":0,"dislike":0,"score":0,"citedBy":0,"replyTime":"2019-07-10T13:21:41.000Z","msg":"此回覆已被刪除"},{"pid":"a1c43386c8014aeee8e9f4825e5d6c82df2103bc","tid":1303167,"uid":201732,"like":0,"dislike":0,"score":0,"citedBy":0,"replyTime":"2019-07-11T05:45:39.000Z","msg":"要分段加力入貨，<strong><span style=\"font-size: xx-large;\"><span style=\"color: red;\">七月買兩枝嘅，八月買三四枝，九月買夠四五枝之類。亦盡可能喺方便自己嘅唔同地區去買，令賣場整體銷量上升</span></span></strong>，而唔係令過別分店斷市，因為連鎖店見到整個店舖網絡嘅貨底變薄，才有機會決定整體提升各店最少件數庫存。<br />\n<br />\n所以大家要集中購買點，至少要促成一條自杯葛行動起，連續三個月 Retail Sales 穩步上升的曲線。<br />\n<br />\n鍾意飲寶礦力嘅你，可以考慮未來繼續多買，但飲唔到咁多嘅朋友，即使三個月後減買，一整季嘅銷量上升，也較容易扯高整年銷售額，達至對比上年一整年嘅增長。<br />\n<br />\n二、買咗寶礦力支持佢地嘅，不妨多影相拍片畫圖寫字，用你自己嘅方法，在網上留下一個支持過佢地呢次決定嘅紀錄，最好集中幾個 Hashtag，例如 #寶礦力、#良心寶礦力、#寶礦力好波之類，等未來寫營銷案例嘅行家朋友，可以更方便一次過 Search 到大家嘅集體創作，做 Report 時大曬冷，俾人睇到網民自發有幾撐寶礦力嘅勇毅。"}]}