{"tid":746889,"cid":5,"subCid":0,"title":"【雀壇風雲】日職創辦人搞麻將聯賽","createTime":"2018-07-18T03:05:31.000Z","updateTime":"2018-07-18T03:55:48.000Z","uid":54373,"like":0,"dislike":0,"uniUserReply":2,"replies":[{"pid":"04a218a2bec846b0fd5e3da1764643a6ddc381a4","tid":746889,"uid":54373,"like":0,"dislike":0,"score":0,"citedBy":0,"replyTime":"2018-07-18T03:05:31.000Z","msg":"日本麻將職業聯賽(M聯賽)近日起動，為大力發展呢項活動令麻將更受關注，M聯賽竟然搵到日本足球教父川淵三郎，成為聯賽嘅顧問。<br />\n<br />\n有關注開日職或者日本足球發展嘅人，應該唔會對川淵三郎呢個名感到陌生，皆因日本足球發展可以喺近年取得顯著成果，川淵三郎絕對功不可沒。呢位國家隊名宿喺90年代成為日職首任主席，可以話喺聯賽嘅創始人，咁多年嚟佢致力改善日職，為日本足球蓬勃發展奠定基石。<br />\n<br />\n近年日本有唔少運動都呈現職業化趨勢，例如早前出現電競職業聯賽。如今麻將聯賽搵到佢，絕對睇得出主辦方嘅決心，M聯賽主席藤田晉就十分睇好麻將呢項運動嘅發展，本身就係麻將愛好者嘅佢，仲野心勃勃咁話：「我會爭取領導麻將成為正式奧運項目！」"},{"pid":"316c59ca066180fea5ff2a5f9ef1e23ec82c87e4","tid":746889,"uid":47359,"like":0,"dislike":0,"score":0,"citedBy":0,"replyTime":"2018-07-18T03:55:48.000Z","msg":"你係麻雀理工大學畢業㗎可?"}]}