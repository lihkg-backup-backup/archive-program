{"tid":673739,"cid":5,"subCid":0,"title":"李八方online】變身自由黨「收工男」？李梓敬落區狙擊許智峯","createTime":"2018-05-22T06:00:24.000Z","updateTime":"2018-05-22T06:00:24.000Z","uid":128369,"like":0,"dislike":0,"uniUserReply":1,"replies":[{"pid":"d67441fe1677b0ae2f8fa9349d73d04aa3e54a21","tid":673739,"uid":128369,"like":0,"dislike":0,"score":0,"citedBy":0,"replyTime":"2018-05-22T06:00:24.000Z","msg":"李梓敬頻頻落區收集市民簽名譴責許智峯，唔知西環會唔會欣賞佢咁落力？李梓敬提供相片<br />\n<br />\n民主黨立法會議員許智峯因為不滿「狗仔隊」干預議員動員，涉搶政府人員手機惹來官非，立法會本周三則會討論係咪成立專責委員會譴責許智峯，而喺呢個時間，唔知大家有冇發現，自由黨深水埗區議員李梓敬相當積極，早前牽頭發起「許智峯下台大聯盟」，周日起一連三日落區，喺街頭收集簽名力促譴責許智峯，狙擊力度不下於愛字堆「收工男」傅振中。<br />\n<br />\n唔知大家有冇留意，李梓敬對成立「大聯盟」似乎有鋪癮，反對濫用綜援大聯盟、要求遣返難民大聯盟等等，都係關乎民生事，呢次狙擊許智峯，卻係較少涉及嘅政治議題，李梓敬話涉搶手機事件群情洶湧，所以佢自發成立大聯盟，方便持續跟進，強調唔係受任何人指示，亦同爭取籌碼以便獲薦出選稍後或舉行嘅九龍西補選無關，強調「一向有就爭議議題發聲...」（咁呢一點，相信大家都知嘅）。<br />\n<br />\n至於本周三聯盟會唔會出動到立法會外請願？李梓敬話未決定，但「收工男」則已預告當日會喺立法會外集會向議員遞信促DQ許智峯。"}]}