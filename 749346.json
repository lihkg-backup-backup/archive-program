{"tid":749346,"cid":5,"subCid":0,"title":"【正仆街變「咪出街」】冚家變全家 應香港警察邀改編《少理阿爸》 尹光狂混淆歌詞","createTime":"2018-07-20T03:11:13.000Z","updateTime":"2018-07-20T04:56:34.000Z","uid":184679,"like":0,"dislike":8,"uniUserReply":1,"replies":[{"pid":"932972b8bb71a5ef04b4e6ead370c354099a51c1","tid":749346,"uid":184679,"like":0,"dislike":0,"score":0,"citedBy":0,"replyTime":"2018-07-20T03:11:13.000Z","msg":"「冚家High High High 冇錢用又要躝街<br />\n爸爸Yo Yo Yo 做你老竇冇陰功呀<br />\n冚家High High High 同你講嘢氣都蹝<br />\n爸爸Yo Yo Yo 少理阿爸正仆街」<br />\n<br />\n有「少理阿爸」呢個「慈父」，當然需要有番個「慈母」。慈母也者，就係喺平行世界裡面，「慈母一樣保護兒女」嘅香港警察。<br />\n<br />\n慈母今次Crossover「少理阿爸」，錄咗新歌，拍咗個MV，叫做《少理距離就咪出街》&mdash;&mdash;係喇，係宣傳道路安全。尹光仲落場拍埋MV添，「阿仔呀，你無Benz揸，我唔怪你呀。你唔好成日High化學嘢，High到神神化化咁。」身穿白背心嘅尹光戴上爆炸頭假髮教仔，好貼地囉。<br />\n<br />\n呢個《少理距離就咪出街》噚日中午十二點幾出post，到依家14個鐘左右，約有19萬人次瀏覽。成績算係咁啦。至於歌詞方面，尹光同佢師兄&mdash;&mdash;O一齊操刀。<br />\n<br />\n先欣賞下歌詞，節錄如下：<br />\n「有飲酒　就坐的士<br />\n冇飲酒　就揸福士<br />\n你睇　我扭軚扭到Fuk fuk聲0架」<br />\n<br />\n「全家Drive Drive Drive　冇精神就咪揸車<br />\n爸爸Go Go Go 做司機要有基本功<br />\n全家Drive Drive Drive　小心揸車就唔會Die<br />\n爸爸Go Go Go　少理距離就咪出街」<br />\n<br />\n「你老竇我廿零歲就喺馬路做司機<br />\n個師傅教我千祈唔好做一條茂利<br />\n拿 超速一定要避免 非法賽車就唔好試<br />\n咁出去揸車自然唔會唔三唔四」<br />\n<br />\n「好多阿伯唔多覺 一過馬路就四圍撲<br />\n跨　跑　跳　捐<br />\n好容易整到自己傷<br />\n阿Sir同佢擰擰頭　唔想佢咁快就早抖<br />\n佢明白道路安全　跟住我開心係咁拍晒手」<br />\n<br />\n&hellip;&hellip;真係睇歌詞都已覺得有聲，再睇埋MV裡面尹光化身交通警、背心老竇、的士阿叔等等，令人不禁問：究　竟　我　睇　緊 乜 嘢？<br />\n<br />\n網民留言提議：「下次將《雪姑七友》改成《駕駛七友》，《Mr. One》改成《Mr. Safe》」、「尹光著住件制服又幾好睇喎！真係成個阿Sir咁！」亦有人話：「納稅人啲錢係咁用先係0架嘛！起乜鬼17億嘅天橋丫！」、「通常一碌嘢舞吓舞吓就Fuk fuk聲，揸堂軚點Fuk fuk聲？」、「啲網民真係易氹，尹光又咪幫慈母做嘢！」至於「幾時擺YouTube？」Sorry，冇。<br />\n<br />\n尹光今日接受《蘋果》電話訪問時話：「我初初收到呢隻歌，睇過晒啲歌詞，同《少理阿爸》有百分之五、六十相似，所以我猛要背熟佢，到正式錄音時，成日混淆咗，唱咗《少理阿爸》啲歌詞，NG好多次！」想像下「冚家High High High」變「全家Drive Drive Drive」，「正仆街」變「咪出街」&hellip;&hellip;拿，見到慈母千祈咪唱呀！<br />\n<br />\n<a href=\"https://hk.entertainment.appledaily.com/enews/realtime/article/20180714/58439975\" data-sr-url=\"https://r.lihkg.com/link?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20180714%2F58439975&d=UZACy8ioDmpAs2uy0tT7%2BU4boqMkoHyMuoHHSR1H%2BGk%3D&h=b3710a10\" data-ef-url=\"https://embed.lih.kg/frame?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20180714%2F58439975&h=26a1a649\" target=\"_blank\">https://hk.entertainment.appledaily.com/enews/realtime/article/20180714/58439975</a>"},{"pid":"d566228cd8f65d8ffc048b9e085ad3dec9509d9a","tid":749346,"uid":184679,"like":0,"dislike":0,"score":0,"citedBy":0,"replyTime":"2018-07-20T04:56:34.000Z","msg":"<img src=\"/assets/faces/normal/flowerface.gif\" class=\"hkgmoji\" />"}]}