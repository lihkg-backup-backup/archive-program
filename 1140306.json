{"tid":1140306,"cid":12,"subCid":0,"title":"《遇見》","createTime":"2019-05-05T19:26:18.000Z","updateTime":"2019-05-09T01:54:29.000Z","uid":15373,"like":0,"dislike":1,"uniUserReply":2,"replies":[{"pid":"8512843c259371a37366fe077de33290a184c9ed","tid":1140306,"uid":15373,"like":0,"dislike":0,"score":0,"citedBy":0,"replyTime":"2019-05-05T19:26:18.000Z","msg":"您地好，我叫框，第一次寫野。呢個故事發生係我讀大專最後個年，遇上佢，令我改變左好多。或者您地會覺得文筆好差，請見諒，我只係想作呢段回憶記錄同分享。大部份句子未必通順簡潔，因為係真實對話，我想盡量呈現返出黎。如果你開始左睇既話，我多謝你既嘗試同埋比一個機會我。利申，唔係兵仔故事，真人真事改編，勿相認。<br />\n<br />\n我：如果我可以早啲識到您就好喇...... （碌緊手機）<br />\n<br />\n我今日約左佢食飯，好耐冇見la。應該有半年，唔知佢今日著成點、分咩妝呢。<br />\n<br />\n敏：睇緊啲咩啊？ (佢係後面伸個頭埋黎）<br />\n我：冇啊。 (即刻禁個Home掣，因為我睇緊佢啲相）<br />\n敏：係咪睇女仔啊🤤 我都啱架喎<br />\n我：妳Les既咩？<br />\n敏：你地男仔都會睇6舊腹肌啦<br />\n我：啱既..<br />\n敏：扯開話題！頭先睇咩！ (佢扮晒嬲咁望住我）<br />\n<br />\n如果我可以停止時間，就算係停多幾秒，我都想。因為妳真係太吸引、太有魅力、太靚......<br />\n<br />\n我：......<br />\n敏：做咩啊？我個妝化得唔好？<br />\n我：唔係<br />\n敏：喔！我太靚係咪！<br />\n我：係啊<br />\n敏：😳.. 咁識講野既咩<br />\n<br />\n佢每一次講呢句，都會刺激我個心一下。而我知道，循環係冇結束到......"},{"pid":"ded37d4443f2285a3c4e7fa21cbdec1bbeeb60c2","tid":1140306,"uid":78683,"like":1,"dislike":0,"score":1,"citedBy":1,"replyTime":"2019-05-05T21:07:04.000Z","msg":"輕輕一推<br />\n<br />\nBtw 好耐無見啦 化妝"},{"pid":"b2fa141543656614d848876a314ab4b391d0de03","tid":1140306,"uid":15373,"like":0,"dislike":0,"score":0,"quote":{"pid":"ded37d4443f2285a3c4e7fa21cbdec1bbeeb60c2","tid":1140306,"uid":78683,"like":1,"dislike":0,"score":1,"citedBy":1,"replyTime":"2019-05-05T21:07:04.000Z","msg":"輕輕一推<br />\n<br />\nBtw 好耐無見啦 化妝"},"citedBy":0,"replyTime":"2019-05-06T02:26:01.000Z","msg":"多謝巴打<img src=\"/assets/faces/normal/biggrin.gif\" class=\"hkgmoji\" />"},{"pid":"ac03adad7dfaf3650d725e1bbab8eea34ee65de5","tid":1140306,"uid":15373,"like":0,"dislike":0,"score":0,"citedBy":0,"replyTime":"2019-05-06T02:40:53.000Z","msg":"回想開學個陣，因為上左Lecture先，係大房我根本冇注意到敏既存在。如果我可以更早認識妳，早係開學個陣就好喇。<br />\n<br />\n要講起我點解鍾意敏，先要講返我係未試過一見鍾情，而且祟尚日久生情。開學之後，我同佢分左去同一班，個陣係我第一次理解到呯然心動既感覺。<br />\n<br />\n一入班房，佢已經係到，不過因為佢坐得離房門有啲遠再加上低頭，我都冇為意。我就坐左係佢水平線既另一邊，姐係近房門個邊。如是者，我地都唔知對方既存在。直至做Project要分組，我都唔知呢個係人生中最差定係最好既決定，我主動搵左佢同我一組。<br />\n<br />\n敏：你好！我叫敏，你呢？（佢個個笑容、個份陽光，已經觸動到我既心弦）<br />\n我：我叫框。<br />\n敏：咁得意既？因為有個匡字？<br />\n我：係啊，普通話發音都係「框」<br />\n敏：我讀書唔係好叻架.. 聽人講你係學霸，可能要Carry我。<br />\n我：我讀書都麻麻架炸，分分鐘妳Carry返我（我直頭想Carry妳一世啦）<br />\n敏：咁我地要加油！<br />\n我：一於咁話！<br />\n<br />\n個次係我第一次同佢傾計，正面望住佢，我知道，佢會係我人生中遇見最有魅力既女仔。當我回過神，先知道佢將會領我進入無底深潭。"},{"pid":"0f4cafdc2867dde88b7c88b5366619366c9e8e2d","tid":1140306,"uid":78683,"like":1,"dislike":0,"score":1,"citedBy":0,"replyTime":"2019-05-06T04:58:07.000Z","msg":"見你咁有心機 支持吓你<img src=\"/assets/faces/normal/smile.gif\" class=\"hkgmoji\" />"},{"pid":"3948166c4028e27ef89c8017aa55114775234d76","tid":1140306,"uid":15373,"like":0,"dislike":0,"score":0,"citedBy":0,"replyTime":"2019-05-07T02:37:50.000Z","msg":"之後我地一齊傾project，交換左電話。傾耐左計先發覺，原來佢同我好似，都係一班朋友中既「搞屎棍」，成日都會講爛gag、玩食字、搞氣氛。再加上佢同我一樣都好唔服輸，如果要做就要做到最好，至少自己要搏盡。佢呢種性格，令我更加深陷佢既魅力之中。<br />\n<br />\n敏：我靚唔靚，你答啦！<br />\n我：靚<br />\n敏：你敷衍我🥺<br />\n我：冇啊<br />\n敏：有冇多啲形容詞？<br />\n我：妳真係好靚，如果妳係太陽，我會係咩？<br />\n敏：雪糕？將你溶化🤤<br />\n我：係向日葵啊<br />\n敏：😳🙈多謝，咁識講野既<br />\n<br />\n無喱頭加上曖昧既對話多不勝數，我以為可以一直咁樣，甚至有更進一步既關係。<br />\n<br />\n到第唔知幾份pj個陣，我地加多左幾個人，為免關係線複習，只會提及青。敏以為我鍾意青，原因係上堂個陣敏本身同青坐前後位，我會成日過去（當然係同敏傾計）有時問下青功課。敏覺得我同青都係學霸，好襯，時不時都會叫我同多啲青傾計。<br />\n<br />\n我：食唔食野？<br />\n敏：Lunch? 好啊，你去邊食<br />\n我：都係柴灣個邊<br />\n敏：好啊，我叫埋啊青<br />\n我：都得<br />\n敏：機會黎啦飛雲<br />\n佢以為我鍾意青<br />\n我：咩機會？<br />\n敏：同佢傾多2句計🤤<br />\n青：講我？<br />\n<br />\n之後變左佢兩個傾計<br />\n去到茶記，佢示意我同青坐。我又冇咩所謂，反正佢坐我對面，我睇佢睇得仲清楚。<br />\n<br />\n敏：你地之後去邊？下星期就考試<br />\n我：我同青返到天水圍再晏啲就一齊溫書<br />\n敏：wow<br />\n我：我地近姐，妳黎唔黎<br />\n敏：唔阻你地啦😆<br />\n青：真係可以一齊喎<br />\n敏：唔洗啦，我慣左一個人溫<br />\n<br />\n其實我真係因為近先同佢一齊溫，畢竟佢都算係學霸，再加上同敏一齊溫，我應該溫唔到書。就好似我平時上堂咁......<br />\n<br />\n我：青妳返去先，我地照舊7點係星鹿等<br />\n青：👌🏿 （之後佢就走左）<br />\n敏：你唔去溫書喇？<br />\n我：本身都約左夜晚，想行下先，妳有冇時間？<br />\n敏：衣家約我咁話咯？<br />\n我：想約妳好耐啦<br />\n敏：去邊啊咁<br />\n我：（睇睇眼色）行下商場，出面太熱<br />\n敏：真知我心😆<br />\n<br />\n妳個份宛如小朋友既純真，係幾咁惹人憐愛，如果時間可以行慢啲，咁我就可以欣賞多陣。<br />\n<br />\n敏：你會唔會咁啱有啲.....(佢望住雪糕夾餅問我）<br />\n我：好肚餓啊，老細，要一份。<br />\n老細：雪糕要咩味？<br />\n敏：雲呢拿 我：朱古力<br />\n我地對望左1秒<br />\n老細：每樣一半啦<br />\n我：可以咩？<br />\n老細：平時唔得既，有冇人話你2個好襯？<br />\n我：講笑咩，食雪糕都唔同味啦（我暗爽緊）<br />\n老細：(笑一笑) 雪糕得一隻味都好食，但雲尼拿加朱古力就更好食。<br />\n我：......喔，多謝老細<br />\n敏：你叫左一個炸？我食到一個喎<br />\n我：睇下點😂<br />\n<br />\n之後佢都係食到一半，我再食埋。老細，你講呢句說話冇錯，但始終有人鍾意食一隻味、混唔同味又或者唔想咁甜。"},{"pid":"7009c3fb44d8011097284e78a8e086c893bed649","tid":1140306,"uid":15373,"like":0,"dislike":0,"score":0,"citedBy":0,"replyTime":"2019-05-09T01:54:29.000Z","msg":"之後我地去左海旁行，個日天氣唔算好，天陰陰但係我鍾意。<br />\n<br />\n敏：喂，你係咪鍾意青？<br />\n我：做咩，妳想溝我？<br />\n敏：你答啦<br />\n我：唔係<br />\n敏：你有女朋友？<br />\n我：冇啊<br />\n敏：gay?<br />\n我：No，妳唔係第一個問我<br />\n敏：見你成日同青溫書，以為......<br />\n我：學術討論姐<br />\n敏：喔......<br />\n我：我鍾意大過我既女仔<br />\n敏：你咩年？<br />\n我：97<br />\n敏：星座呢<br />\n我：獅子座<br />\n敏：我大過你喎，有冇啲鍾意姐姐？<br />\n我：冇......<br />\n敏：車～<br />\n我：唔止少少<br />\n<br />\n陣陣海風拍打水面，泛起串串漣漪。一霎，時間仿佛返到我第一眼見到佢既時候。佢既眼睛因為海風刺激變得水汪汪，輕柔既髮絲滑過臉頰，覆蓋閃高牙齒既嘴脣張開，道著<br />\n敏：你係咪唔知我有男朋友？<br />\n<br />\n唔啱，妳答錯左，妳問錯問題。係妳咁靚同完美既臉蛋上，唔應該講出咁令人痛心、令人髮指、令人失望既說話。容許我沉澱多陣。<br />\n原來水面係平靜，景象係無色，海風係刺骨，妳既眼中冇我。<br />\n<br />\n我：我唔知啊<br />\n敏：佢地都知，我以為你都知道<br />\n我：衣家知啦～ 我地返去咯<br />\n敏：好啊<br />\n<br />\n其實我應該要知道架，一個咁好既女仔，點會冇男朋友呢。係我潛意識將呢個事實埋葬左，自己給予自己機會。<br />\n我明白，都十分清楚，唔會話冇機會呢樣野。識我既朋友都知，我成日話「人地拍左拖或者結左婚又點，一日未死都有機會」。但睇住佢幸福快樂既樣，又有幾多人可以下定決心。你要知道，當愛一個人到極致會化成恨，但當恨都到極致，就會回歸愛。呢個係循環。"}]}