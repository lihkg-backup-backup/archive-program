{"tid":59565,"cid":1,"subCid":0,"title":"［求安慰］覺得自己好廢 想原廠設定自己","createTime":"2016-12-29T17:49:34.000Z","updateTime":"2017-02-10T09:22:47.000Z","uid":29275,"like":0,"dislike":3,"uniUserReply":0,"replies":[{"pid":"10a8641159359eea5c4fc7a924b868856e9b20b2","tid":59565,"uid":29275,"like":0,"dislike":0,"score":0,"citedBy":0,"replyTime":"2016-12-29T17:49:34.000Z","msg":"今年發生左好多唔如意嘅事，想係到抒發一下，想各位連登仔聽下我呻<br />\n<br />\n我明白總會有人話：「你咁都叫慘，你望下懷仔仲慘啦，你望下阿邊個邊個仲慘過你啦，你真係唔捱得。」<br />\n<img src=\"https://img.eservice-hk.net/upload/2016/12/30/014624_d94d82a70a969041075d51e9ac25850c.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2016%2F12%2F30%2F014624_d94d82a70a969041075d51e9ac25850c.jpg&h=090f949b&s={SIZE}\" /><br />\n我知自己好幸福，只係個心一直耿耿於懷，就當我係一個廢青，唔係乜野都唔做嘅「廢」，係覺得自己能力「廢」，心理質素「廢」，係到呻吟一下。我唔係同人比唔幸福。<br />\n<br />\n20歲仔一直走來，發生過好幾件錯事，令自己好後悔，亦對自己越來越失望。<br />\n<br />\n細個覺得自己好叻，好醒。小學考試名列前茅，又考入一間心儀既中學，係個屆都叫做為自己間小學爭光，好多老師都睇好我。<br />\n<br />\n去到中學，成績開始冇咁好，但係係校內都叫擔任一官半職，夠我係中學打多幾年飛機。個十幾年，我覺得自己好好，想要嘅野，想做嘅事，基本上都能夠做到。如果要為自己中學同小學作一個總結，我覺得自己真係事事順境，要乜有乜。<br />\n<br />\n但原來，個首抽打前期屈機，後期就露哂底。<br />\n<br />\n我點會唔發現，自己一直都冇進步過，而人地就越做越好，自己慢慢變得唔特別，變得平凡，甚至係做錯野，一直到依家都內疚緊。<br />\n<br />\n我發現，自己咁樣，係因為至小就冇好好正視過自己嘅問題。從少屋企人就好鍚我，我好感恩我有一個咁愛我嘅屋企。<br />\n<br />\n當我發生一啲唔想面對嘅野，佢地都會幫我搞掂，甚至做埋我嘅私人助理咁，提我各樣野，令我好依賴屋企人。<br />\n<br />\n慢慢，我好多野都搞唔掂，但係正正因為有屋企人幫手，就變相好似一個煙幕咁，遮住左我一個本身都唔願意面對嘅真相：<br />\n<br />\n你以前之所以咁好，好大原因係屋企人仲可以照住你，令你唔會出錯。當你慢慢長大，屋企人唔再幫到你，你就再唔能夠做好一件事。<br />\n<br />\n所以，叻係你屋企人，醒係你屋企人，我只不過係一舊垃圾。<br />\n<br />\n講返中學個時，因為女朋友大我一年，要先考dse，所以我唔理解佢嘅壓力，淨係覺得佢態度好差，對佢嘅感覺越來越淡。最後，我個處理做得好差，我同左第二個女仔一齊。<br />\n<br />\n者係，我犯左成龍成日都會犯嘅錯。<br />\n<img src=\"https://ipfs.infura.io/ipfs/Qmf6nTFtK6SAmxWv8HaZm2gRZWDuU7k7NToGhoB3LuNj8Z?filename=d0P1375.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fd0P1375.jpg&h=16905e2c&s={SIZE}\" /><br />\n（雖然第二個女仔都好好，一直都扶持我條廢柴至今，冇離開我。我會好好對佢的）<br />\n<br />\n依家回想返，我好對唔住個女仔，亦凸顯左自己幾咁自私，同白痴。當時出左錯，係咁搵籍口俾自己，唔願面對真相：事實上，你係做左一個好錯嘅決定。<br />\n<br />\n去到考dse前，我成績已經唔係太好。但我都係俾籍口自己，只係自己未發力者，自己初中，小學咁叻，證明左只要我一發力，邊會追唔到。<br />\n<br />\n結果，我一方面空講理想，心有抱負，都一直唔去做好，嫌辛苦，覺得自己已經好勤力，係咁俾籍口自己，說服自己只係狀態唔好。<br />\n<br />\n就係因為從小都慣左俾籍口，例如冇記性唔緊要，只係因為屋企人冇提我者<br />\n<br />\n自己錯失左好多機會去學好，裝備自己，記性差，讀書唔叻，自己冇好一一正視，只係識賴地硬。<br />\n<br />\n結果，考唔到入自己想入嘅major。<br />\n<br />\n我開始自暴自棄，gpa年年創新低。<br />\n當然，我繼續賴地硬<br />\n「考得唔好？緊係啦我都唔想讀科大」<br />\n「上莊做野柒？係因為我唔俾心機去做者，如果我真係去做一定做得好好多。」<br />\n<br />\n去到之後出去社會返下工，所有問題都走哂出來，一次過困擾我。<br />\n<br />\n冇記性啦，上司叫完你去做一樣野你又唔記得去做，甚至連email都唔記得check，結果roster出錯，填左自己名都唔知，原本要返工嘅個日自己冇出現到。<br />\n冇能力啦，自己做好多事都做錯，成日都要上司幫我執手尾。<br />\n冇恆心啦，明知自己做得唔多，講左好多次會改，最後改左2日，打回原形<br />\n又幫自己搵埋啲19籍口，覺得自己做錯野只係因為未上手者<br />\n其實，係我自己廢，但自己唔肯認，但廢冇問題啊，心態唔肯改變先係問題。<br />\n<br />\n原來，去到今年，當所有問題浮上面個時，先發現自己嘅角色設定最錯唔係能力值，而係自己個心態啊，成日都幫自己搵籍口開脫，結果做乜都唔好：書讀唔好，波踢唔好，工返唔好，人做唔好<br />\n<br />\n我好想進行一次原廠設定，同下一次嘅自己講，記得唔好咁傻，要識得認衰，反省自己，唔好乜Q都搵籍口。<img src=\"/assets/faces/fs/smile.gif\" class=\"hkgmoji\" />"},{"pid":"846b12ae2f1417e6bb239b9ef29132f7e341bab8","tid":59565,"uid":70389,"like":0,"dislike":0,"score":0,"citedBy":0,"replyTime":"2016-12-29T17:58:02.000Z","msg":"其實你依家識檢視檢討番自己已經好好啦，好好珍惜你依家有既野，努力去令自己變得更好。改變係需要勇氣面對，我諗你出呢篇野既時候都用左勇氣，用埋呢份勇氣去正視問題，你一定可以做得更好<img src=\"/assets/faces/normal/biggrin.gif\" class=\"hkgmoji\" />"},{"pid":"1e8be31c814b18be2005ccb16244ca8f05e2f226","tid":59565,"uid":29275,"like":0,"dislike":0,"score":0,"citedBy":0,"replyTime":"2016-12-29T18:10:23.000Z","msg":"<blockquote>其實你依家識檢視檢討番自己已經好好啦，好好珍惜你依家有既野，努力去令自己變得更好。改變係需要勇氣面對，我諗你出呢篇野既時候都用左勇氣，用埋呢份勇氣去正視問題，你一定可以做得更好<img src=\"/assets/faces/normal/biggrin.gif\" class=\"hkgmoji\" /></blockquote><br />\n<br />\n多謝絲打，我怕"},{"pid":"c1d0bd672b1f24616fcd377b95e6a44a3343f750","tid":59565,"uid":29275,"like":0,"dislike":0,"score":0,"citedBy":0,"replyTime":"2016-12-29T18:11:51.000Z","msg":"<blockquote><blockquote>其實你依家識檢視檢討番自己已經好好啦，好好珍惜你依家有既野，努力去令自己變得更好。改變係需要勇氣面對，我諗你出呢篇野既時候都用左勇氣，用埋呢份勇氣去正視問題，你一定可以做得更好<img src=\"/assets/faces/normal/biggrin.gif\" class=\"hkgmoji\" /></blockquote><br />\n<br />\n多謝絲打，我怕</blockquote><br />\n<br />\n我怕冇咁多次機會<br />\n每一次犯錯，見到人失望嘅眼神就好似世界末日咁<br />\nBtw,多謝你睇哂"},{"pid":"e6a98064ec3b65f165588550d729faa1ea116f9b","tid":59565,"uid":37093,"like":0,"dislike":0,"score":0,"citedBy":0,"replyTime":"2016-12-29T18:29:52.000Z","msg":"我同你一樣都成日比藉口自己，得個諗字做野拖得就拖，有僥倖心態(改緊)。<img src=\"/assets/faces/fs/smile.gif\" class=\"hkgmoji\" /><br />\n一次做錯咗可能唔多覺但廿幾年來累積咗咁多次，你發現到呢個問題大到唔改唔得，就要努力試下改。過去嘅野改變唔到但你有能力令你人生之後嗰幾十年唔再失敗落去。睇你有幾大決心啦。共勉之啦巴打<img src=\"/assets/faces/normal/hoho.gif\" class=\"hkgmoji\" />"},{"pid":"d650e5b7c215bd8b277b524be913d5406ba0afa3","tid":59565,"uid":70763,"like":0,"dislike":0,"score":0,"citedBy":0,"replyTime":"2016-12-29T19:03:15.000Z","msg":"其實我覺得既然你識咁諗，已經成功左第一步啦，知道自己有咩問題，咪努力去改進佢囉。過程一定係辛苦嫁啦，但你諗下喎，如果你一直咁樣廢落去，又唔去改善自己，你會唔會比到更好既生活你女朋友？就算你女朋友唔嫌棄你，佢都一定會想你變得更好，而唔係好似依家咁。試下以你女朋友為動力吖，而且依家廢唔代表將來都會廢嫁嘛。只要盡力做好自己，唔好令將來既自己後悔同覺得對唔住自己，就已經算係成功嫁啦，仲有時間，加油阿！！<img src=\"/assets/faces/normal/good.gif\" class=\"hkgmoji\" />"},{"pid":"f3ec5522df50434623e46a408614e9c0f57f2f14","tid":59565,"uid":83480,"like":0,"dislike":0,"score":0,"citedBy":0,"replyTime":"2017-02-10T09:11:31.000Z","msg":"我是來留名的"},{"pid":"71b6f85fdb2fa72ca9b9d776145c317462be2c72","tid":59565,"uid":64863,"like":0,"dislike":0,"score":0,"citedBy":0,"replyTime":"2017-02-10T09:22:47.000Z","msg":"加油呀 ching <img src=\"/assets/faces/normal/good.gif\" class=\"hkgmoji\" />"}]}