{"tid":984659,"cid":8,"subCid":0,"title":"【去東京食香港菜】在東京感受香港(1)相機先食港式甜品篇","createTime":"2019-01-17T03:38:31.000Z","updateTime":"2019-01-17T04:06:47.000Z","uid":47714,"like":3,"dislike":1,"uniUserReply":2,"replies":[{"pid":"3247babbf522d2b8d907b3fe3caa518ec9543956","tid":984659,"uid":47714,"like":0,"dislike":0,"score":0,"citedBy":0,"replyTime":"2019-01-17T03:38:31.000Z","msg":"<a href=\"https://www.nonno.hk/lifestyle/2254\" data-sr-url=\"https://r.lihkg.com/link?u=https%3A%2F%2Fwww.nonno.hk%2Flifestyle%2F2254&d=wupA0mMK9VTR1jnO51Ll3jACEZ5EYDiH2DLr%2FNuFFp4%3D&h=13949ac6\" target=\"_blank\">https://www.nonno.hk/lifestyle/2254</a><br />\n<br />\n去東京點解仲要食香港菜？對唔少在日港人黎講，係日本嘅香港餐廳就帶黎一種家嘅感覺。<br />\n<br />\n走進東京嘅香港餐廳，聽到熟悉嘅廣東話，就好似走入一個迷你香港。唔只吸引到香港人，仲有唔少喜歡香港文化嘅日本人黎幫襯架！<br />\n<br />\n身為甜食不離口嘅女生，第一集就帶大家去食盡東京嘅港式甜品。唔單只食得仲好睇得添！<br />\n<br />\n位於東京荻窪嘅「3米3」，於青梅街道上嘅店舖唔講仲以為係日本嘅文青cafe。餐牌以粥品為主，餐具亦用左藍白色嘅荷蘭瓷器，俾人一種清幽嘅感覺。比起香港茶餐廳，感覺更似可休閒傾計嘅cafe。<br />\n<br />\n係日本雞蛋仔窩夫就有見過，但正式引入「雞蛋仔」呢個名詞3米3就係第一間。至於點解要揀雞蛋仔，老闆娘話除左可以代表香港文化之外，得意嘅造型亦可以吸引到日本人。原來有好多日本人都未見過同唔知道雞蛋仔嘅存在，覺得好新奇架！<br />\n<br />\n香港人就食慣左原味，但日本人食野講求賣相，所以都花唔少功夫係食物嘅造型同創造唔同味道，切合日本人口味。係3米3雞蛋仔口味陳出不窮，除左有新鮮水果配搭外，仲有朱古力、芝蔴、芒果同抹茶味添！<br />\n<br />\n<img src=\"https://www.nonno.hk/data/attachment/portal/201709/20/174823fjv2njv1vn816myn.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.nonno.hk%2Fdata%2Fattachment%2Fportal%2F201709%2F20%2F174823fjv2njv1vn816myn.jpg&h=9bc96f84&s={SIZE}\" /><br />\n<br />\n而且食法都好新奇，芒果同芝蔴味都可以自己淋糖槳，無論影相或者拍片都超適合。而抹茶味仲加上左紅豆蓉同白玉丸子，港式雞蛋仔加上和風配料，意外地夾！<br />\n<br />\n為左迎合唔少日本女生喜歡相機先食嘅文化，3米3就將楊枝甘露嘅配料同糖水分開上，賣相非常特別！濃醇嘅芒果再加上係香港帶過黎嘅淡奶，自己淋上糖水將楊枝甘露完成。係日本搵唔到嘅沙田柚就用西柚黎代替，多汁嘅西柚啲都唔遜色架。<br />\n<br />\n<img src=\"https://www.nonno.hk/data/attachment/portal/201709/20/174831vf11p5coqv5aee5z.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.nonno.hk%2Fdata%2Fattachment%2Fportal%2F201709%2F20%2F174831vf11p5coqv5aee5z.jpg&h=586d4b39&s={SIZE}\" /><br />\n<br />\n東京板橋嘅「香港時間」，店舖位於大山站嘅商店街。完全融入當地小社區嘅「香港時間」，係一間非常有人情味嘅小店，店主亦非常友善同香港迷客人聊起香港話題，希望客人可以係店內渡過一個充滿香港風情嘅下午。<br />\n<br />\n店舖雖少但五臟俱全。店內嘅餐牌內容非常豐富 ，由最能夠代表到香港嘅蛋撻，到香港人都好熟悉嘅豆腐花，想係東京搵齊港式甜品就啱晒。<br />\n<br />\n<img src=\"https://www.nonno.hk/data/attachment/portal/201709/20/175915x35b75e0375hiyw6.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.nonno.hk%2Fdata%2Fattachment%2Fportal%2F201709%2F20%2F175915x35b75e0375hiyw6.jpg&h=f9bc35f8&s={SIZE}\" /><br />\n<br />\n係香港人眼中平平無奇嘅豆腐花，係東京好難搵到，係日本人眼中更看為新奇。因為係日本食豆腐通常都以鹹食為主，好少會見到甜食嘅豆腐。但日本人都覺得呢種甜食嘅豆腐花意外地好食，仲可以順便宣傳埋香港。<br />\n<br />\n而香港時間嘅豆腐花，無刻意去迎合日本人口味而係保留返港式味道。豆味濃醇、口感幼滑、完全不比香港嘅豆品店遜色。糖水仲用左富士山嘅泉水同三温糖製作，係日本先食到嘅香港風味。<br />\n<br />\n<img src=\"https://www.nonno.hk/data/attachment/portal/201709/20/174810i00m2rg2mzammxmt.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.nonno.hk%2Fdata%2Fattachment%2Fportal%2F201709%2F20%2F174810i00m2rg2mzammxmt.jpg&h=350a4349&s={SIZE}\" /><br />\n<br />\n講起糖水點可以唔提西米露，但於日本西米同花奶都好難搵到，要重現港式味道係非常困難。而日本芒果味道都唔夠香港平時食到嘅芒果味道濃厚，所以特登選用左泰國同菲律賓嘅芒果，再於每朝將芒果打成醬汁。由原材料到做法都咁講究，先可以重現港式味道。<br />\n<br />\n<img src=\"https://www.nonno.hk/data/attachment/portal/201709/20/174748t9xe0q45540hr490.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.nonno.hk%2Fdata%2Fattachment%2Fportal%2F201709%2F20%2F174748t9xe0q45540hr490.jpg&h=8ab631c5&s={SIZE}\" />"},{"pid":"b74cf564e8853d8e70e6f4c2ca098772a1244a34","tid":984659,"uid":693,"like":0,"dislike":0,"score":0,"citedBy":0,"replyTime":"2019-01-17T04:06:47.000Z","msg":"LM"}]}