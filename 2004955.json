{"tid":2004955,"cid":12,"subCid":0,"title":"《血色大廈》","createTime":"2020-05-06T19:44:45.000Z","updateTime":"2020-05-06T23:14:20.000Z","uid":306571,"like":0,"dislike":0,"uniUserReply":2,"replies":[{"pid":"d976bb10cdb59526254d38130cb1081d9b63107d","tid":2004955,"uid":306571,"like":0,"dislike":0,"score":0,"citedBy":0,"replyTime":"2020-05-06T19:44:45.000Z","msg":"小弟第一次出po寫故，文筆差請見諒！<br />\n<br />\n「靜，讓我感到安穩，同一時間，都會令到我胡思亂想，亦都會感到恐懼。」<br />\n<br />\n～紙言 連登同步更新～<br />\n<br />\n*唔會成日更文！<br />\n希望自己唔會棄故<br />\n你地既評論會成為我繼續寫文既動力"},{"pid":"734435f6e0a75eb8563c6ebb327a7e24d45283ad","tid":2004955,"uid":306571,"like":0,"dislike":0,"score":0,"citedBy":0,"replyTime":"2020-05-06T19:47:07.000Z","msg":"Chapter 1-惡夢的啟程<br />\n<br />\n「鈴鈴。」電話響起，仲訓得入迷既我感到非常唔耐煩，但係我都係接左佢。<br />\n「喂終於捨得接我電話喇？」睇一睇電話紀錄，原來阿輝打左比我十幾次，阿輝係我識左差唔多二十年既兄弟，小學、中學、到宜家三十幾歲人，大家一直都有來往，但係自從佢結左婚有曬老婆仔女，<br />\n大家都已經冇乜聯絡&hellip;<br />\n「喂！喂！王家俊你到底有冇聽我講野架！」<br />\n冇錯我個名就係王家俊，同大家一樣係一個普通人，過住平凡既生活，從細係公屋長大，冇咩特別，就係好多人眼中既「邊緣人」。<br />\n「聽到喇，今晚八點老地方見丫嘛。」，<br />\n「咪遲到啊你，嘟嘟嘟&hellip;」我仲未講完阿輝就已經cut左我線，今日係中同聚會，然而我已經好耐冇參加呢啲活動，可能係因為我唔鍾意多人既地方。<br />\n但係既然阿輝叫我去，咁我都唔好意思拒絕佢。自從阿輝結婚我地都冇太多來往，就係連訊息都唔會send比對方，可能係因為家庭因素既原因。<br />\n「唉，真係羨慕。」作為一個正宗A0完全冇女人緣既我，當見度有情侶係街上或者網上放閃，呢一刻我會選擇無視。<br />\n身處係香港地，就係為左返工搵錢，仲邊有時間顧慮其他人。不過話時話，點解阿輝突然搵我去陪佢呢，佢唔係應該同佢老婆慶祝咩，如果冇記錯<br />\n我啱啱係 IG Story 上面睇到今日應該係佢老婆Kristy既生日先啱，<br />\n同埋佢明知我唔鍾意出現係呢啲場合，不過我都無謂諗太多，反正我都好耐冇出過街。<br />\n<br />\n【7:30pm】<br />\n睇睇手機原來就黎夠鐘，經過簡單既整理，我就咁直接出門。<br />\n唉，真系好煩，都唔知佢地會飲到幾點，話就話係聚會，事實上佢地一定會有後續。點解我會知？ 家下網絡咁發達，上上 IG 每次見到成班人聚埋一齊，<br />\n之後就會見到佢地身處於「老蘭」。<br />\n<br />\n【8:00pm】<br />\n我到左一間位於尖沙嘴既酒樓，好快就見到人，行入去就見到佢地坐正正門前方，但係感覺仲未齊人。<br />\n「 Hi 」 一個女仔同我打招呼 ， 我都同佢say左句hello回應，但係我諗極都諗唔到佢係邊個。<br />\n距離中學都只係過左十幾年，我心諗自己咁快就認唔到人？ 我同佢既對話就此完結，之後我就扮冇野，隨便搵個位坐低。<br />\n為左避免尷尬，我就開手機黎玩，畢竟我同佢地都唔係好熟。<br />\n「 叮！」 有人send訊息比我，我睇睇。  <br />\n係阿輝：<br />\n喂兄弟，我宜家有啲突發事要解決。<br />\n我諗你應該到左酒樓喇可，你食住野等我先啦。<br />\n我遲啲聯絡你！<br />\n我呆左一秒，CLS，明知我唔識應付呢啲場合，呢一刻我真系想屌出聲...<br />\n<br />\n 【0845pm】<br />\n大家已經開始起筷，但係我仲未見到阿輝，打比佢都係顯示未能接通，佢究竟去左邊。<br />\n我宜家已經冇乜胃口，我唔明白點解佢地冇人提起阿輝，明明阿輝係今次聚會既搞手，我開始擔心。<br />\n「家樂，我去一去廁所，陣間返黎。」 我同坐我隔離既朋友講。<br />\n我同家樂時不時都會搵對方傾下計，但係冇話係好了解對方。<br />\n「嗯」<br />\n<br />\n【洗手間內】<br />\n好臭&hellip;，我行入黎果一瞬間已經聞到好濃烈既尿臭味。<br />\n我放完水之後洗洗面，聽到有啲奇怪既聲音，應該黎至某個廁格，我心諗應該只係清潔工做緊清潔掛。<br />\n我冇估錯，我望過去廁格果邊，門外面有拖把等清潔工具。<br />\n「紅...紅色既？」 我望到拖把桶入面既水漏左出黎<br />\n「洗潔精黎架咋」突然間有人係我後講野，我嚇左一跳。<br />\n下一秒我先反應起來，睇佢既打扮，我就放鬆左，佢只係一個清潔工。<br />\n之後我就出返去，<br />\n「開&hellip;開唔到門既？」我面對度門講，之後我望返去後面，發現，個清潔工唔見左？！<br />\n幻覺黎架姐，冇事既冇事既，我嘗試從心靈上安慰自己。<br />\n下一秒，有人係外面開門......<br />\n「阿輝？！」"},{"pid":"0b19f98f81f7bb6c7e578e610c7e8063224370d9","tid":2004955,"uid":306571,"like":0,"dislike":0,"score":0,"citedBy":0,"replyTime":"2020-05-06T19:54:15.000Z","msg":"Chapter 1.1 - 惡夢的啟程-誘惑<br />\n<br />\n「阿輝？！」 佢出現得好突然，我突然間有啲不知所措。<br />\n「你究竟去左邊度黎！知唔知我等你幾耐，我一個人係外面尷尬死！」<br />\n「仲有啊，做咩唔接電話？」 我開始燥左起來。<br />\n「有咩轉頭講！」 阿輝好大力咁拉我出去。<br />\n<br />\n【出到去外面-酒樓裡】<br />\n「喂&hellip;你地係咪要比咩驚喜我？」 酒樓裡完全見唔到任何人影，甚至連服務員都唔見左。<br />\n「我宜家唔得閒同你解釋咁多！跟住我。」 無奈之下只好跟佢走。<br />\n「喂，埋單未架。」<br />\n「喂，應下我啦！」<br />\n「喂！」<br />\n由於成件事發生得太突然，同埋阿輝唔肯同我講發生咩事，令我感到十分燥底。<br />\n成個過程當中我完全見唔到任何人，我全程跟係阿輝背後。<br />\n「跟我上黎。」 阿輝帶我黎到重慶大廈，我唔明點解要黎呢度，我好猶豫究竟入唔入去好。<br />\n「快！」阿輝對我大叫。<br />\n「 叮 」我既電話響起，似乎有人傳訊息給我。<br />\n<br />\n【家樂視覺】<br />\n「咦，你咁遲既」<br />\n「Sorry啊，屋企有啲事要處理」<br />\n「係喇，家俊呢？」「阿輝」向家樂問道。<br />\n「下，我見佢啱啱去左廁所」<br />\n「佢出黎既時候面色唔係幾好，我有問佢做咩。」<br />\n「但係佢都冇應我，我諗佢唔舒服返左屋企掛。」<br />\n「呢個死仔包，走都唔同我講聲。」阿輝道<br />\n「係喇，阿輝，陣間同唔同我地一齊咩咩咩？」 <br />\n成日出黎聚既阿輝即刻明白家樂想講咩。<br />\n「唔喇，我去搵家俊先，難得出黎，條死仔竟然聲都唔出就走左去。」<br />\n「好啦。」<br />\n<br />\n【WhatsApp 阿輝輸入中...】<br />\n【王家俊 最後上線時間 2100】<br />\n「喂，sorsor，屋企有事，電話靜左音。」<br />\n「你係邊啊，有冇事，出唔出黎飲返杯？」<br />\n呢條死仔包真系... <br />\n我諗佢應該仲係尖沙嘴附近，家樂話佢出去冇幾耐，除非佢搭的士啦。<br />\n不過我都算了解家俊份人，佢係一個好節儉既人。<br />\n仲記得中學既時候我地就黎遲到，家俊個樣都黑黑地。<br />\n我有提議過佢搭的士返學，再去保健室休息。<br />\n但係佢死都唔肯。<br />\n「你好，要唔要黎食咖喱啊先生！」 一個東南亞裔既人向我派發傳單<br />\n<br />\n<br />\n【王家俊視覺】<br />\n「 叮 」似乎有人send訊息比我<br />\n「&hellip;」螢幕黑左，咁極都冇反應，點解宜家先黎冇電。<br />\n「快啲跟住我。」我默默地跟係阿輝後面。"},{"pid":"574989e9da2df12e2d28465b6512d2ea690eb799","tid":2004955,"uid":116705,"like":0,"dislike":0,"score":0,"citedBy":0,"replyTime":"2020-05-06T23:14:20.000Z","msg":"重甜唔該，一個章節起碼要有10次性愛"}]}