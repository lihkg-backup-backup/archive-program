{"tid":1201089,"cid":5,"subCid":0,"title":"講到尾，香港人就係功利","createTime":"2019-06-11T02:29:01.000Z","updateTime":"2019-06-11T04:21:38.000Z","uid":63821,"like":4,"dislike":0,"uniUserReply":1,"replies":[{"pid":"c3eb3ed313391c6d7ceebb6455c4babb5cae6fff","tid":1201089,"uid":63821,"like":0,"dislike":0,"score":0,"citedBy":0,"replyTime":"2019-06-11T02:29:01.000Z","msg":"由細到大，老師、家長只會在意你考試拎到幾多分，升到乜嘢學校。出嚟做嘢，大家淨係在意你係咪位高權重、係咪賺好多錢。<br />\n我哋個腦就係set咗用結果去衡量所有嘢。 點解我哋唔欣賞吓人哋嘅努力，唔欣賞吓人哋喺讀書同工作以外嘅成就？有啲人冇乜錢，但好在夠善良。有啲人數學零分，但畫畫好靚。  <br />\n<br />\n同樣嘅嘢可以apply喺抗爭到。 <br />\n雨傘後--&gt;無力感 <br />\n魚蛋後--&gt;無力感to the max <br />\n只要抗爭達唔到訴求，就視為失敗，然後大家就灰曬機。但係咪真係要咁？ <br />\n尤其雨傘到而家，先得嗰五年。<br />\n其實大家都心知肚明，中共對香港嘅控制係唔會咁輕易放鬆，如果唔係佢都唔叫中共啦。<br />\n維尼上台之後，你睇佢喺大陸做嘅嘢，就知佢會打壓得仲勁。  <br />\n<br />\n雨傘係爭取唔到普選，但喺好多人心入面種咗啲種子，改變咗政治觀。亦令好多人終於意識到香港有遊行、靜坐以外嘅抗爭手法。 <br />\n百萬人遊行係阻止唔到林鄭，但至少好多政治冷感嘅人會試下關心發生咩事，至少攞到國際目光，有份NYT頭版。更加唔好話林鄭表面企硬，但背後應該都成身蟻。  <br />\n<br />\n當然我唔係叫大家好呀Q咁淨係比啲掌聲自己。現實係，世界上好多嘢唔係因爲A直接所以B。更多時候係累積落嚟嘅情緒同努力+一條導火線。條女唔會因為你求婚嗰下搞得夠好睇而應承你，重要嘅係前面嘅相處，佢摸清曬你個底，覺得你呢個人信得過。 好多英文攞5**嘅人都唔係因為佢F6嗰陣夠俾心機讀書。而係佢細到大浸返嚟嘅。一條稻草都唔會砸死隻駱駝，前面千千萬萬條稻草有份出力。  <br />\n<br />\n呢次無論結果點都好，請大家將自己而家嘅感受記住，最好可以寫低喺自己嘅日記裡面，未來可以睇返。 <br />\n法案唔通過，過兩年又會多一鑊。<br />\n法案通過咗，亦都唔代表香港玩完，歷史上所有獨裁暴政有一日都會倒台。 <br />\n未來嘅路好長好長，唔知有幾耐，但只要每次全力以赴，當每一次係最後一次，總會到終點。 <br />\n<br />\n最後送首歌俾大家<br />\n<a href=\"https://www.youtube.com/watch?v=GBbIE6Fyspk \" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DGBbIE6Fyspk%20&d=0xAgwAOhMzbM3o1MPcLVD99ps0HX4IqOCTpD1RfAd9E%3D&h=7fd592c3\" target=\"_blank\">https://www.youtube.com/watch?v=GBbIE6Fyspk </a><br />\n假使甚麼都不對 假使甚麼都失去<br />\n這生命克服磨練打也打不碎<br />\n繼續去 <br />\n失望疲倦害怕 一切都擊退<br />\n<br />\n感激著昨日是誰 敢於勇往又是誰<br />\n天空若突然沉重得暗影不退<br />\n繼續去 放心去 開發你新的秩序<br />\n放心去 我亦會繼續去"},{"pid":"697ca4a94539297150fcb591bb2eeba52c1003e8","tid":1201089,"uid":63821,"like":0,"dislike":0,"score":0,"citedBy":0,"replyTime":"2019-06-11T04:21:38.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}