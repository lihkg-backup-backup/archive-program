{"tid":1486988,"cid":1,"subCid":0,"title":"大家比個叻自己（長文！！！）","createTime":"2019-08-19T05:21:03.000Z","updateTime":"2019-08-19T05:21:03.000Z","uid":276275,"like":1,"dislike":0,"uniUserReply":1,"replies":[{"pid":"690bcacd068a4ddd25897ee970909cb552ed3600","tid":1486988,"uid":276275,"like":0,"dislike":0,"score":0,"citedBy":0,"replyTime":"2019-08-19T05:21:03.000Z","msg":"去完尋日民陣既818「流水式」集會突然有感而發&hellip;<br />\n<br />\n相信尋日有出去既都比雨淋到濕晒，對腳噏住幾個鐘，仲搞到巢晒皮，見到咁多巴絲打po自己既巢皮腳，真係好佩服大家。<br />\n<br />\n仲記得之前幾次遊行 69 616 71 （未計各區自發既遊行）印象中真係絕大部分都係曬到屎<img src=\"/assets/faces/normal/dead.gif\" class=\"hkgmoji\" />，果陣已經覺得大家好勁，咁熱都肯出黎一齊行，仲要創出一百萬 二百萬人遊行既紀錄，證明大家對呢個政府幾咁不滿，但政府依然漠視民意，唔肯撤回條例，甚至到之後既721事件，都冇公平 公正咁處理，面對黑警濫權 警黑合作，呢個仲係我地熟悉既香港？<img src=\"/assets/faces/dog/cry.gif\" class=\"hkgmoji\" /><br />\n<br />\n尋日民陣搞既集會有超過170萬人參加（根據民陣數據，但其實尋日既環境好難計數，我覺得應該有更多人去左，但好難count），仲要由晏就落雨落到夜晚，我係sogo出面塞左成粒鐘，個個擔住遮，好有耐性咁企係到等，即使成身已經濕晒（真係由頭濕到落腳，個頭仲濕到好似洗完頭咁），但大家都冇鼓譟，仲好有秩序，亦一再肯定大家表達訴求既決心，比個<img src=\"/assets/faces/normal/good.gif\" class=\"hkgmoji\" />大家<br />\n<br />\n不論陰晴圓缺，無改對抗之心，過去呢兩個幾月雖然身心都好攰，但見到咁多同路人仍然堅持住，真係好感動<img src=\"/assets/faces/lm2/love.gif\" class=\"hkgmoji\" /><br />\n<br />\n香港人加油<img src=\"/assets/faces/pig/dance2.gif\" class=\"hkgmoji\" /><br />\n五大訴求 缺一不可<br />\n<br />\n篇文打長左，又1999 sor"}]}