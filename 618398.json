{"tid":618398,"cid":15,"subCid":0,"title":"【100毛上市．博評】毛記上市後嘅市值，有可能拍得住壹傳媒","createTime":"2018-04-05T19:42:43.000Z","updateTime":"2018-04-06T03:22:47.000Z","uid":53062,"like":0,"dislike":7,"uniUserReply":3,"replies":[{"pid":"6d6699c9dc43a9ffae1d612f976ef2134946ea5d","tid":618398,"uid":53062,"like":0,"dislike":0,"score":0,"citedBy":0,"replyTime":"2018-04-05T19:42:43.000Z","msg":"<a href=\"https://www.hk01.com/%E7%A4%BE%E6%9C%83%E6%96%B0%E8%81%9E/107839/100%E6%AF%9B%E4%B8%8A%E5%B8%82-%E5%8D%9A%E8%A9%95-%E6%AF%9B%E8%A8%98%E4%B8%8A%E5%B8%82%E5%BE%8C%E5%98%85%E5%B8%82%E5%80%BC-%E6%9C%89%E5%8F%AF%E8%83%BD%E6%8B%8D%E5%BE%97%E4%BD%8F%E5%A3%B9%E5%82%B3%E5%AA%92\" data-sr-url=\"https://r.lihkg.com/link?u=https%3A%2F%2Fwww.hk01.com%2F%25E7%25A4%25BE%25E6%259C%2583%25E6%2596%25B0%25E8%2581%259E%2F107839%2F100%25E6%25AF%259B%25E4%25B8%258A%25E5%25B8%2582-%25E5%258D%259A%25E8%25A9%2595-%25E6%25AF%259B%25E8%25A8%2598%25E4%25B8%258A%25E5%25B8%2582%25E5%25BE%258C%25E5%2598%2585%25E5%25B8%2582%25E5%2580%25BC-%25E6%259C%2589%25E5%258F%25AF%25E8%2583%25BD%25E6%258B%258D%25E5%25BE%2597%25E4%25BD%258F%25E5%25A3%25B9%25E5%2582%25B3%25E5%25AA%2592&d=B9bpgYy%2BZWA%2Fd5tY0mLm0UjIoeaDRyeQRMy%2FzT52C%2Fo%3D&h=09491e88\" target=\"_blank\">https://www.hk01.com/%E7%A4%BE%E6%9C%83%E6%96%B0%E8%81%9E/107839/100%E6%AF%9B%E4%B8%8A%E5%B8%82-%E5%8D%9A%E8%A9%95-%E6%AF%9B%E8%A8%98%E4%B8%8A%E5%B8%82%E5%BE%8C%E5%98%85%E5%B8%82%E5%80%BC-%E6%9C%89%E5%8F%AF%E8%83%BD%E6%8B%8D%E5%BE%97%E4%BD%8F%E5%A3%B9%E5%82%B3%E5%AA%92</a><br />\n<br />\n<img src=\"https://cdn.hk01.com/di/media/images/730128/org/e6820ed9b068a14803f2a85979f9c593.jpg/fBry5IJBigjUENsjJvja1KJm1YLhKyDzDvnRog750aI?v=w1920\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F730128%2Forg%2Fe6820ed9b068a14803f2a85979f9c593.jpg%2FfBry5IJBigjUENsjJvja1KJm1YLhKyDzDvnRog750aI%3Fv%3Dw1920&h=8da09e38&s={SIZE}\" /><br />\n<br />\n毛記葵涌（以下簡稱「毛記」），公司名都夠有意思，擺明幽「和記黃埔」一默。Just in case 腦細或其他毛記高層睇到呢篇嘢，不如諗下有冇得用返和記黃埔嘅13號上市編號？<br />\n<br />\n毛記上市，好多人第一反應係「堅定流呀？」當然公司未過審批（但應該問題不大），亦可能因為市況（例如聽日就金融海嘯重臨）而上唔成，但，放得上港交所網站，初稿都好，點都冇得假。<br />\n<br />\n點解咁多人第一反應唔多信，以為係假新聞？相信唔係因為腦細話過冇諗上市而家又反口，而係心諗，毛記何德何能，咁都上到市？<br />\n<br />\n其實上市嘅嘢，話易唔易話難唔難，創業板固然一大堆唔知乜鬼公司，師奶都識講「啤殼」。即使係主板，喂，巴士賣廣告嘅RoadShow都上市N年啦。都唔使講個人喜好，天地良心，計影響力計地位，毛記唔會差好多啩？<br />\n<br />\n對於一般香港人（包括我）嚟講，公司上市，佢哋最鍾意睇三樣嘢，亦係你在媒體必然會見到嘅三樣嘢：<br />\n<br />\n1）嘩你間豆泥公司原來咁賺錢！<br />\n<br />\n2）嘩你班友仔原來咁Q高人工<br />\n<br />\n3）嘩原來佢住呢度嘩原來佢咁老 （上市公司規定要公開若干人等嘅地址同年紀）。<br />\n<br />\n呢個同香港人八卦以及憎人富貴厭人窮嘅核心價值好吻合。<br />\n<br />\n<img src=\"https://cdn.hk01.com/di/media/images/730029/org/0d50dc1cc01533f40798adac1f183b49.png/zZwsUCEPRRF3sbDisNpW6SHygrQVRHx7AEHfAQBB3wE?v=w1920\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F730029%2Forg%2F0d50dc1cc01533f40798adac1f183b49.png%2FzZwsUCEPRRF3sbDisNpW6SHygrQVRHx7AEHfAQBB3wE%3Fv%3Dw1920&h=1891e2ba&s={SIZE}\" /><br />\n<br />\n先講第一點，豆泥公司咁賺錢？<br />\n<br />\n對，毛記真係幾賺錢。大把公司蝕住錢都上市（例如我批評過嘅美圖（1357）），大把公司改變全世界但都冇賺到錢，例如Uber，Tesla，Amazon。但毛記過去幾年都賺錢，仲要堂堂正正上主板，唔係上創業板喎。一年賺三千幾萬， 你估易？特別係人人話做媒體死路一條，紙媒又話難做，新媒體又話廣告費未跟到&mdash;&mdash;毛記話畀你知，係你啲廣告費未跟到啫。至於佢有60%毛利同40%純利，相比之下，就唔算令人好意外。證明腦細開源節流有道，員工不妨扭下計叫加人工，或者至少呃返啲股票當糧出都好。<br />\n<br />\n<img src=\"https://cdn.hk01.com/di/media/images/730054/org/620693c6e6edac11720de0db64abe457.png/P9WOSU1MFu5cLesZPIcBGg2N_eT1JTkrJIrHASSKxwE?v=w1920\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F730054%2Forg%2F620693c6e6edac11720de0db64abe457.png%2FP9WOSU1MFu5cLesZPIcBGg2N_eT1JTkrJIrHASSKxwE%3Fv%3Dw1920&h=692a359d&s={SIZE}\" /><br />\n<br />\n第二點， 你班友仔原來咁Q高人工？<br />\n<br />\n我唔係毛孩，但以毛記嘅影響力，腦細等三人嘅人工，你真係覺得好過份？唔好咁啦，屯門樓都成萬蚊呎啦。補習名師林溢欣都幾千萬一年，腦細一年出百幾萬糧，好多咩？上市公司喎。況且，腦細早兩年一年拎緊五十萬咋，公司利潤升佢先加人工&mdash;&mdash;大把上市公司高層話知公司蝕錢都照加人工啦，係咪？<br />\n<br />\n至於上市前派息畀返股東（即係腦細們），係指定動作。聽落好似好賤，但諗真啲，人哋辛辛苦苦搞間公司上市，上市前派息係「報答」原有股東。新股東又可以freeride埋一份嘅，你班後來者咪好著數？總之，上市前還上市前，上市後還上市後，文件話晒畀你知分咗幾多，唔鍾意，唔好抽，願者上釣啫。況且，大把公司未上市借到一身債去派息，然後拎上市集資嘅街外錢去還。毛記呢？根本冇乜負債，最多只係啲應付帳項之類，完全冇借銀行錢。<br />\n<br />\n再講一次，我唔係毛孩，我甚至昨晚先知腦細叫「徐家豪」。但點睇都好，毛記上市都值得高興嘅事。個個新一代講到自己點叻點勁，鬧地產霸權呀廢老阻住佢上位呀，毛記，真係三個好兄弟創業成功嘅故事喎，仲要咁後生。對，以前科網狂潮有過啲仲後生嘅上市公司主席，廿幾歲不可一世見到想兜巴星佢嗰啲。但三十幾歲公司上主板又唔係富二代嘅，好似真係冇邊幾個。<br />\n<br />\n<img src=\"https://cdn.hk01.com/di/media/images/730069/org/6d936e91d4ec25cd9cb7122b77f84dfd.png/Q0ohYW-JnGVNl6bYJ39tQvX5aKzSZk6aiTw-CIk8Pgg?v=w1920\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F730069%2Forg%2F6d936e91d4ec25cd9cb7122b77f84dfd.png%2FQ0ohYW-JnGVNl6bYJ39tQvX5aKzSZk6aiTw-CIk8Pgg%3Fv%3Dw1920&h=1b47da99&s={SIZE}\" /><br />\n<br />\n<br />\n而且，毛記唔靠炒唔靠父蔭，真係一手一腳打出江山，人人話媒體冇得做，毛記示範畀老行尊睇個遊戲應該點玩。毛記係一間點嘅公司？其實同好多上市公司相比，佢哋嘅生意模式算係幾易明。上面張圖答到你，三瓣業務，數碼媒體，印刷媒體，其他媒體。<br />\n<br />\n先講結論：數碼媒體即係你在Facebook或在佢website呀app呀見到的東西，最重要。印刷媒體，即係紙媒，100毛雜誌同黑紙，後者已摺埋，前者亦唔多重要，好快可以不理。最後一樣，其他，就係搞活動，同藝人管理，搞活動還好，藝人管理嗰部份，暫時又係近乎可以不理。<br />\n<br />\n<br />\n<img src=\"https://cdn.hk01.com/di/media/images/730073/org/90f4abfb6395fc525c5ddc8a8f5a3232.png/msdXUFWxFL8fULfmc-eljpRP9Gz3myoE8ryUU_K8lFM?v=w1920\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F730073%2Forg%2F90f4abfb6395fc525c5ddc8a8f5a3232.png%2FmsdXUFWxFL8fULfmc-eljpRP9Gz3myoE8ryUU_K8lFM%3Fv%3Dw1920&h=69d1430b&s={SIZE}\" /><br />\n點解咁講？其實睇多張圖明晒。數碼媒體佔佢80%收入咁滯，亦係毛利率最高嘅。紙媒呢？佔10%收入，毛利率得22%左右，係數碼嘅三份一。「其他」就比較有趣，都佔大約10%收入，但毛利率夠晒高&mdash;&mdash;但只係在搞活動，藝人管理就貢獻1%收入唔夠，一年收入50萬唔夠，17個藝人喎！ 可想而知啲藝人冇你想像中咁風光， 真係用like 當飯食咋。<br />\n<br />\n更有趣嘅係，望埋幾年嘅變化。2015年毛記基本上都未有「數碼」（留意公司3月年結）呢樣東西，2016年數碼已經由零變到佔50%收入，而家去到80%。毛記嘅「轉型」，夠晒快手&mdash;&mdash;當然佢哋唔係大台，少好多包袱，甚至由頭到尾都只係諗住專攻數碼，只係等時機成熟。<br />\n<br />\n<img src=\"https://cdn.hk01.com/di/media/images/730085/org/5f6a105b0cf927e20d999266eaf05f51.jpg/lxkxcyKdVlmq6cBaN1mBlCTUtn824L3Fq2Kziatis4k?v=w1920\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F730085%2Forg%2F5f6a105b0cf927e20d999266eaf05f51.jpg%2FlxkxcyKdVlmq6cBaN1mBlCTUtn824L3Fq2Kziatis4k%3Fv%3Dw1920&h=c9bbb79b&s={SIZE}\" /><br />\n<br />\n數碼業務嘅收入嚟自乜？好簡單，廣告。毛記有披露，五大客戶，一間係銀行，一間係電訊公司（好易估到係邊間啦），分別落咗400同200萬廣告。適逢而家好多傳統行業開始後知後覺，講網上行銷，唔落紙媒廣告，想做數碼。固然可以自己做，但，啲大大間跨國公司，試水又好，當幫下企業形象幫襯下本土年青人又好，拎幾百萬絶冇問題，咁毛記就食正條水啦。<br />\n<br />\n我企圖做一個吃力不討好嘅壯舉，就係大預言。但我估，毛記上市後嘅市值，有可能拍得住壹傳媒（282）。壹傳媒好價賣埋壹週刊，但而家都唔夠10億市值。毛記而家一年都賺3600萬，10億市值講緊30倍市盈率。有啲貴，但未必算不可能&mdash;&mdash;況且公司好可能仲有增長呢？招股文件初稿冇乜人有留意嘅細節，毛記有講4月5月收入差過舊年，但主要係因為舊年有活動搞（頒獎禮？）今年冇。咁，其實睇下毛記幾時正式上到市，如果出埋之後幾個月嘅數，就更加見真章了。<br />\n<br />\n最後，大家最關心嘅問題，「抽唔抽得過」。簡單答你，唔知。原因好簡單，乜都未有，幾錢招股又唔知市值幾多又唔知，點答？100毛一股同100蚊一股就兩回事啦。但正正常常嚟講，我估可以支持下。都不為賺錢，亦唔好講到支持本土新一代咁偉大，凈係諗下去股東會就夠好玩啦。本人相信毛記嘅股東會點都會破格，只係睇呢台戲都分分鐘值回票價啦。"},{"pid":"5b19518eb9512d6400589d91874456828123a922","tid":618398,"uid":62424,"like":0,"dislike":0,"score":0,"citedBy":0,"replyTime":"2018-04-05T22:41:38.000Z","msg":"炒完就算 係咁<img src=\"/assets/faces/big/bye.gif\" class=\"hkgmoji\" />"},{"pid":"67da6d550bd808531af82b1ba6458fe69fde6570","tid":618398,"uid":44333,"like":0,"dislike":0,"score":0,"citedBy":0,"replyTime":"2018-04-06T03:22:47.000Z","msg":"tldr"}]}