{"tid":1554827,"cid":5,"subCid":10,"title":"隔牆有耳：又話落區聽意見  《城壇》邀Connect  林鄭Say No - 李八方","createTime":"2019-09-09T06:31:58.000Z","updateTime":"2019-09-09T06:31:58.000Z","uid":25558,"like":0,"dislike":0,"uniUserReply":1,"replies":[{"pid":"229f20077e9778e76c5b83a6dcc0a2f0cec79950","tid":1554827,"uid":25558,"like":0,"dislike":0,"score":0,"citedBy":0,"replyTime":"2019-09-09T06:31:58.000Z","msg":"<a href=\"https://hk.news.appledaily.com/local/daily/article/20190909/20764802\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20190909%2F20764802&d=uCl2s%2BJteilWOEmp%2BZl8kdxiqP1mjC8IHxs%2BzMkXvdI%3D&h=a5171a83\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20190909%2F20764802&h=34423207\" target=\"_blank\">https://hk.news.appledaily.com/local/daily/article/20190909/20764802</a><br />\n<br />\n隔牆有耳：又話落區聽意見 <br />\n《城壇》邀Connect  林鄭Say No - 李八方<br />\n<br />\n<img src=\"https://static.appledaily.hk/images/apple-photos/apple/20190909/large/1567958959_7c32.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20190909%2Flarge%2F1567958959_7c32.jpg&h=b7131594&s={SIZE}\" /><br />\n<br />\n港台皇牌節目《城市論壇》抖暑近一個月後，噚日開始新一季節目，節目主持人蘇敬恆喺節目開始前同工作人員切燒豬，新一季就梗係想有啲新元素，原來《城市論壇》噚日想請個特別嘉賓打頭炮，點知俾人拒絕咗，呢個係邊個？咪就係近日開口埋口話會落區聽唔同政見人士意見嘅特首林鄭月娥囉！<br />\n<br />\n相關新聞：隔牆有耳：訪18區嫌時間長 劉江華諗縮數<br />\n<br />\n<br />\n方仲賢寄語港人堅持<br />\n<br />\n《城壇》主持蘇敬恆喺節目中爆料，原來早前佢哋邀請過林鄭出席噚日嘅《城市論壇》，可惜特首辦方面拒絕咗。據了解，特首辦回覆港台邀請時話，林鄭已經喺公開講話中講咗會同市民對話，「當有安排時會公佈」，對於未能出席《城市論壇》，請大家見諒喎！但《城壇》出晒名開放，又有藍又有黃嘅現場觀眾，林鄭咁都唔肯去，咁要乜場合先肯去？<br />\n<br />\n另外，蘇敬恆話明年、即係2020年係《城市論壇》開播40周年，所以佢又邀請噚日出席嘅嘉賓即場分享吓，喺當前時局下，有乜想同香港人講？近日經常被警方針對嘅浸會大學學生會會長方仲賢分享時指，「光復香港 時代革命」係香港人過去三個月喺街頭嗌得最大聲嘅口號，佢希望港人可以從一而終，貫徹呢句口號嘅意義，亦唔好忘記2016年梁天琦因為呢句口號被選舉主任DQ，「希望大家堅持五大訴求，缺一不可」。<br />\n<br />\n同場嘅民主派議員毛孟靜原來下星期就會去探梁天琦，做過傳媒嘅Miss Mo話堅信新聞界喺社會上嘅第四權功能，希望每個出席《城市論壇》嘅嘉賓，都可以「人人講真話」。建制派議員謝偉俊就話，希望多啲議員、市民同官員未來可以更多參加《城巿論壇》，想祝大家「人月兩團圓，香港快復原」。<br />\n<br />\n李八方 <br />\n<br />\n<br />\n<br />\n上一則<br />\n上一則<br />\n江湖滾熱辣 (尊子)<br />\n<br />\n下一則<br />\n下一則<br />\n隔牆有耳： 訪18區嫌時間長 劉江華諗縮數 (李八方)"}]}