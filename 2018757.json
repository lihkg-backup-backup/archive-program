{"tid":2018757,"cid":1,"subCid":0,"title":"[鳴冤]擊退咗黑蛾 但俾人禁足","createTime":"2020-05-15T21:15:59.000Z","updateTime":"2020-05-15T21:41:41.000Z","uid":189509,"like":1,"dislike":1,"uniUserReply":2,"replies":[{"pid":"f8899499259f09c5b54b4d7ce0696cd039e4b7e5","tid":2018757,"uid":189509,"like":0,"dislike":0,"score":0,"citedBy":0,"replyTime":"2020-05-15T21:15:59.000Z","msg":"近日小弟廁所出現一隻巨色黑飛蛾，每逢有人<br />\n<br />\n如廁沐浴就必定陷入狂暴狀態，四圍亂衝亂<br />\n<br />\n撞，我地（尤其細佬我最怕昆蟲）不勝其煩。<br />\n<br />\n偏偏此黑蛾智力奇高，每次屋企人設法收拾佢<br />\n<br />\n嘅時候都俾佢連消帶打，我地幾乎連個浴室嘅<br />\n<br />\n控制權都冇埋。<br />\n<br />\n<br />\n舉個例，我地嘗試用手機嘅電筒將佢引導放<br />\n<br />\n生，佢就直撲過去持機人隻手上面，嚇到我電<br />\n<br />\n話mon都跌爆埋而佢絲毫無損；當我地全家想<br />\n<br />\n合力生擒再掉走佢嘅時候，佢就會自動消失直<br />\n<br />\n到我地鬆懈&hellip;&hellip;<br />\n<br />\n<br />\n久而久之，老母同個妹已經俾黑蛾嚇破膽，轉<br />\n<br />\n用另一個廁所，而老豆就講句：「我不打<br />\n<br />\n了，反正佢唔會咬鳩我，涼照沖屎照屙。」全<br />\n<br />\n家人得返我去抵抗，但係我依然抱住個信念：<br />\n<br />\n絕對唔可以俾黑蛾支配我地嘅屎坑！<img src=\"/assets/faces/normal/angry.gif\" class=\"hkgmoji\" /><br />\n<br />\n<br />\n是夜，小弟夜歸，冚家皆，正當我想好好地<br />\n<br />\n咁一面沐浴一面高歌之時，一個巨大嘅黑影降<br />\n<br />\n臨，唔洗睇就知道係黑蛾呢個老對手又想逼我<br />\n<br />\n退走。不過我係唔會俾佢獨霸廁所成為佢日後<br />\n<br />\n棲息之地，我要反抗！<img src=\"/assets/faces/pig/knife.gif\" class=\"hkgmoji\" /><br />\n<br />\n<br />\n可惜出師不利，就地取材製作嘅雜誌棍根本<br />\n<br />\n連佢嘅觸鬚都掂唔到，閃身騰挪幾個起落就將<br />\n<br />\n我撚到汗流浹背。呢一刻，恐懼戰贏怒意，我<br />\n<br />\n急忙跑去我妹房間求助。事與願違，我妹好夢<br />\n<br />\n正酣，俾我搖醒果下佢眼入面無一絲嘅親情，<br />\n<br />\n只有無盡嘅怨懟。<br />\n<br />\n<br />\n「話曬以前我都幫過你唔少吖，幫幫忙一齊搞<br />\n掂佢啦，我好急屎啊<img src=\"/assets/faces/fs/adore.gif\" class=\"hkgmoji\" />」我乞求<br />\n<br />\n「挑去隔離廁所咪得囉，我淨係想返去瞓咋你咪阻住我，頭先啊oppa同岳華都爭住溝我啊」 <br />\n<br />\n門撞擊門框，「轟」一聲，打破三點嘅寧靜同<br />\n<br />\n我想班救兵嘅希望。「用開有感情嘛，細細<br />\n<br />\n個就喺到屙，去隔離點得」我喃喃自語，把心<br />\n<br />\n一橫一定要擊潰黑蛾。<br />\n<br />\n<br />\n就算瀨，我都要守住我嘅屎坑！<img src=\"/assets/faces/normal/fire.gif\" class=\"hkgmoji\" /><br />\n<br />\n<br />\n重新返到戰場，黑蛾似乎感應到我嘅殺意，唔<br />\n<br />\n知喺邊到班多隻飛蟻，我嘅便意亦都到達咗史<br />\n<br />\n無前例嘅顛峰！不過，我今次有備而來，將上<br />\n<br />\n身t shirt解下纏住右手，左手手持噴壺。最後<br />\n<br />\n大戰要嚟了！<br />\n<br />\n<br />\n我首先進攻，以噴壺做遠程輸出將兩個跟班由<br />\n<br />\n黑蛾身邊逼開；對方亦都不甘示弱，蹤身一撲<br />\n<br />\n正中我左手，我全身如遭雷擊左手不由自主咁<br />\n<br />\n放開咗噴壺，噴壺落地反彈到鏡櫃底但我因為<br />\n<br />\n雙眼要鎖定對手無暇理會，最後俾佢斯斯然拖<br />\n<br />\n馬落到地下同我對峙，將我同噴壺隔開。<br />\n<br />\n<br />\n呢個時候我心入面已經有計較，要光復屎坑<br />\n<br />\n一定要有所犧牲，我咬牙伸手拎起花灑頭同時<br />\n<br />\n將水掣向上一撞 － 海量嘅水柱傾瀉而出直撲<br />\n<br />\n黑蛾。對方似乎無預計到我會如此決絕一時之<br />\n<br />\n間呆立原地，兩隻一直喺附近嘅飛蟻應聲被沖<br />\n<br />\n開生死不知。但係以黑蛾嘅智力體魄同反應點<br />\n<br />\n會就範，黑翅拍動向左右上下挪移，水柱雖然<br />\n<br />\n亦步亦趨但依然奈佢唔何，此時浴室已經係一<br />\n<br />\n片狼藉，滿目瘡痍&hellip;&hellip;"},{"pid":"9cd3c8741572f96c883d9eafb7ff8b2d0d7c39ed","tid":2018757,"uid":17376,"like":1,"dislike":0,"score":1,"citedBy":0,"replyTime":"2020-05-15T21:19:28.000Z","msg":"tldr <br />\nhahaha 0/10"},{"pid":"744ea0784f49df8f9b6d0bd88cd7f8da9b6b6628","tid":2018757,"uid":189509,"like":0,"dislike":0,"score":0,"citedBy":0,"replyTime":"2020-05-15T21:41:41.000Z","msg":"我不甘，我怒吼<img src=\"/assets/faces/pig/wail.gif\" class=\"hkgmoji\" />點解去到呢個地步依然殺<br />\n<br />\n唔到黑蛾。今次上天終於回應我嘅訴求，似乎<br />\n<br />\n黑蛾喺數次交手之後體力不繼，停咗喺廁所水<br />\n<br />\n箱蓋上面，邪惡嘅黑翼半張。<br />\n<br />\n<br />\n機不可失，我按奈唔住興奮，亦顧不得分神打<br />\n<br />\n肛門嘅攻防戰！<br />\n<br />\n<br />\n<img src=\"/assets/faces/pig/knife.gif\" class=\"hkgmoji\" />大喝一聲「皇天擊殺！」右手全力揮<br />\n<br />\n下，t shirt因為強大嘅慣性一瞬間磞緊，化為<br />\n<br />\n正義嘅鐵鎚轟落去馬桶蓋之上，力量之大摧枯<br />\n<br />\n拉朽。鞭撻極刑之下，黑蛾全身變形無力再<br />\n<br />\n起，屎坑終於由黑蛾嘅支配下解放，但係！等<br />\n<br />\n待我嘅唔一個英雄式嘅結局&hellip;&hellip;<br />\n<br />\n<br />\n兩老俾如此激烈嘅戰鬥嘈醒，當佢地打開廁所<br />\n<br />\n門見到我跌坐地上，遍地污水屍骸之時，面色<br />\n<br />\n鐵青。<br />\n<br />\n<br />\n「屌你唔洗瞓咩，搞到個廁所濕撚曬！」兩老咆哮<br />\n<br />\n「隻蛾俾我打死咗喇，宜家大家可以放心用廁所！」我嘗試作最後掙扎<br />\n<br />\n「痴鳩線你阻住我地瞓吖嘛，快手清咗佢啦。仲有，你聽日起四日唔俾出街！」<br />\n<br />\n兩老冷漠嘅判詞，令我諗起一句「I won but at what cost」<br />\n<br />\n公平咩！！！！！！！<img src=\"/assets/faces/pig/wail.gif\" class=\"hkgmoji\" /><img src=\"/assets/faces/pig/wail.gif\" class=\"hkgmoji\" /><img src=\"/assets/faces/pig/knife.gif\" class=\"hkgmoji\" /><br />\n<br />\n<img src=\"/assets/faces/normal/dead.gif\" class=\"hkgmoji\" />"}]}