{"tid":1956589,"cid":12,"subCid":0,"title":"【屍人屋苑】病毒變種、喪屍橫行，我同媽兩個相依為命……","createTime":"2020-04-03T09:33:33.000Z","updateTime":"2020-04-05T14:09:16.000Z","uid":23893,"like":20,"dislike":3,"uniUserReply":13,"replies":[{"pid":"77e780b721861207ac71c6054a2cc45ef846b153","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T09:33:33.000Z","msg":"疫情嚴峻，寫個應節短篇玩下<img src=\"/assets/faces/normal/angel.gif\" class=\"hkgmoji\" /><br />\n－－－－－－－－－－－－－－－<br />\n數一數，原來今日已經係我第三個月未離開過屋企。<br />\n<br />\n呢一晚好難得，我聽到大廈外面傳嚟一陣騷動，<br />\n仲聽到有人喺度大叫大喊。記得對上一次發生類似嘅事好似已經係半個月前了。<br />\n但到底係好事定壞事？我真係唔知&hellip;&hellip;<br />\n<br />\n三個月前，應該冇人預計到人類呢種物種會走向滅絕。<br />\n<br />\n最初，「W流感」都只係小規模爆發，冇人特別去重視。<br />\n直到疫情開始失控散播到全球，感染同死亡人數急增，<br />\n我哋終於識得驚──封城、鎖國、囤物資、斷來往。<br />\n全人類都做好晒可以做嘅事，然後寄望疫情盡快結束，可以過返正常嘅生活。<br />\n<br />\n但結果，病毒突如其來嘅變種，無情咁粉碎晒所有人嘅希望。<br />\n<br />\n一切，再返唔到轉頭。<br />\n<br />\n自從兩個月前，出現第一位由死人「重生」而成嘅喪屍之後。<br />\n只係需要短短一個星期，就癱瘓晒所有嘅政府同城市，<br />\n將我哋嘅家園變成活生生嘅地獄。到兩個月後嘅今日，<br />\n雖然我唔知外地嘅情況係點。但至少喺香港，活人已經係稀有少數&hellip;&hellip;<br />\n<br />\n而我同埋媽媽，就係當中嘅幸運兒。我哋住喺黃埔嘅一座私人屋苑裡面，<br />\n因為住得高，加上疫情初期爸爸過度緊張所以買咗唔少物資，<br />\n而且鄰里間都算係守望相助，所以兩母女先可以捱到而家仲安然無恙。<br />\n<br />\n但因為一個月前已經開始斷電，所以我哋都有心理準備，<br />\n到斷水嘅一日來臨，呢份安穩嘅生活就會宣告結束&hellip;&hellip;<br />\n<br />\n「女，今晚一於開呢個嚟食囉？」呢晚，媽喺雜物房裡面搵出一罐罐頭。<br />\n<br />\n「但午餐肉&hellip;&hellip;妳之前唔係話要等阿爸返嚟先食咩？」我問。<br />\n<br />\n「因為今日係妳嘅生日。」媽微笑住講：「妳係咪自己都唔記得？」<br />\n<br />\n「喔。」<br />\n<br />\n因為手機早就冇電、電視直播又冇埋、<br />\n又冇機會同其他人接觸、所以確實係冇咗件事。"},{"pid":"c177137066ec12adeb0fbaa0db87ec481ce1543e","tid":1956589,"uid":23893,"like":0,"dislike":1,"score":-1,"citedBy":0,"replyTime":"2020-04-03T09:34:42.000Z","msg":"「而且，都已經咁多日，我哋都應該要面對現實，爸爸佢可能已經&hellip;&hellip;」<br />\n<br />\n「唔會嘅，」我搖搖頭，點都唔肯面對，「爸佢一定會吉人天相&hellip;&hellip;」<br />\n<br />\n我本身唔係一個鍾意食午餐肉嘅人。但喺災難之下，<br />\n你會發現所有嘢都會變到好味百倍。特別係用火機輕輕燒炙過先食落口，<br />\n嗰種感動係會令你暫時忘記所有唔好嘅事情，又會不禁讚嘆前人嘅偉大&hellip;&hellip;<br />\n<br />\n只係過後，你會更加覺得失落、更加懷念以前嘅一切──<br />\n我好掛住自己嘅朋友、掛住一齊出去行街食飯嘅日子；<br />\n好掛住每晚屋企人齊齊整整咁食飯；<br />\n好掛住日本嘅美景，呢個月份明明係櫻花盛開嘅季節，但已經冇人有心情同機會去欣賞&hellip;&hellip;<br />\n<br />\n「媽，」晚飯食到最後嘅時候，我又忍唔住眼淺起嚟，「呢種生活到底要維持幾耐？」<br />\n<br />\n「我都唔知。」媽捉住我隻手講：「但無論點都好&hellip;&hellip;我一定會保護好妳，直到無事嘅一日。」<br />\n<br />\n啪！啪！啪！<br />\n<br />\n大門突然傳嚟幾下拍門聲，我同媽都嚇到成個人震一震。<br />\n<br />\n「陳生、陳太，你哋係咪喺裡面！？」一把男聲喺門外面傳嚟。<br />\n<br />\n「係王伯伯？」我認得出呢把聲。<br />\n<br />\n王伯伯係退休警察，住係三樓。因為同我爸媽係同鄉，所以關係一直非常好。<br />\n記得喺王太過身之前，佢哋兩個成日都會上嚟陪爸媽打牌，次次都會食埋晚飯先走。<br />\n<br />\n「等我去？」媽問。<br />\n<br />\n「唔好，我嚟&hellip;&hellip;」我回應，然後慢慢行到門前，「係咪王伯伯？」<br />\n<br />\n「妳係琪琪？琪琪&hellip;&hellip;可唔可以俾我入嚟！？」王伯緊張咁講：<br />\n「下面而家好大獲&hellip;&hellip;嗄&hellip;&hellip;我返唔到去&hellip;&hellip;」"},{"pid":"72214579ce7614c873c18055889de3b722d673b1","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T09:35:32.000Z","msg":"「發生咩事？」我透過大門防盜眼望過去，可以見到佢喘晒氣非常狼狽。<br />\n<br />\n「有兩個男人打開咗大堂鐵閘，仲要引晒成班喪屍入嚟，我想返屋企嗰陣班喪屍已經上到四樓&hellip;&hellip;」<br />\n<br />\n「但係，屋企得我同&hellip;&hellip;」我望咗下媽，「好似唔太方便&hellip;&hellip;」<br />\n<br />\n「我搵唔到其他人！妳唔幫我嘅話，我就死硬&hellip;&hellip;」<br />\n<br />\n「媽，點做好？」我細聲問媽。<br />\n<br />\n「女，王伯一直都對我哋唔錯，之前仲幫過妳爸。<br />\n而且，由得佢一直喺外面嘅話，會唔會引埋啲喪屍過嚟？」<br />\n<br />\n「嗯&hellip;&hellip;」猶豫咗陣，我總算作出決定，「王伯，你等我一陣。」<br />\n<br />\n「好！」<br />\n<br />\n我迅速咁將屋企重要嘅嘢收埋喺雜物房，然後就回頭開門。<br />\n<br />\n「嗄&hellip;&hellip;」王伯入完屋第一時間走到梳化坐低，<br />\n「我一連跑咗幾十層樓梯&hellip;&hellip;真係辛苦死我&hellip;&hellip;」<br />\n<br />\n「我去倒杯水俾你。」我入廚房倒水，順便再確認一次雜物房道門有閂好。<br />\n<br />\n王伯一啖就飲晒成杯水，我注意到佢件衫腰間位置有少少血跡，可能係頭先擺脫喪屍嘅時候做成？<br />\n<br />\n「王伯&hellip;&hellip;咁你頭先有冇受到傷？」為咗保險起見，我決定問清楚。<br />\n<br />\n但其實已經問遲咗，應該喺開門前就要檢查一次。<br />\n可能我太少面對呢種情況，又太容易信其他人&hellip;&hellip;<br />\n<br />\n「當然冇！妳睇下嘞！」王伯企起身俾我用電筒檢查清楚，我見到媽特別留意佢嘅手臂。"},{"pid":"b37670cb063e0690acad10079119ef00f14c7fca","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T09:42:17.000Z","msg":"「王伯&hellip;&hellip;啲喪屍&hellip;&hellip;知唔知有幾多隻？」我再問。<br />\n<br />\n「好多，我喺後樓梯睇住佢哋不斷湧入嚟，至少百幾隻&hellip;&hellip;」<br />\n<br />\n我聽完不禁背脊一寒。<br />\n<br />\n「之前其實一直都有喪屍誤闖入屋苑裡面。但因為數量唔多，<br />\n所以班鄰居會夾手夾腳解決佢哋。但今次&hellip;&hellip;唉&hellip;&hellip;<br />\n睇怕佢哋真係搞唔掂&hellip;&hellip;所以低層先會淪陷&hellip;&hellip;」<br />\n<br />\n「但我哋呢度成廿五樓，佢哋應該上唔到嚟？」<br />\n<br />\n「睇嚟妳真係留喺屋企太耐，唔知喪屍有兩種：一種係由屍體變成，行得慢，威脅唔算大。<br />\n但如果係正常人被咬傷，因為肌肉未爛，所以行得好快，而且仲有少少生前嘅記憶，<br />\n甚至有人話見過識得開鎖嘅喪屍&hellip;&hellip;妳屋企大閘呢啲可能擋得住，但防火門就肯定阻佢哋唔到&hellip;&hellip;」<br />\n<br />\n「即係話，班喪屍好快就會上到嚟&hellip;&hellip;」我望向媽，佢已經驚到臉青起嚟。<br />\n<br />\n「睇怕係&hellip;&hellip;」王伯注意到台上面嘅午餐肉罐頭，「琪琪妳啱啱食完嘢？」<br />\n<br />\n我點點頭。<br />\n<br />\n「啊，我都已經好耐冇食過午餐肉。老實講，真係好懷念嗰陣味&hellip;&hellip;」<br />\n<br />\n「因為我生日&hellip;&hellip;所以先開埋呢罐嚟食。」我回應。<br />\n<br />\n「哦？原來今日妳生日？」王伯伯認真打量我，「係咪已經廿二歲？」<br />\n<br />\n「廿四。」<br />\n<br />\n「時間真係過得快&hellip;&hellip;」佢感嘆咁講：「我仲好記得妳細個嗰陣成日都會走嚟問伯伯拎糖食，<br />\n而家已經婷婷玉立。可惜我個仔喺外國，又發生咁嘅事，唔係肯定介紹佢俾妳&hellip;&hellip;」<br />\n<br />\n<strong>[size=5]呯！[/size=4]</strong><br />\n<br />\n廚房嗰邊突然傳嚟一下碰撞聲。"},{"pid":"864fa3f9a4f7c3db280e36b21e7f1bc976c681ae","tid":1956589,"uid":92297,"like":0,"dislike":0,"score":0,"citedBy":0,"replyTime":"2020-04-03T09:59:34.000Z","msg":"支持"},{"pid":"53cce1f405378cbf33945e7c43e5f46c903a061a","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T10:03:14.000Z","msg":"「係咩聲？」王伯即刻提高警覺，同時喺腰間裡面抽出一把菜刀。<br />\n<br />\n「係隔離屋個男人，自從呢件事發生之後佢就有少少問題&hellip;&hellip;」<br />\n我連忙解釋，然後換個話題：「係嘞，王伯你點解會離開屋企嘅？」<br />\n<br />\n「唉，屋企啲米只係夠我食多幾日&hellip;&hellip;」王伯喺將菜刀擺喺茶几上面，<br />\n「所以被迫出去搵補給&hellip;&hellip;結果就冇機會返去。」<br />\n<br />\n呢一晚班喪屍未上到嚟我哋呢層。但到凌晨突然聽到下面有人嗌救命，<br />\n所以都間接證明咗王伯講嘅嘢係真。喪屍已經入侵咗呢個避難所，<br />\n而我哋&hellip;&hellip;大概再冇機會離開呢度。<br />\n<br />\n至於王伯佢，一開始的確對我哋幾唔錯。唔單止將把刀交俾我保管，<br />\n仲承諾唔會隨便入廚房，食幾多飲幾多都由我安排。<br />\n<br />\n因為佢住喺低層，同守住大廈嘅鄰居有保持聯絡，所以都知道唔少外面世界發生嘅事──<br />\n譬如話有班年青人冒死守住一啲重要設施，所以供水系統先可以一直維持到而家；<br />\n至於班所謂警察，好早期就已經脫離職守，仲恃住有武器不斷搶奪其他生還者嘅資源&hellip;&hellip;<br />\n<br />\n但就算初初點好，隨住時間流逝，呢段關係終歸都係出現變化。<br />\n去到第三日，我注意到王伯望住我嘅眼神開始唔同咗，成日都會偷偷望我&hellip;&hellip;<br />\n令我覺得好唔舒服。我有諗過同阿媽講，但一直搵唔到機會&hellip;&hellip;<br />\n<br />\n終於，去到第四晚&hellip;&hellip;我喺睡夢中聽到有人開門。到我打開眼，<br />\n即刻有人用手掩住我張嘴，仲快一步拎起旁邊把菜刀。<br />\n<br />\n「唔！？」我睜大雙眼，想嗌但嗌唔出聲。<br />\n<br />\n「琪琪呀琪琪，妳唔係以為鎖門阻到我嘛？」王伯用刀指住我臉頰，<br />\n威脅咁講：「妳唔想受傷嘅話，就乖乖地聽話&hellip;&hellip;」<br />\n<br />\n最壞嘅情況發生了。"},{"pid":"ea43adbb617b3502eb62b6f0df84187d719a890f","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T10:04:24.000Z","msg":"我之前當然有擔心過。但王伯伯始終係熟人，加上阿媽都喺度，<br />\n所以多少覺得佢唔會咁做，但我太天真&hellip;&hellip;真係太天真&hellip;&hellip;<br />\n<br />\n「哈哈&hellip;&hellip;」王伯笑咗兩聲，繼而爬上我張床，<br />\n「係囉，琪琪，照王伯伯嘅說話做，我保證妳唔會痛苦，隨時仲可以好爽添&hellip;&hellip;」<br />\n<br />\n佢一路講一路想除去我嘅睡褲，我理所當然咁掙扎，結果抓傷咗佢嘅手臂。<br />\n<br />\n啪！換來嘅係一巴掌，呢種痛楚即刻令我淚崩起嚟。<br />\n<br />\n「嗚&hellip;&hellip;」<br />\n<br />\n「叫咗妳聽話呀！我同妳講，樓下個八婆就係唔聽話！明明做雞又要攞貞節牌坊，<br />\n呢樣唔得嗰樣唔得，結果&hellip;&hellip;哈哈，而家應該變成咗喪屍嘅晚餐&hellip;&hellip;」<br />\n<br />\n聽完我總算搞清楚佢件衫嘅血跡係點得嚟。<br />\n但唔重要，呢把掌令我意識到只有一件事應該做&hellip;&hellip;<br />\n<br />\n「媽&hellip;&hellip;」我邊喊邊講：「&hellip;&hellip;嗚&hellip;&hellip;媽！」<br />\n<br />\n「妳點嗌都唔會有人幫妳㗎喇！唔係諗住隔離屋個痴線佬會嚟救妳呀？」<br />\n王伯嘅動作開始越嚟越粗暴，隔住件衫用力揉我嘅左胸，「呀，細佬聽話啲啦，快啲起身&hellip;&hellip;」<br />\n<br />\n可能見「事情」唔太順利，所以王伯將刀擺喺佢腳邊，<br />\n再用手伸入自己褲襠裡面進行手部運動。我曾經試過去拎把刀，但距離實在太遠&hellip;&hellip;<br />\n<br />\n「&hellip;&hellip;嗚&hellip;&hellip;媽&hellip;&hellip;」我越嚟越絕望。<br />\n<br />\n然而，呢份過於真實嘅恐懼感，卻令我嘅記憶越嚟越清晰。<br />\n<br />\n「死心喇。」王伯注意到我嘅企圖，即刻用力撳實我隻手。<br />\n佢越靠越近。我可以感受到佢嘅鼻息同口氣，混合成一陣陣酸臭味，<br />\n<br />\n「嗄&hellip;&hellip;就得喇，就得&hellip;&hellip;」<br />\n<br />\n「嗷&hellip;&hellip;」<br />\n<br />\n雖然淚水朦朧咗雙眼，但我依稀見到有個身影出現喺門口。<br />\n因為聲音太細，俾我嘅喊聲完全蓋過，所以王伯完全注意唔到&hellip;&hellip;"},{"pid":"3c66b20353ac1b5efa4511c3c56cd535661cd001","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T10:05:10.000Z","msg":"「&hellip;&hellip;嗚&hellip;&hellip;」<br />\n<br />\n「得喇&hellip;&hellip;哈哈&hellip;&hellip;琪琪，係咪等咗好耐？妳呢個小淫娃&hellip;&hellip;嘩啊啊啊啊啊啊！？」<br />\n<br />\n<span style=\"font-size: x-large;\"><strong><em>「嘶啊！」</em></strong></span><br />\n<br />\n媽發出一聲沙啞嘅嚎叫，成個人撲向王伯將佢推埋牆邊撞出一聲悶響。<br />\n王伯都未意識到發生咩事，就俾媽一口啃咬脖頸，頓時鮮血四濺，<br />\n仲有唔少濺到我臉頰上面。而我就把握呢個機會甩身，成個人由床跌落地，再忍住痛楚起返身&hellip;&hellip;<br />\n<br />\n「啊啊啊啊啊啊！！！」王伯痛苦咁慘叫，佢用手不斷係咁搜索，希望可以搵返自己把刀。<br />\n<br />\n但今次，我比佢更快將刀拎上手，然後用冷冰嘅目光望住呢一幕。<br />\n<br />\n「媽&hellip;&hellip;」鮮血嘅溫熱以及腥味令我越嚟越清醒，「&hellip;&hellip;妳放心食。」<br />\n<br />\n「啊啊啊！！！！！救命！！！！啊啊啊啊啊！！！」<br />\n<br />\n可以嘅話，我唔想回憶喺呢一切。<br />\n<br />\n*"},{"pid":"699176d8a161462c61bd2da95ddf4ebf46f10b9e","tid":1956589,"uid":86783,"like":0,"dislike":0,"score":0,"citedBy":0,"replyTime":"2020-04-03T10:18:36.000Z","msg":"支持！希望你繼續寫落去，因為我好鍾意喪屍題材"},{"pid":"da656a4d2cbededd9966a68a8c51d7eb31580385","tid":1956589,"uid":24073,"like":0,"dislike":0,"score":0,"citedBy":0,"replyTime":"2020-04-03T10:21:50.000Z","msg":"支持 I love 無默媽<img src=\"/assets/faces/normal/tongue.gif\" class=\"hkgmoji\" /><img src=\"/assets/faces/normal/tongue.gif\" class=\"hkgmoji\" />"},{"pid":"8d89205ac18102c04bcc922754c321df9d549682","tid":1956589,"uid":24073,"like":0,"dislike":0,"score":0,"citedBy":0,"replyTime":"2020-04-03T10:40:37.000Z","msg":"Live 鳥"},{"pid":"0c6cf448cb5ed32d459e8d5c63f194575385a984","tid":1956589,"uid":23893,"like":1,"dislike":0,"score":1,"citedBy":0,"replyTime":"2020-04-03T10:44:48.000Z","msg":"半個月前，我哋屋企嘅糧食已經完全耗盡。媽唔忍心見到我餓，<br />\n所以趁夜晚我瞓著嘅時候偷偷出去搵食物。<br />\n結果，佢喺超市裡面奇蹟咁搵到幾罐罐頭&hellip;&hellip;<br />\n<br />\n但奇蹟嘅代價，係佢俾喪屍咬咗手臂一啖。<br />\n<br />\n當晚，我哋兩母女攬住喊咗好耐。<br />\n自從阿爸失蹤，我同媽兩個就一直相依為命。<br />\n我知道冇咗媽肯定係捱唔到落去，但媽叫我要堅強&hellip;&hellip;<br />\n<br />\n「女&hellip;&hellip;呢啲罐頭應該夠妳食多一陣，但之後&hellip;&hellip;」<br />\n媽虛弱咁講：「聽講&hellip;&hellip;就算係屍肉&hellip;&hellip;只要用火燒過&hellip;&hellip;就唔會中毒&hellip;&hellip;」<br />\n<br />\n媽希望我喺佢變成喪屍之前殺死佢&hellip;&hellip;然後&hellip;&hellip;將佢作為最後嘅糧食。<br />\n<br />\n但我做唔到，我冇辦法對媽落手，所以只係趁佢失去意識準備轉化嘅時候，<br />\n將佢困喺雜物房裡面。然後，無視所有喺裡面發生嘅一切動靜，<br />\n用媽留俾我嘅罐頭一直維持咗成個月&hellip;&hellip;<br />\n<br />\n然而，食得少、連日失眠、加上失去最後嘅依靠&hellip;&hellip;<br />\n終於令我精神崩潰，我好似感覺到媽從來都未離開過。<br />\n<br />\n嗯，冇錯&hellip;&hellip;<br />\n<br />\n佢一直都喺我身邊，同我講緊嘢、安慰我、保護我&hellip;&hellip;<br />\n<br />\n所有嘢都冇變過。<br />\n<br />\n直到四日前，我終於撐唔住，強烈嘅飢餓感令我記起媽「離開」前講過嘅說話。<br />\n結果，我重新打開雜物房，但其實當刻我唔係為咗充飢，只係一心想求死。<br />\n<br />\n但神奇地，媽雖然已經變成喪屍，但佢並冇傷害到我。<br />\n<br />\n「&hellip;&hellip;嗚&hellip;&hellip;」<br />\n<br />\n即使身體開始有腐爛跡象，瘦削咗好多，但佢仲記得我&hellip;&hellip;<br />\n<br />\n媽，仲記得我。"},{"pid":"adedf3e13834cf1c29c00a30c579be4120d693f4","tid":1956589,"uid":23893,"like":0,"dislike":0,"score":0,"citedBy":0,"replyTime":"2020-04-03T10:45:50.000Z","msg":"嗰一日，就喺王伯拍門之前。<br />\n我用刀割咗媽手臂上面嘅一小忽肉，燒炙過再用嚟充飢。<br />\n<br />\n「因為今日係妳嘅生日呀，」我彷彿聽到媽喺我旁邊講：「餓親就唔好。」<br />\n<br />\n*<br />\n<br />\n「嗯&hellip;&hellip;餓親就唔好。」我茫然咁重複：「媽&hellip;&hellip;人肉&hellip;&hellip;係咪好好味？」<br />\n<br />\n終於，王伯嘅喊聲結束了。<br />\n佢成個人攤喺床上面，雙眼暴凸，死狀醜陋無比。<br />\n<br />\n唔知咬咗幾耐，媽滿足了。<br />\n佢緩緩落床，轉身用空洞灰白、徹底失去靈魂嘅雙眼望住我。<br />\n臉、口、整個上身都沾滿鮮血同碎肉塊&hellip;&hellip;<br />\n<br />\n「&hellip;&hellip;嗚&hellip;&hellip;」<br />\n<br />\n幾秒後，佢開始行埋嚟，舉起腐爛到漸漸見骨嘅右手，輕輕撫過我嘅臉頰。<br />\n雖然凍到好似冰一樣，但我彷彿可以感受到昔日嗰種溫暖&hellip;&hellip;<br />\n<br />\n「嗚&hellip;&hellip;嗷&hellip;&hellip;」<br />\n<br />\n其他人聽落毫無意義嘅嗚叫聲，喺我耳中並唔一樣&hellip;&hellip;<br />\n<br />\n「琪琪，好好休息，呢份肉應該夠妳食多一段時間。」媽用和藹可親嘅語氣講。<br />\n<br />\n「嗯&hellip;&hellip;」我抹一抹臉頰嘅淚珠，然後細聲問：「媽&hellip;&hellip;呢種生活到底要維持幾耐？」<br />\n<br />\n「我都唔知，但無論點都好&hellip;&hellip;」<br />\n<br />\n<br />\n<strong>「&hellip;&hellip;我一定會保護好妳，直到無事嘅一日。」<br />\n</strong><br />\n<br />\n說罷，媽就從我身邊行過離開房間。<br />\n<br />\n而我，重新望向王伯嘅屍體，握緊刀柄，久違地笑了。<br />\n<br />\n媽，我愛妳。<br />\n<br />\n母女篇（完）"},{"pid":"6a476bf5da95a094c78afc5f6e8531cdf606c297","tid":1956589,"uid":23893,"like":1,"dislike":0,"score":1,"citedBy":0,"replyTime":"2020-04-03T10:50:15.000Z","msg":"短篇故事，預計仲有三章。<br />\n除非諗到屋苑嘅其他角色嚟寫 <img src=\"/assets/faces/normal/angel.gif\" class=\"hkgmoji\" /><br />\n<br />\n有興趣可以 follow 埋 facebook，定期有故事出。<br />\n<br />\nFacebook 連結：<br />\n<a href=\"https://www.facebook.com/Echo.of.Heart/\" data-sr-url=\"https://r.lihkg.com/link?u=https%3A%2F%2Fwww.facebook.com%2FEcho.of.Heart%2F&d=HDFqBNw8TQCe%2BIc9lyi2BvcbRDcn212Q0H9cnoVtDxk%3D&h=8be9a563\" target=\"_blank\">https://www.facebook.com/Echo.of.Heart/</a><br />\n<br />\nIG：<br />\n<a href=\"https://www.instagram.com/echoofheart/\" data-sr-url=\"https://r.lihkg.com/link?u=https%3A%2F%2Fwww.instagram.com%2Fechoofheart%2F&d=HDFqBNw8TQCe%2BIc9lyi2BvcbRDcn212Q0H9cnoVtDxk%3D&h=2da13145\" data-auto-link target=\"_blank\">https://www.instagram.com/echoofheart/</a>"},{"pid":"636936b14ec5ba9cc6721b4e1863daedd4293fa6","tid":1956589,"uid":56227,"like":0,"dislike":1,"score":-1,"citedBy":0,"replyTime":"2020-04-03T10:55:48.000Z","msg":"仲以為有得睇同老母做愛<img src=\"/assets/faces/normal/dead.gif\" class=\"hkgmoji\" /><img src=\"/assets/faces/normal/dead.gif\" class=\"hkgmoji\" />"},{"pid":"698541cc663e6dd1b96f0089a88e516d7635725a","tid":1956589,"uid":172465,"like":0,"dislike":0,"score":0,"citedBy":0,"replyTime":"2020-04-03T19:57:06.000Z","msg":"Lm"},{"pid":"0797b493a8042b9595cc95eed7a631635a3aad02","tid":1956589,"uid":214358,"like":0,"dislike":0,"score":0,"citedBy":0,"replyTime":"2020-04-03T20:14:41.000Z","msg":"Lmlm"},{"pid":"009757487e02e97881bdaf6ef1e813c2b57331ab","tid":1956589,"uid":215187,"like":0,"dislike":0,"score":0,"citedBy":0,"replyTime":"2020-04-03T23:29:08.000Z","msg":"支持"},{"pid":"81deefd7d0fe5011afc357e50f5e2d6b0c52ff71","tid":1956589,"uid":18396,"like":0,"dislike":0,"score":0,"citedBy":0,"replyTime":"2020-04-04T00:38:08.000Z","msg":"好掛住你啊無默媽<img src=\"/assets/faces/normal/tongue.gif\" class=\"hkgmoji\" />"},{"pid":"30e59d010d47b19173316ba791943e102633b906","tid":1956589,"uid":199925,"like":0,"dislike":0,"score":0,"citedBy":0,"replyTime":"2020-04-04T05:37:37.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"953ea9130c2360e75898cf1f8788597b8ce758d0","tid":1956589,"uid":299134,"like":0,"dislike":0,"score":0,"citedBy":0,"replyTime":"2020-04-04T21:07:05.000Z","msg":"半夜睇到好恐怖<img src=\"/assets/faces/normal/frown.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />瞓唔着啦<img src=\"/assets/faces/fs/dead.gif\" class=\"hkgmoji\" /><br />\n唔想香港最後變成咁啊<img src=\"/assets/faces/dog/cry.gif\" class=\"hkgmoji\" /><img src=\"/assets/faces/dog/cry.gif\" class=\"hkgmoji\" />好驚<img src=\"/assets/faces/pig/wail.gif\" class=\"hkgmoji\" />"},{"pid":"10f1eaa20acb7f77353fc6dfd286548dc7efe52e","tid":1956589,"uid":24073,"like":0,"dislike":0,"score":0,"citedBy":0,"replyTime":"2020-04-05T12:04:14.000Z","msg":"推"},{"pid":"d114fcaa8d9334530ef69d81b231ee718ebd6225","tid":1956589,"uid":337760,"like":0,"dislike":0,"score":0,"citedBy":0,"replyTime":"2020-04-05T13:51:06.000Z","msg":"啱啱先見到原來係無默媽<img src=\"/assets/faces/normal/tongue.gif\" class=\"hkgmoji\" />"},{"pid":"f2220b323be66f5dda066e4e90d94f22dc60b6fe","tid":1956589,"uid":11062,"like":0,"dislike":0,"score":0,"citedBy":0,"replyTime":"2020-04-05T14:09:16.000Z","msg":"無默媽<img src=\"/assets/faces/normal/tongue.gif\" class=\"hkgmoji\" /><img src=\"/assets/faces/normal/tongue.gif\" class=\"hkgmoji\" /><img src=\"/assets/faces/normal/tongue.gif\" class=\"hkgmoji\" />"}]}