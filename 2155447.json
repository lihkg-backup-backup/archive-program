{"tid":2155447,"cid":12,"subCid":0,"title":"【中學/愛情/校園欺凌】讀足六年，比人蝦足六年","createTime":"2020-08-13T19:43:42.000Z","updateTime":"2020-08-15T12:45:16.000Z","uid":365456,"like":0,"dislike":0,"uniUserReply":4,"replies":[{"pid":"239cf2b9c7446a1c2aa4a5279f683417d6bc3694","tid":2155447,"uid":365456,"like":0,"dislike":0,"score":0,"citedBy":1,"replyTime":"2020-08-13T19:43:42.000Z","msg":"小弟之前有係紙言寫故㗎<img src=\"/assets/faces/normal/frown.gif\" class=\"hkgmoji\" /><img src=\"/assets/faces/normal/frown.gif\" class=\"hkgmoji\" />但dse所以停左，而家得閒就攞d未寫完嘅舊故放上黎繼續寫，希望大家多多支持下小弟<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />，舊嘅故會慢慢update翻，先從有靈感嘅開始寫，之後會慢慢補，中間可能會加插新故啦，因為之前一直都有d靈感留低。<br />\n另一篇故link：<a href=\"https://lihkg.com/thread/2148836/page/1\" data-auto-link target=\"_blank\">https://lihkg.com/thread/2148836/page/1</a><br />\n比d支持<img src=\"/assets/faces/normal/frown.gif\" class=\"hkgmoji\" />有人睇嘅就抽一兩個幸運兒出黎食雞排"},{"pid":"75c8c496a1bd8a9713a83528b7e2569cd94fe195","tid":2155447,"uid":365456,"like":0,"dislike":1,"score":-1,"citedBy":0,"replyTime":"2020-08-13T19:45:30.000Z","msg":"1.叫我做啊Jeff<br />\n大家好!我係啊Jeff啊! 你一定以為我會用d咁積極嘅語氣做呢篇故嘅開場白呢，睬你都傻啦，我分人好負面架，屌你!<br />\n我讀緊中5，係一個普普通通嘅高中生囉，都叫就黎畢業啦，你問我係中學生涯入面有冇咩遺憾，我 淨係可以講，我嘅遺憾就係冇咩朋友。係呢間中學入面，hi bye friend可能都有幾個，但係真心friend，冇。<br />\n我冇朋友嘅原因可能係因為我分人好木獨掛，或者有可能係我個樣普通、平時冇咩特別興趣同埋做 野懵下懵下咁掛。<br />\n好多缺點啊?我都覺，你估我唔知咩，平時扮下野姐，我自己知自己事啦。 就係因為我d咁嘅性格，搞到我由中一比人蝦到中六，你都咪話唔sad9。<br />\n雖然冇咩嗜好，但我唯一嘅興趣，同強項，就係足球，雖然我咁講好似好自戀咁，但係我自問踢波 唔算話勁，踢學界成日都冇得出場嘅，淨係可以係隔離坐，不過我冇因為咁而諗過放棄足球，遲早有 一日我會證明比你地班pk睇，我都係有過人之處!睇住啊你地!<br />\n講起我比人蝦，我真係比人讀咁耐蝦咁耐，你都咪話唔慘!我當然唔想比人蝦啦，邊有人咁on9比 人蝦仲笑笑口咁同你講我比人蝦架?<br />\n所以我鼓起好大嘅勇氣先講到出黎，唔賞面睇都支持下油頭到尾啊，好辛苦架佢，我唔係幫佢賣廣 告啊，唔中意唔好曬時間睇佢!反正我都覺得佢d文似小學生寫嘅...認唔住都要笑下佢。<br />\n我讀緊5c班，唉...都係唔好提啦，講起就嬲9，成日比佢地hup!屌你班L樣和平d相處唔得嘅!<br />\n其中呢，hup得我最勁嘅就有幾個，我就唔開名啦，張諾恆!佢hup得我最勁，我都忍唔住開名啦 !呢條垃圾由中一蝦我蝦到而家，姐係我同佢同班左5年，但係佢完全冇表現出我同佢係同學啊!我 似係佢出氣袋多d!<br />\n唉算啦...反正過多一年就byebye你條尾，忍埋佢!遲d畢業就打9佢，打到佢成世做植物人就最好! 雖然講就勁，但係現實中我開turbo打佢，佢都可能唔痛，但係...你理得我啊!<br />\n本來今年我地班多左個插班生，叫何靖天，佢都好似唔算太受歡迎，話唔定可以同佢friend到。<br />\n但係呢個諗法直到f5女神之一嘅張留真黎左搵佢之後就打消左。<br />\n你問我比人蝦左咁耐點諗?我會答你，唔憤氣!點解?明明大家嘅身份地位就一樣，重要一樣年紀 ，你地憑咩蝦我?憑咩睇我唔起。<br />\n你地約睇我唔起，我就約要證明比你地睇，我唔係一個你地可以忍hup嘅人! 唔記得講tim...我叫...<br />\n臨子廷!"},{"pid":"f3f8da216e2ffd450cd2576b013c741460f35b04","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T19:47:43.000Z","msg":"2.班主任正pk<br />\n橫掂都係講，就由中4開始講啦。<br />\n中3之後果個暑假其實我都幾開心。點解?因為高中重新分班囉，唔係咩啊?我初中比班pok kai 蝦左三年，有得再分班，咪唔洗見到佢地囉。起碼我果陣係咁諗...<br />\n『屌你媽!唔L係啊嘛?』點知一開學我就想喊，屌!又係蝦得我最勁果個，佢竟然同我同班，咁再 分班有咩意義啊?屌!其他人我又唔識，點生存啊!<br />\n我以為比佢蝦已經夠慘，點知，再慘都有! 有個睇落四十幾嘅老女人入左黎我地班房，diu你入錯咋嘛?<br />\n『我係你地嘅班主任，我性劉。』唔係掛，班主任點都應該係二十零歲果d後生靚女啦，你比個對波 墜到落腳趾尾嘅老女人我做mud啊?<br />\n佢之後就一輪嘴開始自我介紹，你有冇諗過冇人想知啊?仲話自己結左婚，你結mud L野姐，咁嘅煩西格都有人要，你都咪話唔痴線。<br />\n『咁你地都介紹下自己。』唔係啊嘛?搞咁多野做咩姐，難得開學早放，你比我早d翻屋企搵洞捐啦 。<br />\n『Yoooo!!!hey everyone,我叫藍少傑，叫我啊傑得啦!』呢個點睇都99地，好好地講唔得嘅?講咩雞腸。<br />\n『我叫張諾恆，叫我諾恆得啦。』呢件仲好笑，成個傻仔咁，雖然都只係我覺得，但佢今日都好似有d 頹，咁仲好，冇時間蝦9我。<br />\n之後都keep住有人自我介紹緊，但係太悶，我冇聽過，仲差d訓L著。終於到我啦，show time!!!<br />\n『大家好我係Jeff啊！』我好有自信咁講。<br />\n『diu jeff 真係難聽過粗口!』『條友sap下sap下咁嘅』『kai子黎架?』 屌!洗唔洗咁啊?一開學，仲要唔識，就係度笑9我，我真係咁差咩?下?你老尾個仔啊! 個班主任當然冇份笑，如果唔係我真係會打L7佢，當然打唔打得贏係另一回事。<br />\n開學日，終於就咁過左，但係一開學我就搞到咁，你都咪話唔痴線，之後咪仲難頂?<br />\n等我仲以為今年會冇事tim。上帝啊!!你唔令d人唔蝦我都算啦，你起碼都整多件廢過我嘅黎啊， 等佢幫我分擔下都好啊嘛!<br />\n唔通我真係注定成世都比人蝦咩?唉...睇黎都係架啦! d人成日話努力可以改變命運，曬氣啦，你點努力都好，命運總有機會玩翻你一鍋，問你死未?<br />\n比如有個排骨仔，唔想比人蝦去練大隻，你以為佢改變左命運咩?錯啦，係命運改變佢咋!佢最後仲 要一出健身房門口就比車撞死左。<br />\n你話點搞好啦?唔理啦一於就明日復明日啦。 點知...<br />\n『早晨，我係你地班主任之餘呢，仲係你地數學老師。』屌，我最廢就係數學，你仲要個啊嬸黎教 我數?<br />\n『唉...睇黎冇啦...』我心諗。 『今日我地會教一元二次方程。』mud L野黎架?<br />\n係佢教緊果陣，我完全聽唔入耳，淨係係度發夢。點知.... 『臨同學，出黎示範下點計呢條數。』我選擇死亡。<br />\n我腳都軟曬，我點會識計啊?你係真係想叫人示範就咪叫我啦，曬時間!定係特登想為難我咋? 『er....er....』由呢個反應可以睇的出我係唔識架。 『姐係你啱啱係我教果陣發夢啦?你午膳黎留堂。』pngk。<br />\n你老尾，點頂兩年半啊?<br />\n我一日已經差唔多陣亡。 呢個班主任真係lap sap，人渣，敗類。 一句到尾，屌你老母劉xx。"},{"pid":"a373fd74f1d231e46e5c1a0357e6d6a074ac6482","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T19:49:18.000Z","msg":"3.魔爪<br />\n『屌!真係黑仔，咁都比人罰。』我心入面係咁埋怨，仲諗緊點樣可以整佢一鍋，但係我都係講下 ，從來都唔會做，唔通真係想被退學咩。<br />\n講白d，姐係我驚。<br />\n我比人罰到差唔多一點幾，唔好話食飯，真係打...都唔夠時間，所以我去『紅樹林』買左個撈麵加大 檸。<br />\n你問『紅樹林』係咩?我地學校小食部，同樹林係一d關係都冇。 至於大檸係咩?姐係大包嘅陽光檸檬茶。 雖然講真就一d都唔好食，仲要貴到hihi兼唔夠飽，但係鬼叫我比人罰咩。 我坐係樓下，食完野，先至行翻上課室。<br />\n費事d野食比班友M9曬。 翻到課室，見到冇老師，我就坐低，係位到玩陣電話。點解?係學生都鍾意咁架啦，唔好問點解。<br />\n『喂!你係度做咩啊?』一位身材矮小嘅男同學大叫，拿拿拿，我冇歧視架，係照實講咋，更何況我 只係唔記得左佢叫咩名所以先咁叫。<br />\n『頂!你靜d啦!』我真係好L不滿佢，明明自己又唔係咩乖乖仔，又要做偽正義魔人。 我將部手機放左入褲袋，諗住同佢理論(講笑)，但係呢，呢個時候我部手機就作反啦。 我行左過去，但係君子報仇，十年未晚啊嘛，我就十年後先翻黎搵你條契弟，於是我又走開左。<br />\n『叮噹~叮噹~』姐係咩啊?上堂囉。 我執好d書之後就就自己一個行左過去6樓上堂。<br />\n『哇~好正啊!』『痴線，佢食咩大呢?』『雨迎妹妹我要做你隻兵啊!』 一大班男同學企左係6樓走廊度，唔知睇緊咩。以我唔執輸嘅性格，當然要睇埋一份。 原來係我地form嘅女神林雨迎，佢係6樓走廊度經過。<br />\n『屌靚女有鬼用咩。』我細細聲咁講，因為講得大聲我就走唔出6樓。但係我講就係咁講，口裡說不 ，身體就...<br />\n其實佢又真係幾正，睇落又sporty又陽光，身材係我地學校都算係世界級。如果佢係我條女，應該 都幾爽，諗起佢同我拖住手行，人地用羨慕嘅眼光望住我，真係咩彩都攞翻曬。我咁大個仔，終於可 以威翻鋪。<br />\n臨子廷，你係得嘅!<br />\n『你ff完未啊?』頂你老師啊!真係李老師。 『對唔住，對唔住。』連老師都咁口臭嘅?積翻d口德啦lap sap。<br />\n過左唔L知幾多個一分鐘，終於落堂了。上咁耐中史堂，真係悶到訓著都搞唔掂。<br />\n我跳跳紮咁翻班房，當然路上都有d人用奇怪嘅眼神望住我，唔通，我太靚仔?唉屌...靚仔真係多煩 惱。<br />\n我帶住憂鬱嘅眼神翻班房，希望佢地唔好鍾意我啦(笑)，路上d女同學全部都擰轉面笑，佢地應該 係崇拜緊我呢個憂鬱嘅眼神。<br />\n翻到班房之後，就到班主任堂，我就越黎越緊張，點知佢一早就到左班房。 我地討論左一陣旅行日嘅地點同活動之後(我冇份討論)，佢就走左。<br />\n老師唔係度要做咩啊?玩手機囉!唔係咩啊。其實都放左學，我可以出左去先玩嘅，但係好似我呢d 瀟灑嘅浪子，就係要係學校玩，雖然跟本冇人搵我，但係我都鍾意攞部手機出黎睇wallpaper，吹咩 ?<br />\n『yee...我部手機呢?』我搵一搵我褲袋，咩都冇。唔L係啊嘛。 雖然部手機都係幾年前嘅三叔手機，但係我冇錢換架，所以搵唔翻就大檸樂。 於是我就開始急啦(唔係急尿)，我都唔知幾時唔見左部手機，搵鬼搵馬咩。 書包、櫃桶都搵過，褲袋都搵左5、6次，都仲係搵唔到。<br />\n『yee?臨子廷你唔見左d咩啊?』又係果個死矮仔，啊!唔係，係身材矮小嘅同學仔。 『關你咩事啊短人。』我好L唔鋸佢。 『搵手機啊?你唔見左部手機咩?』仆街!你又知?<br />\n<br />\n『係啊，咁點啊?你攞左?』最好唔好比我知係你攞，如果唔係...我...我喊架。<br />\n佢指一指住隔離張空枱嘅櫃桶，我就過左去搵，真係好L似比主人叫去執木棍嘅狗，不過我又點會係 狗呢?為左我部手機嘅幸福，冇計啦。<br />\n我過左去搵，又真係搵到我部懷舊三叔手機。 我真係嬲到仆街，我特登行過去個短人隔離，大力拍左一下枱，就跑左出班房。<br />\n『唉屌我隻手好痛。』早知唔拍咁大力，隻手痛到hihi，鬼叫我咁弱雞雞咩。不過依然無損我美男子 嘅形象。<br />\n我跑到走廊盡頭就開始喘氣，體力不支。<br />\n點知...<br />\n一隻屬於女性嘅手伸左出黎，唔通，屬於我嘅緣分終於黎到?<br />\n點知一抬頭就見到視藝科老師，頂。<br />\n『你份sba未畫完!上黎畫埋佢!』唔係掛，咁我點翻屋企啊?<br />\n但係都冇計，走佬佢同班主任講，仲死。<br />\n所以我都係翻左去畫畫。<br />\n我畫到一半，就見到門外有個熟悉嘅身影，原來係張諾恆同佢個廢物朋友，條lap sap想點啊?又想笑9我?<br />\n『咩料啊?』我一開門就黎個下馬威。 『屌，咁惡做咩，黎安慰你啊!比人蝦都唔出聲嘅?』貓哭老鼠，咪又係你訓練出黎嘅。 『哦，冇事啦，條友真係小學雞。』我逞強，唔想比佢笑，不過佢近排做咩轉左死性? 『冇事就翻去畫畫啦，bye。』講完佢地就走左。<br />\n屌，日日都係我比人hup，我第時一定搵佢地報仇。 不過我又真係幾期待之後嘅旅行日，因為佢地話踢波，開正我果飯。 Jeff，it's show time!!"},{"pid":"94bd461faa56ff05d9d6cadca4f679d878fc0cb2","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T19:50:19.000Z","msg":"4.Football<br />\n話時話，我未同你地講我嘅強項tim。 我知，我係有提及過，但係都冇詳細講，所以而家就分享下。 我，自細就好鍾意踢足球，足球可以話係我嘅命根之一。<br />\n我成日sap下sap下咁，你就知我冇咩朋友啦，所以足球呢個興趣可以話係我成個童年印象最深刻嘅 野。<br />\n小學，我仲未係一個足球校隊，老實講我踢波唔算好勁，甚至有時有d中二、三嘅初哥都勁過我。<br />\n但我對足球，有嘅係熱誠。<br />\n回想中一嘅時候... &times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times; &times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;<br />\n『到底我入唔入到足球校隊呢?』係上個星期三，我已經交左報名表，今日就黎呢度選拔。 眼見隔離個d人全部都又高又型仔，搞到我咩自信都冇曬，唉... 不過呢，我依然相信我嘅實力係可以證明一切。<br />\n雖然後尾我都知咩事。<br />\n選拔終於都開始左。<br />\n選拔項目得兩樣，體能同基本技巧。<br />\n首先我地全部人都要為住操場跑圈，三十個。 當我聽到呢個數字真心都離一離，因為我體能一向唔好，咁我咪真係連第一樣都過唔到? 我地開始跑，頭是個都叫做冇咩問題，但係到二十... 我對腳開始有d軟，但係我唔可以停，仲有十個姐，唔跑都跑左二十個... 停低姐係我認輸?<br />\n冇可能。<br />\n我憑住僅餘嘅意志力跑到最尾，係....係三十個圈。<br />\n我已經feel到自己有d暈，行部路都唔穩，但係我又唔想比人睇死，所以好勉強咁撐住，行去飲水機 度補充下水分。<br />\n之後，我又翻到操場，準備基本技巧選拔。 好彩，選拔對中一仔嘅要求唔算高，只係考『射』同『交』。<br />\n姐係射波同交波。 我好勉強咁控住粒波，一起腳射，差d仆街，不過好彩冇事，但係就射唔入。 交波就反而冇咩事，我傳波都尚算正常。<br />\n成場都冇pk，算係咁。 我地選拔過曬之後，負責老師就叫我地翻去等消息。我今日搞成咁，唔知入唔入到呢?<br />\n我係更衣室換衫，但係我已經feel到自己暈，我坐左係長凳度休息左三、四分鐘，就起身翻去上堂 。<br />\n好死唔死，我班房係4樓，我好幸苦咁行到去4樓。屌，暈到仆街! 真係仆街! 我差唔多跌低個陣，突然有個人扶起左我，所以我先冇仆街。<br />\n個隻手，我記得，好溫暖。 『你冇事啊嘛?』係一個女仔。 『冇事就翻去上堂啦!臨子廷。』佢竟然記得我個名? 我，鍾意左你啊!"},{"pid":"1382276a2df0847169f00053d3c7338c2c3335fd","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T19:50:58.000Z","msg":"5.神一般嘅女孩<br />\n4年前... &times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times; &times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;<br />\n『你識我咩?』我望住扶住我嘅佢，佢就好似頭上有個光環嘅天使，呢d叫咩呢...女神光啊!<br />\n『梗係識你啦，我地同班架。』我當然知道我地同班啦，問題係佢地都唔會注意到我，你，係第一 個會留意我嘅人。<br />\n佢講完就轉身翻去上堂，但係呢個係最好機會，比我去同佢有更深嘅交流，可能會係唯一嘅機會...因 為我怕佢翻到去就唔得閒再理我。<br />\n『等陣!』我鼓起好大嘅勇氣留住佢。 『做咩啊?』佢有d疑惑咁望住我。<br />\n我一定要搵d野同佢傾....死就死啦。 『你呢....你叫咩...咩名啊?』我問到口疾疾咁，場面好尷尬，我仲驚佢拒絕回答。<br />\n點知佢冇直接答我，反而笑一笑就離開左。 『你遲d咪知道囉...哈哈。』<br />\n點解嘅?雖然佢好普通，但係係我眼中，佢好完美。 唔同，呢d就係初戀嘅感覺?係咪啊?<br />\n我翻到班房，果然，冇人過黎問我選拔順唔順利，個個都剩係去關心果個咩足球王子，雖然我聽講佢 真係踢得好勁。<br />\n連啱啱扶住我嘅女仔都同足球王子有講有笑咁，搞到我好葡萄，真係一啖砂糖一啖屎。 不過我相信佢唔會咁膚淺，佢唔係一個剩係重視外表嘅女仔，佢唔係!<br />\n應該...<br />\n我同佢識左幾耐呢...幾分鐘?<br />\n我憑咩去管佢呢?我可能連關心佢嘅資格都冇啊!我可以點?唯有睇住佢地係度卿卿我我，真係好心 up。<br />\n唉...冇計，鬼叫我樣樣都及唔上人地咩，你唔鍾意我都係應該架。我唔會怪你...雖然你可能根本唔car e。<br />\n最尾，午膳完之前我都冇同佢傾過一句，我就咁失去左一個機會...嗎?<br />\n未必，我仲未知佢個名，我仲有機會!我唔會認輸，呢個就係我!就好似我從來都唔會放棄足球咁， 叫我算把?冇可能!<br />\n佢話過架，我遲d會知，我一定會知，你叫咩名。<br />\n我主動過去，打斷佢同足球王子嘅對話。 『我仲未知...你叫咩名啊...我叫...』我吞吞吐吐咁講。<br />\n『我知你叫臨子廷，但係呢，你無端端打斷我地講野，都幾冇禮貌囉...』足球王子望住我，露出『唔 滿意就黎打9我』嘅眼神。<br />\n『我唔係叫你啊，我叫佢啊。』我指住果個女仔。 佢用溫柔嘅眼神望住我...望左幾秒先講野。<br />\n『阿希啊，我陣間先搵你傾啊。』佢同足球王子講左一句，就轉頭同我講野。 『你真係咁想知我叫咩名咩?』佢望住我講，佢會唔會覺得我好怪呢? 『係...係啊。』我緊張到就瀨。 『哈哈，你好搞笑啊，我呢...』搞笑?我唔係黎搞笑架，定係佢派緊好人卡比我? 『我叫劉意琪，叫我阿琪得啦。』我得左啦媽咪!!!<br />\n『我叫臨子廷啊，你叫我阿廷又得，叫我阿Jeff都得架!』我興奮得滯，語氣有d激動，搞到場面好 尷尬，好想搵洞捐。<br />\n『好啊，阿廷!』 『哈哈...阿琪!』<br />\n就係咁，我識左呢個女仔，一個令我鍾意一世嘅女仔。<br />\n<br />\n阿琪...<br />\n我真係好鍾意你... 唔知你仲記唔記得我呢? 我叫...<br />\n臨子廷。"},{"pid":"8b6a3d09cf55f3b324fb6f538c2604e7b3a2a019","tid":2155447,"uid":365456,"like":0,"dislike":0,"score":0,"quote":{"pid":"239cf2b9c7446a1c2aa4a5279f683417d6bc3694","tid":2155447,"uid":365456,"like":0,"dislike":0,"score":0,"citedBy":1,"replyTime":"2020-08-13T19:43:42.000Z","msg":"小弟之前有係紙言寫故㗎<img src=\"/assets/faces/normal/frown.gif\" class=\"hkgmoji\" /><img src=\"/assets/faces/normal/frown.gif\" class=\"hkgmoji\" />但dse所以停左，而家得閒就攞d未寫完嘅舊故放上黎繼續寫，希望大家多多支持下小弟<img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" />，舊嘅故會慢慢update翻，先從有靈感嘅開始寫，之後會慢慢補，中間可能會加插新故啦，因為之前一直都有d靈感留低。<br />\n另一篇故link：<a href=\"https://lihkg.com/thread/2148836/page/1\" data-auto-link target=\"_blank\">https://lihkg.com/thread/2148836/page/1</a><br />\n比d支持<img src=\"/assets/faces/normal/frown.gif\" class=\"hkgmoji\" />有人睇嘅就抽一兩個幸運兒出黎食雞排"},"citedBy":0,"replyTime":"2020-08-13T19:52:17.000Z","msg":"再冇人睇嘅我直接食曬d雞排，你地咩都冇得食啦食屎啦"},{"pid":"fbe83c3827284e8512d71b1353ebdb84add54c73","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T19:54:28.000Z","msg":"6.旅行日 『阿琪!阿琪!!』我醒左，屌原來我發緊夢，仲要上下上下堂嚇醒左。<br />\n『臨同學，訓醒啦?訓得舒服嗎?放學黎留堂啦。』唔Q係掛，仲要係數學堂，陣間有要去留堂...唉 !<br />\n打破第四面牆先，而家係中五，仲係中五嘅。 我而家真係又sad9有興奮。點解?因為聽日係學校旅行日啊!屌你老母!! 係一年一度嘅學校旅行日啊!又可以比個機會我去玩!又唔洗翻學!正! 你問我點解咁興奮?因為有足球環節啊!開正我個飯! 話唔定到是我表演一兩分鐘班友仔就求我教佢地題波，到時仲唔比我威翻一鋪?威成年都得啦! 可能班女見到仲會開始比我吸引到tim啊，到時識翻一兩條女真係冇難度。 到時真係成級都知道我臨子廷呢個名，勁!<br />\n諗下諗下就放學啦。 『啊...好眼訓。』朝早起身我打左個喊露。<br />\n雖然我冇咩精神，但係都唔影響我今日嘅心情，我一樣充滿幹勁。 我，一定要出人頭地! 我地班今次嘅旅行地點係石澳，係，其實邊度我都冇咩所謂，醉翁之意不在酒啊嘛。 有波踢咪得囉!<br />\n我地係筲箕灣地鐵站集合。<br />\n我唔算早到，去到之後見到佢地好多人已經到左。 今次唔係我負責帶波，因為佢地冇人問起我，所以係由矮仔同學帶架，佢好似叫咩...王尹強。 見到佢攞住粒波，就技癢，想問佢借黎玩下。 點知條友話我會整污糟佢粒波，所以叫我死開一二邊。<br />\n『你洗唔洗咁講野啊...你踢咁廢。』我講完就自己走埋去一二邊。 人齊之後，我地就一齊坐巴士出發去石澳。 屌那媽，個個都有伴一齊坐，得我要同d三唔識七嘅人坐。 我點?我可以點啊?佢地個個圍住傾計，我咪自己坐低玩手機囉。<br />\n你問我羨唔羨慕嘅話，梗係羨慕啦，人人都話中學嘅朋友係一世嘅，我就一個朋友都冇，我都係想 有人可以同我傾下計姐...好撚奢侈咩?<br />\n我都想有個人可以比我訴下苦、陪我癲。但係一個都冇，假象都冇啊! 睇黎我都係一世人都住係獨家村... 原本我都以為阿琪佢會拉我出去，但係到頭來...都係得翻我自己一個。 我地係差唔多四十分鐘嘅車程後，就終於到左石澳。 我地一開始就去左燒烤先，我地行左一陣，就到左燒烤場，我發現都幾多其他班黎呢度旅行。 我地開始透爐，之後就燒下野食咁。<br />\n佢地個個都一齊燒，識左一兩個月就咁friend，真係唔話得，但係我就冇friend，所以自己坐埋一二 邊燒。<br />\n因為食物都唔太夠，都唔撚夠飽。 所以燒左一陣，就去左沙灘度踢波。 It's show time!!!Let's welcome Jeff! 終於到我表演啦!<br />\n點知...<br />\n去到沙灘之後，個矮人就攞左粒波去踢，成班仔就一齊去踢，班女就係隔離睇。 成班人齊，唯獨係張諾恆件lap sap唔見左。 佢就爽啦，最近好似識左女神林雨迎，所以唔同我地踢都正常嘅。 屌!我以為佢唔係度我實有份踢，點知佢地傳來傳去，我波都冇掂過，仲show time條撚咩。 所以，我計劃係基本上失敗左架。<br />\n<br />\n我咪唯有自己走去隔離坐低，諗住扮下憂鬱，等佢地黎關心下我，點知... 係冇人黎架。 屌!!!!!!!!!!!!!!!!!!!!!!!!!你老母。 我唔撚係人啊而家?<br />\n唔撚係理我感受架?屌你老。 班老師都係教畜，又難怪冇人理我嘅，畢竟，教畜係冇人性架。<br />\n點知我坐左去第二邊之後，見到有個女仔都自己坐左係度，出奇地，雖然未到學校級女神，但佢都 係個典型嘅靚女。<br />\n佢咁靚女，正常應該係個社交能手，而家應該同d同學玩緊，或者比d狗公服侍緊，但係佢竟然自己 坐係度看海。<br />\n唔通係個天都比機會我?但係我吸取太多次教訓，我冇主動過去。<br />\n點知...<br />\n『喂!你又搞咩自己坐係度啊?』竟然係佢開口先。<br />\n『冇...佢地踢波姐...』<br />\n『你九唔答八嘅，我問你做咩自己坐係度啊。』 『佢地冇預我踢...所以我咪黎坐下囉，唔通地住佢地踢咩...』 『你踢波好廢咩?』<br />\n『唔係啊，都ok架，但係我冇friend。』 『過去同佢地講，叫佢地侵埋你咪得囉。』<br />\n『如果咁易，我一早踢緊。』<br />\n『姐係你廢啦。』 『um...咁你呢?你又自己坐係度?』屌，話我廢，你咪又係自己坐左係度。 『我鬼係自己坐咩，你估我係你啊?我同friend黎呢度食野傾計係咪唔得?』<br />\n<br />\n『唔係...』屌，原來佢有friend，仲以為係同路人tim... 一講曹操，曹操就到啦。佢個friend翻左黎，而且...個背影有d眼熟... 『點解你...係度嘅?』頂!!係阿琪啊! 『哦...冇...冇咩啊...無聊姐...係囉，咁...咁啱嘅。』我見到佢就口啞啞，講野疾下疾下咁。<br />\n『哦...我同friend黎坐下姐，我地走架啦..』阿琪一見到我就想走，佢係咪真係嬲左我，不過都好明顯 啦。<br />\n『頂!坐低啦!我想睇下海景啊!』點知個靚女就開口，唔好誤會啊，我唔係變態啊，只不過係我唔 知佢叫咩名先叫佢做靚女。<br />\n『哦...好啦...』阿琪就坐低左。 之後我地都冇咩交流，不過阿琪同佢個friend就有講有笑咁，搞到我好葡萄。<br />\n『其實呢，你係咪好想踢波啊?』個靚女突然問，拿，唔係阿琪唔靚，而係佢靚少少咁解姐。 『其實...係架!』我望一望阿琪，佢冇咩反應。<br />\n『咁姐，簡單!』唔知點解，個靚女突然起身，拉住我去搵我班同學。應該係驚我阻住佢地看海。 『喂!你地!』佢拉我過去班同學度，然後大叫。<br />\n『預埋呢條爛攤踢啦!你班仆街!唔撚識尊重下啊!話唔定佢勁過你地tim啦!成班係度蝦一個人! 羞唔羞恥啊?』哇，我都估唔到佢會突然鬧9我班同學，超癲!<br />\n佢地個個睇到口啞啞，之後咪預埋我踢囉。 但係我最後發現原來有個人係踢得勁過我架，呢，咪就係lap sap張諾恆個朋友囉。 佢之前係足球隊有個花名。<br />\n叫『後備殺手』，實力應該有翻咁上下。<br />\n所以我嘅show off 計劃最尾都係失敗左。<br />\n但係，今日最深刻都係個女仔幫我發聲，老實講我真係唔會好似佢咁，我冇佢咁大膽，亦都冇本錢去 鬧佢地，翻到去可能比人bully得更勁。<br />\n<br />\n不過最後我冇問佢叫咩名佢就唔見左人，所以我唔知佢叫咩名。 睇黎，要搵日好好咁多謝你。"},{"pid":"4f4dd7aeb4293526b2488cf464985b667352fd59","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T19:56:36.000Z","msg":"7.復活 唉...最近都仲係咩進展都冇。<br />\n佢地係上次旅行日之後，依然係冇咩點理過我，除左個矮仔之外，佢最近係咁問我關於個靚女嘅野。 屌你媽假惺惺，咪又係想溝女，不過量你個短人都溝唔到。<br />\n不過呢...<br />\n上次件事都仲係令我耿耿於懷，到底佢點解要無端端幫我呢?<br />\n唔通係阿琪叫佢幫我?阿琪一向知我比人蝦都唔會出聲，所以係阿琪叫佢幫我都唔出奇，加上佢地又 咁friend。<br />\n但係...<br />\n阿琪應該嬲左我架...有咩理由會幫我呢... 更何況佢由頭到尾我冇鍾意過我... 就算見到我比人蝦...佢都冇必要幫我。 咁可能...係我諗多左...應該同阿琪無關。 咁唔通真係個女仔想幫我? 個日見到佢鬧人個表情同語氣都唔似係玩，應該係真心嘅。 咁就奇怪，點解佢要幫我呢?<br />\n應該話，到底有咩驅使佢去幫我呢?一個人鬧一班人，佢係玩都未必會攞呢樣玩啦，容咩易同我一樣 比人蝦啊?雖然靚女就唔同講法，但係唔係靚女就大曬架嘛。<br />\n應該...<br />\n『喂!諗咩諗到咁入神先?』又係個討厭嘅短人。 『點啊?你又想問咩啊?唔好咁虛偽啦你。』唉屌!應酬真係辛苦，仲要係自己嘅仇人。 『哦，冇嘅...我想問佢平時有咩嗜好姐?』屌，終於入正題啦。<br />\n不過我都唔識佢，你問我托咩? 『其實我同佢唔係太熟。』唯有咁樣hea住條on9矮仔先。<br />\n『扮咩啊你，唔熟佢上次係沙灘就唔會幫你出頭啦。』咁講起上黎又係，但係我都唔知點解架，我 冇呃你架，真係唔熟喎。<br />\n『答你唔到。』屌，我又不自覺開始扮cool。<br />\n『屌，問你都曬9氣，都唔知點解佢會咁幫你，係都過黎搵我傾計啦。』喂大佬，雖然我知道自己唔 係好掂，但係你個樣都唔好得去邊啊，又矮喎...唉算啦，唔好人身攻擊。<br />\n睇黎，我都真係要問個機會去多謝佢先得，仲有，我都未知佢叫咩名...<br />\n雖然我知道自己嘅資質呢，未必溝到佢架啦，但係都叫講左多謝，過到自己嘅良心。 『喂!做咩係度啊你?』<br />\n『咁啱嘅，係度做咩啊?』<br />\n『上次多謝喎。』<br />\n『其實你叫咩名姐?上次點解要幫我?』 我個腦不斷重複呢d對白，雖然好例牌，但係我又唔識點同女仔溝通，唯有照用呢d對白啦。 講下講下，我就見到佢係A班出左黎，但係就冇同阿琪一齊。 死火!佢好似見到我好唔自然咁等人，點搞呢?<br />\n『係你條爛攤?係度做咩啊?』又係佢主動開聲。 『哦...冇...睇下...睇下風...風景姐。』屌，我講野又一舊舊。 『扮咩啊?黎搵阿琪?』我應該點同你講我係黎搵你架呢? 『哦...唔...唔係啊。』頂，唔好疾下疾下咁啦。 『唔係?』佢好似好懷疑咁。<br />\n『真係唔係?』佢又問多次。 『真係唔係啊...』太好啦，講野終於正常翻小小。<br />\n<br />\n『咁你黎做咩啊?古古怪怪咁...』屌!!!我唔知點開口好!! 『冇...諗住搵你姐...』我鼓起勇氣講出口。 『下?搵我?搵我做咩啊?』<br />\n『多謝你...上次係沙灘幫左我...』 『哈哈哈哈哈....』佢無端端係度笑。<br />\n『就係咁咋?』 『係啊...』就係咁?你知唔知我用左幾大勇氣先講得出口? 『屌!你咁廢!幫得你幾多次啊?』連你都咁講我... 『咁你又唔洗多謝，助人為快樂之本啊嘛，不過你比人蝦真係要出聲。』 『我都想啊...但係我又冇你咁大膽喎...我驚佢地知道會越黎越過分姐...』 『下...咁冇人幫到你架喎。』<br />\n『算啦...我都冇諗過要人幫...』<br />\n『唉屌，你又黎啦，你咁點保護自己啊?你係咪男人黎架?冇社交能力都算啦，保護自己嘅能力都 冇，唔怪得阿琪...』佢突然冇講落去，唔知係咪意識到自己講錯野。<br />\n『對唔住啊，口快快。』佢睇落有d內疚咁同我道歉。<br />\n『唔...唔洗啦，你又唔係有心嘅，何況...我又唔係佢邊個...』我同阿琪的確咩關係都冇...你講得冇錯 架。<br />\n『點都好啦，你以後有咩事就搵我啦。』下...真架? 『咩話...你...講真架?』 『呃你做咩姐?』佢講完就諗住轉身走。<br />\n我突然先記起，我有d野未問，係咩呢... 啊!<br />\n係佢個名啊!<br />\n『等陣!』我咁大個仔都未試過咁堅定咁講野，除左對住阿琪...<br />\n<br />\n『咩啊?』我發現走廊有d人都望住我...好尷尬。<br />\n『我未問...你叫咩名啊?』 『哦...屌!以為d咩重要野tim...關你咩事姐?』唔係掛?唔同我連問你個名嘅資格都冇? 『講笑姐，我叫紀少婷啊，傻仔。』<br />\n終於...終於問到你個名啦。 但係...呢種感覺好奇怪...我明明係鍾意阿琪...點解我會對佢咁好奇呢? 可能你會話我狗公，見到女都好奇架啦，更何況仲要係靚女。 但係我可以肯定咁同你講，唔係因為佢靚女，雖然我唔否認佢真係幾正。 係因為佢比我嘅感覺好特別...就好似當初阿琪幫左我個陣一樣。 唔通呢個就係戀愛嘅感覺?<br />\n好特別。<br />\n啊媽，我復活啦!!"},{"pid":"20e07f53a3e4d2c7f4ed8dbd14d6315f7e7edf96","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T20:00:46.000Z","msg":"8.紀少婷<br />\n『啊...係呢...你最近點啊?』因為阿婷話我有咩問題都可以搵佢，我唔想孤獨咁食飯，所以就叫埋佢 ，咁啱阿琪今日要去幫校園電視台錄音，所以唔得閒同佢食飯，所以嚴格黎講佢都係食自己咋。<br />\n『啱啱小息先見完咋，問咩姐你?你係咪真係唔識同人傾計啊?同埋我本來都唔想同你食，如果唔係 阿琪放我飛機...我又應承左你條契弟可以搵我...』佢睇落好唔情願，但係已經冇辦法，因為佢已經同 我坐左係大家樂。<br />\n你問我點解會同個靚女黎食大家樂?因為我地學校附近都冇咩好西食，所以食大家樂都係唔錯嘅選 擇，加上我又冇咩錢...<br />\n更何況我地都係普通朋友食飯姐，唔洗食咁好嘅，係咪先?係囉係囉。 『其實我發現我地都唔係好熟，點解要我同你出黎食飯喎?』阿婷聽落好認真咁問。<br />\n『哦...咁係你話有咩搵你架嘛...』雖然個解釋就唔係咁好，但係第一，呢個係事實，第二，唔通我話 我因為冇friend所以搵佢咩?咁咪好似我係借佢過橋?雖然都係事實...<br />\n『係就係姐，但係你其他班冇friend架咩?點解要搵我食姐?』屌，唔撚洗咁勁一矢中的啊嘛。<br />\n『係啊...其實我坦白d同你講啊...我真係一個friend都冇架...』唉...冇計，我就係咁孤獨架啦，唔洗可 憐我架。<br />\n『sorry 囉，我點知你真係一個friend都冇嘅姐。不過你份人又冇咩優點，溝通又咁屎，好難有人想同你frien d架喎。』仆你個街!真係唔可憐下我架喎!不過你又講得冇錯嘅...<br />\n『咁你又啱嘅...』屌，我都唔撚知要講咩好...<br />\n『咁你又唔洗咁灰喎...你唔係同阿琪好friend架咩?』下?點解你會覺得我同阿琪好friend啊?其實 某程度黎講，我都覺得我同佢幾friend嘅，但係佢係我心入面嘅地位就唔只friend咁簡單，唔知佢點 諗呢...<br />\n『哦...不過問人就講自己先，你呢?我想知多d...你嘅野...』我真係鼓起左好大嘅勇氣講，你知我平時 同其他人講野都怕怕羞羞咁架啦，今次仲要係靚女喎。<br />\n『我啊?你有咩想知啊?』 『咁你都識講...我同你唔係好熟啦...咁你比我了解你多d...咪friend d囉...』 『我好想同你friend咩而家?』...唉!屌你咩!又講呢d。 『唉...算啦，就講少少比你聽啦，少少咋。』佢又突然轉呔。<br />\n&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times; &times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times; &times;&times;&times;&times;&times;&times;&times;&times;&times;<br />\n紀少婷視角<br />\n我自細就同爸爸媽媽仲有婆婆一齊住，我公公同爺爺麻麻係我未出世之前就走左，我屋企雖然唔係好 有錢，但都算係小康之家嘅，所以我都叫做要咩有咩啦，但係你以為我係果d咩大小姐啊?<br />\n我又偏偏唔係d咁嘅人，我都算節儉，又唔算話好貪戀物質，所以都冇咩點扭計話要咩要咩之類，過 得平平凡凡就得架啦。<br />\n而問題就黎啦，因為我地經濟幾好，所以錢根本就唔係d咩問題。<br />\n我媽媽就成日都幫我報好多興趣班，佢好想我做一個多才多藝嘅人，應該話佢好執著，一定要我做一 個多才多藝嘅人。<br />\n『婷婷，去補習啦!』<br />\n『婷婷，你唔記得左今日要去學琴啊?』<br />\n『婷婷，行啦!趕時間去學游水。』 因為媽媽成日幫我報呢樣，報果樣，所以我自細其實都冇咩時間同其他朋友玩。 但係呢，我自細就十項全能。(雖然咁講好似好自大)<br />\n『阿婷啊...我呢...我好鍾意你啊!』同我講呢句嘅係一個同我幾friend嘅男性朋友，估唔到最尾都係 咁...又搞到friend都冇得做...<br />\n『算啦...我對你跟本冇feel...』我知道我咁講之後，我地就會邊翻做陌路人，但係冇計，因為佢本身 都有女朋友，我唔可以咁過分，破壞人地幸福...<br />\n因為我本身個樣都自問都唔差，加上我多才多藝、十項全能，所以好受男同學歡迎。<br />\n<br />\n問題就黎啦...<br />\n『又想勾仔啊?』 『車!以為自己有少少本錢就周圍收兵溝仔。』 『八婆!就係你勾引我男朋友!』 唉...因為我太受男仔歡迎，等價交換...我係好唔受女仔歡迎架...<br />\n但係其實我都想要朋友，男仔好多接近我身邊都係為左想溝我，而女仔就因為覺得我溝曬d男仔，所 以疏遠我...<br />\n搞到我一個friend都冇... 就咁，過左初中... 直到佢出現...<br />\n『Hi...你好似叫紀少婷啊?我叫劉意琪啊!你叫我阿琪啊!』從佢嘅眼中可以感受到一絲絲嘅溫柔。<br />\n『哦...你好啊!你叫我阿婷就得啦...』你唔知佢地點講我咩?仲過黎同我傾計?唔驚會比人排擠咩? 『叫阿婷都唔親切嘅，就叫你婷婷啦!』 『哈哈!我啊媽都係咁叫我架，咁啊...我叫你琪琪啦!』<br />\n就係咁，我地就成為左形影不離嘅好閨蜜啦。 我心入面好感激琪琪架，佢唔介意人地點睇我，都願意同我做朋友。 好多謝你...我永遠都會係你嘅好閨蜜架!<br />\n&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;<br />\n&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;&times;<br />\n『哇...原來你係咁識阿琪架...咪住先!姐係你都冇咩friend姐!仲笑我!』屌，搞到我咁自卑! 『咩啊...有一個好過你冇啦!』咁你又錯唔曬...<br />\n我地邊傾邊食，就咁過左一個午膳。 我都知道左關於阿婷嘅野。<br />\n<br />\n原來佢地係咁識嘅...真係意想不到，仲以為靚女一定好多friend添... 不過都好...叫做同病相憐...哈哈。 唔知我可唔可以做你第二個朋友呢?"},{"pid":"56441765dca7433a7fded07d9409a49eab61d671","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T20:05:37.000Z","msg":"9.教畜們的究極圍攻<br />\n作者的話:因為呢...中4寫落去會好怪，加上我墨水用得7788，所以我會改時間線，旅行日開始會變 做中5，而唔再係之前嘅中4，而第二三集就係冇變，都係中4，雖然二三集有講臨子廷好期待旅行日 ，但係大家可以想像係中4嘅旅行日，而非中5，不過中4、5嘅旅行日都有足球環節。之後?故事會接 住繼續係中5，唔太影響故事發展，所以希望大家都唔好太介意啦。<br />\n*************************************************************************************<br />\n『哇屌!好彩趕得切...』我跑到喘曬氣，終於翻到學校...冇計，我平時又唔會做運動，趕到算唔錯架 啦。<br />\n事關.... 『喂!搞咩啊司機大佬!唔開車?』一個中年火爆嘅男人大大聲咁喝個巴士司機。<br />\n『我都唔想架!你見唔到有人係前面打交咩?』個司機都好無奈，我見佢個神情好似已經想屌7個男 人咁。<br />\n『打咩交啊?慌唔係d傻西炒車傾賠償咩。』你咁肯定? 講完，個男人即刻落左車，應該係落車睇下咩環境。<br />\n雖然我怕翻學會遲到，但係搞成咁，好大機會都遲架啦，更何況部車開唔到就開唔到架啦，我係部 車都冇用。<br />\n所以我就膽粗粗咁落左車去圍觀，做個稱職嘅花生友。(ps而家係中五) 點知呢... 一落車，就見到勁多人圍觀，我屌!原來花生唔係話想食就食到架...<br />\n我好努力咁逼去人群嘅最前面，就係為左睇下咩人打交搞到巴士都開唔到...順便偷偷地鬧佢地搞到我 遲到...<br />\n行埋去，我就feel到唔對路...正常人係條行車路度打交，一早比人屌左老母兼拖上行人路圍姦啦，點 會仲打緊呢?除非...<br />\n果然冇錯，冇人咁出聲鬧佢地，個個都剩係得個睇字，有d就拍埋片tim...<br />\n點解冇人出聲?<br />\n因為個兩條友有槍啊!雖然佢地冇開，但係一開可能就one short one kill，邊個夠膽出聲? 但係班友又真係痴線，有槍都仲睇?一定係工作壓力大，搞到個個傻Q曬...唉...香港人真係幸苦... 佢地兩個發現越來越多人圍觀，就散左水，最後，條路又通翻。 『喂!你個仆街浪費曬我d時間!』原來係架巴士同個司機嘈嘅中年男人大叫。 啱啱打完交嘅面具男睇左佢一眼...<br />\n『我做野唔洗你教...我勸你唔好多嘴。』哇而家d人咁撚囂張嘅，打完當冇事，雖然唔知咩事，場鬧劇就咁完結左，亦都有警察黎了解情況(現實就唔係咁講)。 我就九秒九上翻部巴士，然後就等開車翻學...就咁浪費左半粒鐘... 好彩我今日早出門口姐，如果唔係咪死得?<br />\n我一落車就狂奔翻學校。<br />\n依....果個咪....阿婷? 我落車後見到阿婷都跑緊翻學校，我就加快小小咁過去搵佢。 『咁啱嘅?』我邊跑邊講。<br />\n『未見過人遲到咩?』佢又覆我。<br />\n『唔係...』 『哈哈哈...你跑姿好好笑啊!』咩話?!又笑9我?<br />\n雖然我有自知之明，我d同學都成日笑我跑到成個奇行種咁樣，但係我冇諗過阿婷都會笑9我姐... 我地邊跑邊講，就翻到學校啦...<br />\n但係呢...<br />\n我見到訓導主任啊!!!係訓導主任啊!!!<br />\n屌!!!仆街啦今次! 我同阿婷一齊跑翻去，點知阿婷快小小。<br />\n<br />\n佢啱啱好準時跑到入學校，係真係啱啱好遲一秒都出事個隻。 我就冇咁好彩啦...咁啱遲左一秒，但係訓導都會當我遲到... 『跟我過黎!』訓導大大聲咁喝9我。 冇計啦...鬼知佢咁得閒攞住個stop watch企係學校門口計時咩? 最後，佢叫左我去訓導室等佢，之後仲叫埋我班主任落黎... 『點解你遲到啊?答我啊!』訓導主任對撚住我塊面咆哮。<br />\n『哦...啱啱條路有意外塞車啊...所以遲左少少...』真架屌你...我特登遲到嘅咩?我有冇咁無聊啊?係咪 都要翻架啦...比人蝦左咁多年我冇退學算對得住你啦...<br />\n『遲咁多仲搵藉口!唔識早d出門口架咩?』咩遲咁多?我遲一秒咋喎!屌你媽!你對多嘅定義係咩 啊?仲有，我鬼知無端端會有兩條友係條街度打交仲要有槍咁痴線先得架，點早d出門口啊!我識預知未來咩...唔係我今日早左出門口，點止遲咁少啊?<br />\n『黃sir啊...你唔洗同佢講咁多架!罰就得架啦!我會聯絡佢家長。』唔撚係掛?第一次遲到你罰Q我 都算啦!仲要問候老母?仲有我都唔係遲好多姐。<br />\n當然訓導係冇停止過鬧我架，然後個仆街劉XX仲打撚埋比我阿媽阿爸，叫佢地一齊黎學校見家長， 仲要係即日!!<br />\n最尾，中文科老師、班主任加訓導主任一齊見我家長，你問關中文科咩事?我都唔撚知，我有得罪過 佢咩?<br />\n不過你問我，在坐三位老師有咩共通點呢?我就可以肯定咁同你講，佢地三個都係仆街死教畜!!<br />\n佢地一人一句，狂插我!插到我咩都講唔到，我阿爸阿媽又周不時都插我一兩句，真係唔知咩料，睇 黎今晚翻去有排解釋...<br />\n我都唔知點解?同學蝦我，我都可以忍，鬼叫我唔討好佢地。 但係老師呢?冇幫過我出頭都算啦!仲要蝦埋一份!老師嘅職責唔係教導同開解學生嘅咩? 帶頭排一個學生?你地良心過意得去咩?<br />\n<br />\n真正嘅教畜，唔係教得唔好，因為教得唔好係技術問題，有得改。 但係性格，係冇得改。<br />\n再講多次。<br />\n仆街啦你班死教畜!!!!!!!"},{"pid":"43883af23d9e05410246f4b5d4ee5c0da97de51a","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T20:09:21.000Z","msg":"10.阿琪<br />\n因為今日係旅行日，因為我同婷婷住得近，所以我就約左佢係佢屋企樓下等，然後一齊去。<br />\n我地今年嘅旅行日都係係石澳。<br />\n我一邊等佢，一邊望望周圍嘅風景，不知不覺就過左15分鐘，因為我就黎冇耐性，所以就拎左部手 機出黎睇ig。<br />\n又過左10分鐘左右，佢終於落左黎... 「等左好耐啦?行得啦我地!」搞錯啊?遲左成差唔多半粒鐘都仲可以笑笑口咁行出黎，屈機!<br />\n「你次次都搞咁耐，我下次真係唔等你!等你自己去!」唉...我次次都係咁講㗎...但係冇一次真係唔 等佢嘅。<br />\n「唉呀唔好嬲啦琪琪!」次次都係咁㗎你，不過咁friend又真係嬲你唔落...<br />\n「不過呢...」<br />\n「請嘢飲嘛，行啦!」佢打斷左我講野，今次又會咁順攤都有嘅?<br />\n婷婷好闊佬咁請左我去飲Starbucks，其實我本身都冇嬲過佢，而家仲請我飲Starbucks，又真係冇 咩理由嬲你嘅...<br />\n「再有下次就唔係一杯Starbucks咁簡單㗎啦!」我邊講邊扮嬲。<br />\n「得啦得啦!冇下次㗎啦，最多你早d叫我咪得囉。」佢邊擺出「講呢d.jpg」嘅表情，一邊對我講 。<br />\n我地飲完，就搭巴士去大澳，過左大約一粒鐘，我地都終於到左大澳燒烤場。<br />\n因為班會果邊已經搞掂曬食材、碳之類嘅嘢都唔洗我地負責，即係我地係咩都唔洗我地做，有冇覺得 好嘆呢?<br />\n我地攞左少少野食去燒，然後就坐係石凳度等食。<br />\n「喂!阿琪，阿婷!」又係呢個劉進恆，呢條友正一狗公，成日都煩住我同婷婷，有時仲借d意摸我 ，好彩婷婷每次都會阻止佢...<br />\n「又咩料啊狗公?」婷婷率先開口，嚇到條狗公口窒窒。 「哦...冇....諗住問下你地食咩姐....」有冇咁好心啊你?<br />\n「唔洗啦，我地燒緊啦。」為左令佢走開我就是但搵個藉口叫佢走，更何況我地真係有嘢食。<br />\n「咁我過去沙灘坐住先，你燒完就過黎一齊食啦琪琪!嘿嘿...」婷婷講完就走左過去沙灘坐，擺明係 想偷懶姐!<br />\n我燒完幾隻雞翼同一d粟米之後就過左去搵婷婷。<br />\n點知....<br />\n我就見到佢同臨子廷係度傾緊計....唔知佢地有冇提起過我呢?<br />\n「點...點解你係度嘅?」我扮驚訝咁，因為我唔知應該講d咩好....其實佢地班都會黎呢度，佢又一向 冇咩friend，自己係呢度又有咩出奇呢?我都尚算了解佢啦...<br />\n其實我同佢之前發生過d唔係咁愉快嘅事....<br />\n應該點講呢...我當時真係冇諗過佢會同我表白....<br />\n我當下真係有d嬲佢，大家明明係好朋友!點解最後都係要搞到咁嘅地步啊?<br />\n但係我更嬲嘅係我自己，我應該一早就察覺到...佢嘅心意...<br />\n「我同朋友過黎坐下咋...我地而家走...」我覺得見到好尷尬，所以打算拉埋婷婷走...應該話我係度逃 避緊?<br />\n點知婷婷就話想睇風景，叫我留低... 我坐係度同婷婷傾計，就留意到臨子廷，佢好似唔係過得咁好咁...應該話係我唔係佢身邊之後...?<br />\n到底我...係咪做錯左呢...?我嘅反應係咪大左少少呢?如果當時我選擇同佢講清楚而唔係就咁冷落佢 ，佢會唔會過得好d呢...<br />\n「喂!諗咩諗咁耐啊?」我想比次機會自己去補償... 「婷婷!你可唔可以幫我做一樣嘢?」係啦!有婷婷係度就ok啦。 「吓...點解你唔自...」<br />\n「咪問!」我打斷左佢。<br />\n「好啦...」婷婷啱啱講完就去同臨子廷講嘢。 之後婷婷就帶左臨子廷去同佢班friend理論，好似仲得左tim... 咁樣好似幫翻佢一次...就當係贖罪啦... 雖然唔知佢會唔會原諒我，我都冇諗過佢會原諒我，起碼而家我個心好過d先....<br />\n<br />\n希望你會放低呢件事啦..."},{"pid":"09738ce088b434078dcfb41507914cf86cebdc29","tid":2155447,"uid":365456,"like":0,"dislike":0,"score":0,"citedBy":0,"replyTime":"2020-08-13T20:11:25.000Z","msg":"11.體育堂<br />\n你地知唔知我呢類邊緣毒L最驚係咩啊?<br />\n係分組啊!屌你奶!<br />\n點解?<br />\n因為永遠都唔會有人願意同我地呢d又邊緣又on9，又冇咩長處嘅人一組... 即係話我地永遠分組個陣都只係可以自己一組或者等d老師分我地去d三唔識七嘅組度... 好撚慘呢?唔緊要啦，我讀左咁多年咩都慣曬啦...我次次分組都係咁嘅。<br />\n所以，比d攻略你地，入到組個陣，冇咩事就盡量唔好比意見，人地叫你做咩就做咩，唔好不滿，就 算係都唔好表現出黎，咁d人就會覺得你好似冇咩所謂咁，下次就唔會介意侵你入組...<br />\n 咩話?你問我咁樣唔會好委屈咩?<br />\n會啊，但係呢個世界從來都冇得比你揀，你要生存，就要跟住呢個世界嘅規則玩，即使你幾唔情願 ，你都要記得你嘅地位有幾低。<br />\n扯遠左tim。<br />\n最多分組嘅係咩堂啊? 梗係體育堂啦，我地學校基本上每次體育堂都會分組活動。 而分組嘅主要作用都係方便我地有個伴學野同比試... 其實本來個用意都幾好嘅... 但係...我根本就冇朋友...即係呢個制度對我完全冇好處，亦都冇用! 屌!!個天真係唔公平!!<br />\n體育堂對於我呢d平時冇朋友、唔做運動、冇運動細胞同埋比人針對嘅人黎講都算係個噩夢，仲要係 一星期一次嘅噩夢。<br />\n當然，我都好唔鍾意上體育堂，唔係因為我廢，而係我本身覺得呢堂跟本就唔係為我而設，直頭係<br />\n唔適合我。 講白d姐係我廢...<br />\n『各位同學，而家分組先...』拿!又黎啦，分組時間啊!屌!係喎，體育老師仲要係好麻煩嘅黃樺揮 ，即係罰9我個訓導主任...........你而家明點解我咁唔想上體育堂啦。<br />\n之後呢，個個人都有partner，得我同一個傻仔冇，點解我會叫佢做傻仔呢?因為佢仲唔掂過我。 所以....順理成章，我地要一組，我要睇住佢....<br />\n我自己都未搞點喎!!咪玩啦...<br />\n題外話。<br />\n我地體育堂係分班上，CDE一組，AB一組。 所以我都冇咩機會見到阿琪同阿婷，雖然佢地應該都唔想見到我......... 之後我就同個傻仔一齊做閃避球嘅熱身動作。<br />\n我地互相掉波，但係我地兩個都無係太夠力，所以掉到好奇怪，有時粒波只係去到中場，有時就咩左 第二邊，仲要差d打爛玻璃，就唔好講咩準程度、拋物線個d啦...<br />\n之後訓導叫我地埋去，好似話咩要分組比賽... 屌!!真係好希望快d落堂啊!!"},{"pid":"bc89dae2bc5334b8138428469c70fe09bddd25ab","tid":2155447,"uid":170630,"like":0,"dislike":1,"score":-1,"citedBy":1,"replyTime":"2020-08-14T03:36:51.000Z","msg":"此回覆已被刪除"},{"pid":"d540a2e861b8683e15cde6a08fbfba36e89a54ca","tid":2155447,"uid":365456,"like":0,"dislike":0,"score":0,"quote":{"pid":"bc89dae2bc5334b8138428469c70fe09bddd25ab","tid":2155447,"uid":170630,"like":0,"dislike":1,"score":-1,"citedBy":1,"replyTime":"2020-08-14T03:36:51.000Z","msg":"此回覆已被刪除"},"citedBy":0,"replyTime":"2020-08-14T12:25:03.000Z","msg":"唔get"},{"pid":"ee6b1b77adde910a862f221175544a3f33f3dddd","tid":2155447,"uid":365474,"like":0,"dislike":0,"score":0,"citedBy":1,"replyTime":"2020-08-15T06:35:37.000Z","msg":"G持<img src=\"/assets/faces/lm2/jable.gif\" class=\"hkgmoji\" />"},{"pid":"c32c77c052452a7ca01a076a9badb9428f8c9b66","tid":2155447,"uid":334539,"like":0,"dislike":0,"score":0,"citedBy":1,"replyTime":"2020-08-15T07:23:34.000Z","msg":"Hello, 我想問你之前嗰篇猛鬼橋故仔仲會繼續寫嗎?"},{"pid":"fd89aa840bcaa036631952b0b7548ed4c2cc1c35","tid":2155447,"uid":365456,"like":0,"dislike":0,"score":0,"quote":{"pid":"c32c77c052452a7ca01a076a9badb9428f8c9b66","tid":2155447,"uid":334539,"like":0,"dislike":0,"score":0,"citedBy":1,"replyTime":"2020-08-15T07:23:34.000Z","msg":"Hello, 我想問你之前嗰篇猛鬼橋故仔仲會繼續寫嗎?"},"citedBy":0,"replyTime":"2020-08-15T12:44:47.000Z","msg":"雖然呢兩個故都係識水溫，但會繼續寫嘅，但唔好太期待😂😂"},{"pid":"b780325b59b91c0b1f520c58202f35eda601de51","tid":2155447,"uid":365456,"like":0,"dislike":0,"score":0,"quote":{"pid":"ee6b1b77adde910a862f221175544a3f33f3dddd","tid":2155447,"uid":365474,"like":0,"dislike":0,"score":0,"citedBy":1,"replyTime":"2020-08-15T06:35:37.000Z","msg":"G持<img src=\"/assets/faces/lm2/jable.gif\" class=\"hkgmoji\" />"},"citedBy":0,"replyTime":"2020-08-15T12:45:16.000Z","msg":"仲要唔推文留言"}]}