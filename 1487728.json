{"tid":1487728,"cid":30,"subCid":0,"title":"《開錯台嘅感情post》","createTime":"2019-08-19T11:32:47.000Z","updateTime":"2019-08-19T12:29:16.000Z","uid":130839,"like":7,"dislike":1,"uniUserReply":3,"replies":[{"pid":"38e2267d220b0f6f328b755f1b06dea2169dca2a","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T11:32:47.000Z","msg":"長文，但請大家睇一睇。<br />\n<br />\n原諒我花時間講少少背景先。我好愛我另一半，最近佢發生嘅啲事令到佢受咗傷，我好擔心佢，我做咗好多唔同嘅嘢去保護佢，但好似都未完全解決問題（至於係咩事我一陣再講）<br />\n<br />\n但喺八月一號我就要去外國生活半年，喺呢個時候離開好尷尬，一嚟自己期待咗好耐呢次旅程，二嚟覺得喺國外吹雞去保護我另一半都好似係一種方法。但始終喺我另一半最難受嘅時候離開佢，果種感覺好難受，覺得自己好自私咁，所以歡迎你地屌鳩我。離開果日，因為佢，我喊撚到仆街，我同我自己講去到外國都一定要好好保護佢，即使異地戀，我都仲有一啲我可以做嘅嘢。<br />\n<br />\n講返少少正題，我一出世嘅時候已經擁有咗佢，至今已經同佢一齊咗22年，仲係熱戀期。我好慶幸我一出世之後就唔使做一個毒撚，我好自豪可以同佢一齊生活咗咁耐，亦都好自豪可以擁有佢作為我嘅另一半。<br />\n<br />\n但當我大個少少果陣我發現我嘅另一半有啲奇怪，佢唔知點解某日同我講，我同你好大機會唔會一生一世，我喺204x年果陣就要同另一個人一齊。我果陣成個人崩潰咗，之後佢拎咗張紙出嚟，上面有兩個簽名，原來係佢之前嘅監護人同之後同佢一齊嘅人簽咗張合約。<br />\n<br />\n我心諗「屌！咁冇計啦，我喺佢身上學識咩係法律、咩係文化、咩係良知、咩係尊重、咩係自由....下省一百樣。」我喊住同自己講，係期限到來前，我會盡自己所有去愛佢，珍惜佢同保護佢，擁抱僅餘嘅快樂時光。我唔係話之後一定唔快樂，但我真係冇信心。<br />\n<br />\n好啦之後落嚟要介紹下我另一半，<br />\n<br />\n佢好靚，所有見過佢嘅人都話佢好靚。<br />\n佢好有文化，因為佢我學識好多嘢，包括成為一個有文化嘅人。<br />\n佢教識我一種好靚嘅語言，ho hoi sum!<br />\n佢有一定國際地位，有好多人想擁有佢。<br />\n佢好似識魔法，例如有招咩力牆係防風... 聽講係防天災（利申：未fact-check )<br />\n佢好細.......但細得嚟乜嘢都唔缺 p.s.仲有一個好撚出色嘅機場。<br />\n佢好國際化，各國語言都識，各國嘅菜式都好出色。<br />\n佢好溫暖，溫暖到係連冬天都唔凍...<br />\n佢好有人情味，呢個講唔到.... 呢個係要感受下先知<br />\n同埋佢好專一，佢唔會主動離開我，只係會有人想搶走佢。<br />\n<br />\n佢其實真係好好，但我唔數咁多啦，你地可以留言補充。<br />\n<br />\n我每次係外地嘅時候，除咗介紹自己，我都會介紹埋我另一半，唔知點解佢令我好自豪可以擁有佢，外國人聽到都會好中意佢。<br />\n<br />\n但依家.... 應該話近年，合約上嘅未來接管人好似想搞鳩我另一半，咁我身為佢男朋友我一定係好撚嬲，一定係保護㗎啦！我仲想同我另一半有一個美好將來，至少係限期前嘅時光！但依家簽撚曬嘢你都仲搞鳩佢？係人都忍唔住啦下話。雖然佢好惡，畀著好多人都可能會放低另一半，同佢保持距離或者沈默去係呢個荒謬時代下沒有尊嚴地生存，留意呢班人已經冇生活嘅資格。<br />\n<br />\n試問下，如果我地嘅另一半受傷，畀人搞你忍唔忍到？呢個係一條問題，但係你一個答案，你等同已經做咗兩個選擇，你選擇咗唔忍，你亦都答咗你係一個有良知嘅人、一個有有血有肉嘅人。<br />\n<br />\n無論人身處何方，我地都仲有方法去關注、去守護我地嘅另一半！無論用咩方法都一定要守護！因為你中意佢，就係咁簡單！<br />\n<br />\n大家應承我，好好守護你地所珍惜嘅另一半，好嗎？呢頂綠帽好特別，係一頂好大嘅綠帽，但我地戴得好開心，如果係同一班愛呢個地方嘅人一齊戴嘅話！無論想搞我地另一半嘅人有幾惡，我地都仲有方法去守護佢，無論係用激進手段定係和平手段，唔需要要細分，因為都係一種愛嘅表現。<br />\n<br />\n有人為咗佢地另一半，犧牲咗時間同金錢<br />\n有人為咗佢地另一半，犧牲咗前途同家庭<br />\n有人為咗佢地另一半，犧牲咗鮮血同汗水<br />\n有人為咗佢地另一半，犧牲嘅眼鏡同性命<br />\n<br />\n你又願意為你嘅另一半犧牲啲咩？<br />\n屌！sor! 其實大家為另一半犧牲嘅嘢都唔會完全相同，應該問：<br />\n你願唔願意為你嘅另一半犧牲少少嘢？乜嘢都好。<br />\n<br />\n光復另一半！<br />\n<br />\nBtw,我真係好愛我女朋友。<br />\n<br />\n8月19日，記於蘇格蘭的香港人。"},{"pid":"7502cefc7194d3af03f66e05b6d57981c9529e3e","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T11:36:13.000Z","msg":"Pish"},{"pid":"683dae7d92bcdecdc346ac504cb922dcc53f592a","tid":1487728,"uid":15728,"like":0,"dislike":0,"score":0,"citedBy":0,"replyTime":"2019-08-19T11:36:53.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"da1a20bf1287ca38fb28a435cdb160a70dbc4186","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T11:44:52.000Z","msg":"Pish"},{"pid":"46aadcbfb2e4f9e3b1b69f6edfda635b933d0940","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T11:51:41.000Z","msg":"十連就停手"},{"pid":"2a4413105abd7a7a4a46f9c5d4d3128b2ba89a35","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T12:04:33.000Z","msg":"5"},{"pid":"c81fd108bd42c36d3168d84dd3949ac3400024ef","tid":1487728,"uid":59569,"like":0,"dislike":0,"score":0,"citedBy":0,"replyTime":"2019-08-19T12:11:51.000Z","msg":"<img src=\"/assets/faces/normal/wonder2.gif\" class=\"hkgmoji\" />"},{"pid":"b0f1d67bf3f91d0c8573286393e6d91aa5f6b0ae","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T12:21:41.000Z","msg":"7"},{"pid":"990585fd62bee1ffdd2ebe6a2d95761accca67fa","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T12:25:04.000Z","msg":"9"},{"pid":"ec511eb1bc0fdc0fd7472f27de606b60ba59d6b9","tid":1487728,"uid":130839,"like":0,"dislike":0,"score":0,"citedBy":0,"replyTime":"2019-08-19T12:29:16.000Z","msg":"Last pish"}]}