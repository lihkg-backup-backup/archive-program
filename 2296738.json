{"tid":2296738,"cid":5,"subCid":0,"title":"[轉貼]不求甚麼，只求大家尊重","createTime":"2020-11-22T17:26:45.000Z","updateTime":"2020-11-22T18:03:16.000Z","uid":50719,"like":0,"dislike":7,"uniUserReply":2,"replies":[{"pid":"df9f5287969f02569deff76dbfc276226fdf8bda","tid":2296738,"uid":50719,"like":0,"dislike":0,"score":0,"citedBy":0,"replyTime":"2020-11-22T17:26:45.000Z","msg":"[轉貼]不求甚麼，只求大家尊重<br />\n<br />\n藝術從來都冇分性別同年齡，有幸嘅細個會有屋企人栽培。細個冇得學嘅，長大成人後都可以自己賺錢去學。<br />\n<br />\n小妹我有幸，屋企願意每年花咁多錢同時間比我去學跳舞。由小學跳到而加岀黎做野，以下係我嘅愚見，希望大家花少少時間去睇下同了解下。<br />\n<br />\n拉丁舞同標準舞嘅歷史悠長，宜家更可稱之為體育舞蹈。世界各地都會有佢哋嘅代表隊，亦會舉行世界大賽。同其他藝術一樣沒有年齡及性別之分，有小童、青少年、成人、壯年、師生等組別。香港代表隊亦為香港爭光不少。<br />\n<br />\n近日疫情下，爆岀有「舞蹈群組」。當中有輿論話，明面上係跳舞，暗底下係召妓，亦有人話係跳老舞。作為呢個圈子其中一員，睇完真係好心痛，見到其他舞種嘅同行亦同樣批評更係覺得無奈。<br />\n<br />\n學鋼琴可以一對一上課、私人補習可以一對一上課、健身可以一對一上課，咁點解跳舞就唔可以一對一上？咁係咪呢個世界上所有一對一嘅課堂就等於召妓？<br />\n<br />\n有人問我點解會係60歲對30歲嘅配搭。首先，年紀有返咁上下而又有實力嘅老師並唔係你話有錢就有得上，大部分名師只教現役職業選手。就好似有啲大師設計嘅高級訂製服/手袋，並唔係你俾錢就買得到一樣。咁想認真跳嘅時候就只有揾現役賽手或者較為後生嘅老師去學。試問大家有冇見過50/60歲嘅現役足球選手？其次，呢個舞種以雙人為主。無Partner嘅情況底下，就只有同老師跳。<br />\n<br />\n嗰14間所謂嘅舞廳，當中有好多高手林立，唔少國際級職業選手/大師都會喺嗰度授課，並唔係大家所諗所認識嘅夜總會舞廳。果啲地方同大家出去學芭蕾舞或者街舞嘅課室一樣稱之為studio。當中亦有為大家提供練習嘅地方。<br />\n<br />\n所謂嘅召妓、所謂嘅跳老舞，你地簡簡單單嘅一句，扼殺左幾多人嘅努力？你可以批評大家唔守秩序，但係你唔可以侮辱呢個舞種。請你地唔好係唔認識嘅情況底下胡亂批評。如果你認為happy伯跳緊嘅就係拉丁舞/標準舞，我只能夠講咁你都應該可以跳到，你可以開住youtube自己跳下，睇下係咪果回事。<br />\n<br />\n任何年紀任何性別都可以跳舞、都可以接觸藝術，希望大家俾返少少尊重。最後希望疫情快啲離去，各位舞蹈屆嘅老師同賽手熬過呢關。<br />\n<br />\nPs. 大家所熟悉嘅李小龍都有跳過拉丁<br />\n#我跳拉丁我自豪<br />\n#請各位尊重不同的舞種不同的藝術￼￼"},{"pid":"5d8b0c2c5e7a91a0bbbf2fb51bcb3a51ae0d11be","tid":2296738,"uid":173326,"like":0,"dislike":0,"score":0,"citedBy":0,"replyTime":"2020-11-22T18:03:16.000Z","msg":"on9，娜娜明顯跳舞"}]}