{"tid":1374056,"cid":1,"subCid":0,"title":"見到巴絲話唔明前線諗咩 我想講下自己諗法","createTime":"2019-07-27T17:05:14.000Z","updateTime":"2019-07-27T17:05:14.000Z","uid":118551,"like":0,"dislike":0,"uniUserReply":1,"replies":[{"pid":"43be04c7ad081bfcfa769a2e4096493f0b9d9c22","tid":1374056,"uid":118551,"like":0,"dislike":0,"score":0,"citedBy":0,"replyTime":"2019-07-27T17:05:14.000Z","msg":"每次行動前後都會有其他連登仔係度同前線手足互屌 特別係今次730同上次上環<br />\n<br />\n講到尾都係前後唔知對方既諗法 咁打機嗰時我都做前鋒既 所以想分享下自己對「撤退/留守」既意見 當然不代表其他前線<br />\n<br />\n我發現係某堆人叫完XX:XX撤退既時候  過咗嗰個時間之後永遠有人問「點解前面仲有人喺度架 唔係話一齊走咩 係咪鬼/戀戰/做死士」 <br />\n<br />\n係講自己諗法之前 我想講常用既防暴推進戰略係「對峙--&gt;tear gas+開槍推進--&gt;對峙(期間多隊其他防暴開始部署包圍」<br />\n<br />\n而作為前線 我其中一個職責係「殿後」 姐係差佬推到嚟 守唔到既 就要最近距離守住 你唔會見到個情況係 叫完7:30走 跟住一到7:30  前線手足:「好到7:30啦 大家散BAND」之後全部背對住差佬成堆向後跑 依種係叫走佬 唔係後退  <br />\n<br />\n同埋 我地既後退係睇住前面黎退 好多巴絲唔明 點解係咁多資訊出左黎之後仲要守 我想講冇錯你地的確係有提供到資料比我地 好感謝(講緊跑黎跑去報料既手足) 但係我地眼前既情況都係其中一個我地會用黎分析既要素 所以係依種對峙推進既做法下 我地係有能力睇住前面情形慢慢1212退 唔係你地心目中 講好幾點要走 就BE WATER快閃跑走晒  <br />\n<br />\n仲有樣好重要既野 前線唔只一條 而負責殿後既手足每條前線都會有 所以計落手足既數量唔會少 亦都係點解你地會疑惑「仲有堆人喺度唔知點解未撒」<br />\n<br />\n所以一個極常出現既矛盾就係前面有打算撤想後面慢慢退 後面就話前面唔走我地唔走 我既睇法係 前線最唔想就係見到得返我地自己幾排人喺度而後面空晒 但係都唔係成條路塞住晒 走都走唔到 所以唔好超大班人聚晒係一個地方等我地 而係做一條「keep住有人但係又可以有足夠空間畀人慢慢向後移動既逃走路線」 而我諗依個都係其中一樣體現到大家be water既做法<img src=\"/assets/faces/normal/smile.gif\" class=\"hkgmoji\" /><br />\n<br />\n最後我好想講 其實好多前線手足唔係你地諗 「好痴線好激動唔聽人講」 就算係對峙緊一樣有手足會講笑 會吹一兩句水 亦都好多係好好人 大家想提「走/去第二度」既可以用「慢慢退/轉戰線/邊度邊度安全」之類既講法 而唔係勁激動喺度拎晒大聲公叫「走啦 你地快啲走 殺到嚟啦」  咁既話其實同我地既諗法係完全另一個相反 因為你咁叫就會變相令一堆人好容易跑得勁快走+一時間清空晒+令現場變得混亂(而明明仲受控緊)<br />\n<br />\n記住 「後退」既concept係超重要!<img src=\"/assets/faces/normal/smile.gif\" class=\"hkgmoji\" />"}]}