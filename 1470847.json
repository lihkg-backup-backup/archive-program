{"tid":1470847,"cid":5,"subCid":12,"title":"[純粹紀錄] 小弟813 約4-6pm在T1離境北閘見聞","createTime":"2019-08-14T06:51:09.000Z","updateTime":"2019-08-15T06:36:00.000Z","uid":287952,"like":0,"dislike":0,"uniUserReply":1,"replies":[{"pid":"7dd21a0dc3a44e5a59825be78dc8444a69b41879","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-14T06:51:09.000Z","msg":"4-6pm左右我在離境北閘<br />\n以下呢段，除非特別註明，係我6點落返接機大堂WHATSAPP SEND比朋友寫的，部分時間紀錄亦係跟whatsapp。無影相，但如有同路人睇到可以colloborate 返D細節。<br />\n<br />\n＝＝＝<br />\n有人特登叫去的。話今日唔夠人，大量人坐係接機大堂無用，要坐就去離境坐<br />\n<br />\n目測不少20-25年輕人。另外少量幾位蒙面蒙得較密實的，就好像稍大（可能跟我們相若，28-30）的，更激動地叫人阻止人入閘（他們坐的位置不在閘口邊）<br />\n<br />\n原本近閘口的一排，放了一個人入閘，說是他發燒還是甚麼有緊急，然後蒙面幾個那邊，就開始叫說（不肯定是否同一人）&quot;發燒唔上得機，唔好比人呃啦，放得一個就放得其他，咁我地塞黎做咩呀&quot;，語氣相當激動嚴厲，亦有幾個人大聲附和，然後一連串口號，叫旅客有不滿就「搵林鄭」／Blame the government 等等，群情洶湧大概5-10分鐘（唔太肯定有幾長，如有影到請fc) <br />\n<br />\n最高峰時有一外國旅客試圖借人與人之間空隙偷入（當時大家坐著），入到一半被發現，立刻站起迫實堵塞，迫走左，忽然所有人開始又叫sorry<br />\n<br />\n之後某職員用大聲公問有一家人，一個定兩個坐輪椅，可唔可以入，然後一再群情洶湧，話唔得，又叫了一堆口號。<br />\n<br />\n靜左之後開始有人話要be humble。同期開始有人寫sorry 紙，然後我旁邊那個年輕的，就話要有禮貌呀各位。蒙面激動那幾個無出聲，過了一會機場就宣布所有航班取消（睇返紀錄，係5點4左右）。示威者歡呼拍掌。蒙面激動那邊說 「唔好走住，尋日都係走左之後 機場又好快可以恢復返，繼續留呀」<br />\n<br />\n其實之前（唔知幾耐，可能個零鐘？）有放過少量人入，一次是香港人，一對老夫婦。記憶中有稱讚示威者（舉公指比「叻」手勢）。放時拍晒手掌，完全無爭拗。一個應該是中年男士，入閘時仲大聲叫左句「無香港就無中國！」，亦係引來拍掌。當時亦無大量人話要入。亦放過兩個外國人機師（穿著制服）。後來，係蒙面激動者出聲後（唔肯定他最初係唔係到）先至企硬唔比入（可能佢忍左好耐？）。<br />\n<br />\n蒙面者感覺應是老手。係企硬左好多，但未有證據係鬼（我用「無罪推定」，default假設無人係，再找證據證明係）。戰略上說，畢竟呢幾日入機場最初就係想要癱瘓佢，咁企硬d可以理解。但相比之下，真係感覺到最年輕個班係溫順好多好多，可能真如李立峯所說，他們是凝聚不割蓆的力量<br />\n<br />\n機場後來改口，無再話「取消航班」，而只係話「所有航班登記服務暫停」，然後就有d要出境既人想求塞離境閘的示威者比佢地出。<br />\n<br />\n一路有不同食物一個傳一個，有蛋糕，餅乾，甚至有燒味飯。亦有人用家庭裝個d玻璃飯盒帶了 貌似係自己煮的煎三文魚等。傳親呢種飯盒大家都笑。咁上下仲問食完可唔可以傳返個盒返黎。<br />\n<br />\n=======<br />\n8半左右我再上去睇，再有人同示威者交涉求開路。呢次只係去做糧草兵，無再留。<br />\n當時我諗，設想如果機場係話「取消」，要出境既人就可能會死心，直接改期攞賠償之類。而家咁樣好似會spin 左落係有一部分人係離境閘「搞事」<br />\n後來睇TG，亦見到18XX開始有內部員工爆料、亦有話機管局網頁顯示，根本無真係停飛。（而最遲21XX左右區外大堂顯示屏大部分離港機係寫「取消」。同期亦有報料話登機閘內顯示資料根本不同） <br />\n<br />\n後來上網見到，好多人鬧「阻人離境」呢個手法。<br />\n後來聽聞，T2 阻離境閘的手足有放行過若干人：表明自己是大使館職員、有醫生紙證明（唔知證明咩）。<br />\n=======<br />\n10半左右，我再反思（之所以用時間分開另外寫一段，係因為覺得隔左一陣既諗法未必完全同「第一時間」最即時既諗法一樣。兩者都應該紀錄，所以都寫，分開寫。 ）<br />\n<br />\n最初我覺得，如果接機大堂咁多人全部人上黎離境閘，咁之後唔會有咁大缺口互鬧/被分化<br />\n但落返接機大堂，見到人派傳單、叫口號、定時集體用手蓋右眼，加上放工人潮人數多了不少等，又感受到似乎好像相對更和理非的接機大堂這邊，確實又係不可缺少。<br />\n離境那班就好似變左勇武<br />\n<br />\n係機場，已經好有種 成個運動既「縮影」既感覺"},{"pid":"f73b7335b113c23bf1c7f77d4b72f940cf836e87","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-14T08:38:43.000Z","msg":"推"},{"pid":"26d41c53663b93ce4b2bdc9dfc3c97e9c8b7fc64","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-14T09:13:31.000Z","msg":"推2"},{"pid":"7180068fa8686a05dd10d669836dd6126e6ca162","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-14T10:13:52.000Z","msg":"推3"},{"pid":"df0f0fa1bb502d9eb0f8ebb5fa6efb7a224a6800","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-14T13:42:41.000Z","msg":"推4"},{"pid":"8c1c10c613b2308b1f54b8fc396e8875f15ec558","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-14T16:04:44.000Z","msg":"推5"},{"pid":"51ba243de9d285e91e7f161aac3637b5b8c3f240","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-15T04:31:06.000Z","msg":"推5"},{"pid":"2ab5917c6cbe7215b2690e3552315ee1804dd68c","tid":1470847,"uid":287952,"like":0,"dislike":0,"score":0,"citedBy":0,"replyTime":"2019-08-15T06:36:00.000Z","msg":"7"}]}