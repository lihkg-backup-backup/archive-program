{"tid":530709,"cid":33,"subCid":0,"title":"年青精英怨氣","createTime":"2018-01-16T04:46:01.000Z","updateTime":"2018-01-16T11:26:15.000Z","uid":25558,"like":0,"dislike":1,"uniUserReply":4,"replies":[{"pid":"1e9b6be3fccab6a086a00ddf951c20cc405c957b","tid":530709,"uid":25558,"like":0,"dislike":0,"score":0,"citedBy":0,"replyTime":"2018-01-16T04:46:01.000Z","msg":"<a href=\"https://hk.lifestyle.appledaily.com/lifestyle/columnist/daily/article/20180116/20275214\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2Fdaily%2Farticle%2F20180116%2F20275214&d=oJc%2BoIJJC6h83Z5gWO3x3KS6uTmBE%2FuUnOR61Sj848o%3D&h=e28eb287\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2Fdaily%2Farticle%2F20180116%2F20275214&h=1b505664\" target=\"_blank\">https://hk.lifestyle.appledaily.com/lifestyle/columnist/daily/article/20180116/20275214</a><br />\n<br />\n年青精英怨氣 - 左丁山<br />\n<br />\n名采論壇   <br />\n     <br />\n<img src=\"https://static.appledaily.hk/images/apple-photos/apple_sub/20180116/large/e8802a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20180116%2Flarge%2Fe8802a.jpg&h=e8d690fe&s={SIZE}\" /><br />\n    <br />\n<br />\n特區政府三大司長以張建宗最舒服，佢為官近40年，由新聞官做起，應對傳媒早有經驗，為人圓滑到不得了，記者想捉到佢甚麼差錯都好難，故此費事花時間麻煩佢。律政司司長以前高高在上，舉起法治大旗，冇乜邊個敢騷擾，但回歸後因梁愛詩弄出一單胡仙事件，冇事搵事搞，難以服眾，之後律政司就成為一個磨心，政治上難以脫身，黃仁龍司長叫做行事謹慎，低調，嚴守原則，任內冇乜風波，但到咗袁國強，因曾經做過廣東政協，思維有啲與港英培訓出嚟嘅法律精英有些微不同（雖則佢與戴耀廷係港大法律學院同班同學），遇上選舉示威宣誓等事情，總令人有一種袁國強聽強國人指點嘅感覺，於是佢嘅民望一路下滑，種種壓力令袁司長體弱多病，經常腸胃不適，甚至要入醫院，最後勉為其難做多半年先至走，做司長係好，但唔值得犧牲一生健康嘅啫。好嘞，換上一位潘太鄭若驊，未入閘已軟蹄跪低，陷入僭建醜聞，以後四年半有排捱。南華早報專欄叫佢快啲鬆人，林鄭應該即時炒佢，相信林鄭唔會聽，但以後在外國人社會，鄭大狀已無誠信可言，香港本地人已視之為笑話。<br />\n<br />\n財政司司長陳茂波一開始做局長就俾傳媒砌，至今未能復原，好彩佢一味夠勤力，埋頭苦幹，慢慢扭轉低迷狀況，最近佢講到想話放寬按揭限制，按保可達九成，令不少80後朋友精神為之一振，話波叔呢次夠貼地，希望佢能夠說服老闆林鄭及其他官員，放寬首置按揭上限金額喎。當然，政府放寬按揭上限，必然被批評轉軚、減辣，刺激樓價等等，故此政府依家好有顧忌，但如果波叔夠魄力，真係放寬按揭上限嘅話，必然贏得80後市民喝彩聲，民望一定上漲。<br />\n<br />\n新年假期之時，在會所見到一批80後專業人士，有年青工程師、建築師、會計師等等，皆是21世紀大學畢業生，多數自公屋出身，靠讀書入大學而成為中產階級，但人人都未買樓，只係租私樓，每個月交租交到肉痛，一對會計師夫婦月入十萬元，尤其憤憤不平，因為以佢地嘅收入，以今日嘅低息率，即使按揭利率加到五厘，佢地仍然供得起樓。但偏偏受限於辣招，冇法子借到首期三成，你估個個都有父母幫忙嘅咩！自小住公屋，父母收入有數得計，如何靠父幹？呢班人睇住樓價月月升，幾乎心如刀割，大罵梁振英辣招無良。受過良好教育，收入較高嘅年青人點解多數反政府，呢樣或者係原因之一。<br />\n<br />\n林鄭月娥競選時之地產智囊，正是林奮強。林也大聲疾呼，要求放鬆按揭，「助用家上車」（經濟日報，1月12日），唔該林鄭聽一聽！"},{"pid":"caf26a86ee682b22e5fe24b66bd35d353d7022d5","tid":530709,"uid":163916,"like":0,"dislike":0,"score":0,"citedBy":1,"replyTime":"2018-01-16T07:08:53.000Z","msg":"齊齊按九成<br />\n大量負家產<br />\n今次真焦土"},{"pid":"69f01a11d8dc28c4b622cf8378a39b8ec04c99f8","tid":530709,"uid":54876,"like":0,"dislike":0,"score":0,"citedBy":0,"replyTime":"2018-01-16T10:55:41.000Z","msg":"on9"},{"pid":"7cb9913297ac9aa52ff05aeb8b1d982356c1f6b7","tid":530709,"uid":36445,"like":0,"dislike":0,"score":0,"quote":{"pid":"caf26a86ee682b22e5fe24b66bd35d353d7022d5","tid":530709,"uid":163916,"like":0,"dislike":0,"score":0,"citedBy":1,"replyTime":"2018-01-16T07:08:53.000Z","msg":"齊齊按九成<br />\n大量負家產<br />\n今次真焦土"},"citedBy":0,"replyTime":"2018-01-16T11:26:15.000Z","msg":"當一日有呢種諗法既時候 個市都係唔會爆"}]}