{"tid":1635697,"cid":1,"subCid":0,"title":"第一次聽到前線說....","createTime":"2019-10-07T14:44:43.000Z","updateTime":"2019-10-07T15:02:37.000Z","uid":269262,"like":6,"dislike":5,"uniUserReply":6,"replies":[{"pid":"51b2a97c4d8fefffccb9f0d30cb0e7dca42af2a7","tid":1635697,"uid":269262,"like":0,"dislike":0,"score":0,"citedBy":0,"replyTime":"2019-10-07T14:44:43.000Z","msg":"//轉\\\\<br />\n<br />\n《第一次聽到前線說：累了》<br />\n<br />\nT是一名勇武前線，也是某著名大學某著名學系的高材生。自六月起，他從未缺席任何一次運動。吃催淚煙，擋橡膠彈，捱藍水炮，甚至在五米不到的距離與警察追逐。滿身是傷，他不在意，工作難兼顧，他乾脆辭掉工作，「你可能話我上頭，上腦，但我淨係想同香港人行落去。對我嚟講，唔行出嚟就係有錯。」這是七月第一次訪問他時，他對我說的話。<br />\n<br />\n這樣「上腦」的一個少年，今晚卻對我說，他累了，「呢個星期都唔撚再出呀。」語調有點賭氣，像是孩子不願意去上學一樣。<br />\n<br />\n他說，這幾天身邊不少手足都像著了魔，「唔撚明點解要幫政府合署裝修，有咩用先？又唔係咩政治象徵，淨係會煩鳩啲普通市民，本質上，同你扑郵局扑消防局無分別架。政府毛都唔會甩一條啦。」他常常強調，勇武從來不是愚勇，「我地好清楚，自己點解要去打。好似爆入立法會咁，你問我一百次，我都會話攻得靚。」在他而言，攻進立法會，以至圍攻警署，都是向政權宣戰，但攻擊的是應該政治，而不是行政，「我叫咗好多聲，叫手足唔好打，叫到聲沙都無人理。屌，後尾打完，仲有人走埋入去。畀人影到會點講你呀？」<br />\n<br />\n這晚，BBC出了一篇報導，寫著：「Rioters smashed their way into local government offices in the Cheung Sha Wan area.」T用近乎完美的英式口音唸出來，然後大罵，「Rioters呀！唔係Protestors呀！屌你老母！外媒都話我地係暴徒，咁唔使打啦！仲人咩權法案呀？」他的話聲中，帶著哭音。之前經常聽他興奮地談起「制裁官員」、「等謝Sir番去大灣區陪老婆」&hellip;&hellip;我知道，這條法案，在他心中份量極重。<br />\n<br />\n幾下掩蓋哭聲的乾咳後，他繼續罵，「以前封路，我地會同司機道歉。就算佢係藍絲屌晒老母，只要佢唔郁手，我都淨係會道歉。」但今天，有這樣的一幕，「有個司機屌阻路，竟然有手足話要扑佢車。後尾係無做到，但係我都好撚嬲，咁咪惡撚到好似啲藍絲咁？」他覺得，前線之中，從來都有鬼，「好似觀塘站咁，落撚晒閘都仲入到去，話唔係鬼都無人信啦。」但他又坦白承認，大家的心態出了問題，有些破壞，真的是出於憤怒，「就算無鬼，我地都有做錯，有做多咗。因為太嬲啦，出緊急法呀，想點就點呀，仲有啲狗（警察）？對住佢地點樣唔爆？」「我都有幫美心裝修，係呀係好爽，不過爽完我都會諗，係咪一路爆落去就得？」<br />\n<br />\n升級了，換來的是國際戰線上的一場敗仗。T說，想起林鄭月娥或者正在沾沾自喜，「就想打撚爆部電視。」「我唔知仲可以付出啲咩，唔知可以點樣行落去。」他說很清楚政府就是想激起民憤，然後讓大家破壞，好打國際牌，「好似明知佢係咁玩，但你又無得唔跟住玩咁。唔通真係全部番屋企唔出去咩？咁有手足出去，你係咪唔出呀？由得佢地小貓三兩隻畀狗咬呀？啲狗痴撚線亂拉人，係咪由佢拉？我地降級，佢地一樣會升級。根本無得揀。」<br />\n<br />\n然後他再止不住哭聲。<br />\n<br />\n原來，他回家後，才得知有好幾位戰友，在另一區被捕了。「係咪我做得唔夠多？如果我唔出太子，去同佢地一齊係咪會好啲？」「以前我地衝完，會有文宣組幫手解釋。你有無睇連登？文宣組都話頂唔順啦，跟唔到啦。一諗起啲手足，畀人拉完，仲會有好多人覺得，佢地真係太過分，抵拉。可能連美國人都會咁諗，我點瞓得著？」<br />\n<br />\n那你會放棄嗎？我問。T從未被抓，也沒有被「抄牌」，以他的學歷，只要現在抽身，隨時能回到上流社會。<br />\n<br />\n換了以前，這樣問他，該是粗口侍候。但這次，他靜了下來。<br />\n<br />\n連我也不禁緊張起來。<br />\n<br />\n「唔會。」仍是意料之內的答案，「我無諗過放棄。只係呢一刻我真係好迷。話就話各有各做，但係勇武真係一個進化嚟，你企過上前線，你唔會番到去做和理非。但係我而家真係諗唔通。我以前覺得，每棍打落去，都打得有道理。即係好似今晚個的士佬咁，揸車撞人，唔斷番佢雙腳佢算好彩啦。」<br />\n<br />\n「但係呢兩日，有好多嘢我自己都會有質疑。」<br />\n<br />\n你說，這星期都不出去了？「屌，講下之嘛。講你又信，戇鳩仔。」也許是亂罵了一頓，T也恢復了一點以往的朝氣，「唔撚縮呀。頹一陣之嘛。畀兩日我地，兩日，肯定修正番。你信唔信我地前線先？」<br />\n<br />\n沒好氣地回他一句，我的角色，不會鼓勵或阻止你做任何事。「屌，又扮撚晒嘢。」他笑了。<br />\n<br />\n又哭又笑。少年還是可愛的。少一點用粗口罵我的話，會更可愛。"},{"pid":"fce692ab9f7ef34b9dac94c9dc03ed73ffd525cf","tid":1635697,"uid":159762,"like":0,"dislike":0,"score":0,"citedBy":0,"replyTime":"2019-10-07T14:49:33.000Z","msg":"<span style=\"font-size: x-large;\"><strong>香港警察濫權實錄資料庫</strong></span><br />\n<br />\n<a href=\"https://tl.hkrev.info/police-timeline\" data-sr-url=\"https://r.lihkg.com/link?u=https%3A%2F%2Ftl.hkrev.info%2Fpolice-timeline&d=2wHvujEsOXgOuf6ql2b4nG2%2BFslq3%2Bj4herl9tsBg9w%3D&h=73428cd4\" data-auto-link target=\"_blank\">https://tl.hkrev.info/police-timeline</a><br />\n<br />\n<span style=\"color: red;\">仲有英文同日文版 大家落力share俾更多外國人睇！！</span>"},{"pid":"739ad3db2b9ff0b79772d3196a1c56dcc62c8127","tid":1635697,"uid":22310,"like":0,"dislike":1,"score":-1,"citedBy":0,"replyTime":"2019-10-07T14:50:10.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"d7a392dd55e954ea705c6c40194427cf363b6f59","tid":1635697,"uid":61985,"like":0,"dislike":0,"score":0,"citedBy":0,"replyTime":"2019-10-07T14:50:17.000Z","msg":"repost"},{"pid":"a5b0eae2fb2d15cb341f6336d3d7aed4d6cec985","tid":1635697,"uid":106806,"like":0,"dislike":1,"score":-1,"citedBy":0,"replyTime":"2019-10-07T14:59:00.000Z","msg":"<img src=\"/assets/faces/normal/adore.gif\" class=\"hkgmoji\" />"},{"pid":"66d503ec3ef768106e919bce6b7b678b70609a8e","tid":1635697,"uid":322304,"like":0,"dislike":0,"score":0,"citedBy":0,"replyTime":"2019-10-07T15:02:37.000Z","msg":"此回覆已被刪除"}]}