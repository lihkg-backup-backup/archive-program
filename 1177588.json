{"tid":1177588,"cid":7,"subCid":0,"title":"【勇氣剖白】醉駕偷食影裙底三宗罪 羅鈞滿：自己唔應該犯呢啲錯","createTime":"2019-05-29T23:46:13.000Z","updateTime":"2019-05-30T01:09:43.000Z","uid":130626,"like":1,"dislike":15,"uniUserReply":9,"replies":[{"pid":"b9ef5d10f36cb2a8fc63883f29c1cb9b0242bcd1","tid":1177588,"uid":130626,"like":0,"dislike":0,"score":0,"citedBy":0,"replyTime":"2019-05-29T23:46:13.000Z","msg":"藝員訓練班出身嘅羅鈞滿，11年拍《天與地》飾演少年版鼓佬而令觀眾留下印象。13年，參加《星夢傳奇》彈出，開始入屋。事業嶄露頭角，曾牽涉多宗交通事故的羅鈞滿於16年因醉駕鬧上法庭，又因偷食而與當時嘅新聞之花女友張文采分手，之後又被懷疑喺韓國夜場偷影女性裙底而被當地黑社會扣留。形象破產嘅羅鈞滿，17年決定同無綫提早解約，面對過往的錯，今日接受《蓋世寶訪問你》嚟個勇氣剖白。<br />\n<br />\n蓋世寶見到羅鈞滿，好直接話佢離開TVB之前都真係難關重重，年青就會犯吓錯誤，第一宗罪係醉駕！羅鈞滿答：「其實我覺得自己唔應該犯呢啲錯，我覺得自己最錯嘅係醉駕，從來都唔會避忌講呢件事，因為有時都會借自己呢個情況去勸身邊朋友，飲咗酒就唔好揸車，又或者好似一個先驅咁，我覺得好慶幸係，嗰次經過警方路障，然後吹波仔證實超標，無牽涉人命，如果牽涉人命，自己點樣去面對傷者？呢件事情俾我好多體會、反省。同埋都好慶幸喺一件無牽涉人命傷亡嘅情況下，發生咗一件咁嘅事情，我覺得係一個好大嘅當頭棒喝。當然其實自己一向都會，如果知道要飲酒應酬就唔會揸車出去，但嗰次咁啱機緣巧合，導致最終做咗一件咁嘅事情，我覺得無藉口嘅，做咗就係做咗，我覺得呢個事情真係好唔啱。」<br />\n<br />\n問完醉駕，蓋世寶帶出羅鈞滿嘅第二宗罪，感情唔誠實！羅鈞滿聽到，就答：「我覺得感情係兩個人嘅事情，相信大家都係講緊我以前嗰段感情，對方已經結婚，我又唔想講太多，影響佢而家嘅開心生活。但對我嚟講，報導上可能係話我去夜蒲、結識其他女仔，其實我以前都講過好多次，並唔係咁樣，對方係人哋女朋友，其他人走開晒，得番我哋兩個，所以個畫面就淨係見到我哋兩個。<br />\n<br />\n咁第三宗罪，係報導當中仲有一項罪名，偷拍裙底，係真定假呢？羅鈞滿話：「梗係假啦，其實係好普通，以前做過一啲訪問，我唔知道喺韓國夜店入面影相，即係好普通嘅原來已經可以觸犯法例，當地律師問我，知唔知道之前有啲國內同胞，可能去梨花女子大學影一啲女生，或者去海灘偷影著比堅尼嘅女仔，如果你令對方覺得不安，其實對方已經有權申索。我嘅情況其實好奇怪，因為我第一次去韓國，咁啱有朋友去韓國公幹，同朋友去夜店玩吓，當時好多人，好少見到夜店有企滿兩三層嘅情況，所以就周圍影吓，唔知點解身邊有個我唔認識嘅韓國人，問我做咩喺度影相，然後叫咗我出店外傾。事後有啲韓國朋友話我知，其實對方只係想要錢，可能俾錢佢就已經搞掂，唔牽涉其他問題。但係我又唔識韓語，咁啱朋友又去咗洗手間，嗰一刻得番我一個人，變咗雞同鴨講，所以就搞咗好耐。」<br />\n<br />\n聽到蓋世寶問自己係唔係接受咗大家對藝人做任何事情嘅反應，羅鈞滿話：「有啲人話食得鹹魚抵得渴，我唔係唔認同呢句說話，尤其而家嘅藝人，喺任何時刻都活喺鏡頭嘅情況下，其實都無可避免會被人挑好多細節出嚟。我記得之前有網民叫我膠水頭，話我gel到個頭好似膠水咁，我發覺又真係好似唔係幾好睇喎，所以就再無gel頭，唔好做膠水頭囉。<br />\n<br />\n喺羅鈞滿身上發生過唔少事，其中網上瘋傳的一句「做人別太羅鈞滿」，唔知佢自己又點睇呢？「我覺得呢句可以算係經典啦。有好多㗎，嗰時有人話我義犬報恩，即係話我擦TVB鞋，最慘就係呢樣嘢，我完全無去擦TVB鞋嘅心，而俾人話你去擦TVB嘅鞋。其實好簡單，如果我要擦TVB鞋，我應該可以平步青雲，但我又唔覺得自己有幾平步青雲。而嗰句說話嘅感受的確好深，「做人別太羅鈞滿」，即係做人唔好好似羅鈞滿咁樣，大家就唔好好似我咁啦，做咁多令其他人有好大迴響嘅事情。」<br />\n<br />\n對於因為自己嘅過錯而令事業走下坡，唔知羅鈞滿有冇真心後悔過？佢話：「我都會嘅，慢慢睇番，就係將自己以前訓練班，一路慢慢建立嘅嘢，因為我加入訓練班，當然想做主角啦，但心態唔係一定要做明星，我知道有啲同學一開始已經想做男主角，我覺得咁樣嗰段時間會好難捱，因為無辦法，訓練班出身就係要喺後排演警察、士兵，要企喺後排睇主角做戲。」已經洗底重新做人，大個仔嘅羅鈞滿，對自己同屋企人有咩承諾？「當然唔會再做一啲事情令佢哋傷心，我知道屋企人傷心，但佢哋唔會同我講，佢哋會好擔心，不過唔想再俾壓力我，所以無再話我、鬧我，同埋咁大個仔三十幾歲人，唔通仲鬧你咩？只能夠我一定會努力做落去，可能而家香港觀眾好少見到我，但其實一直都有拍攝、登台，能夠養活自己，希望可以俾番多啲家用，咁就係一件最好嘅事情。屋企人其實唔係因為你有俾家用而開心，而係見到你工作開心或者成功，覺得你終於成長。」<br />\n<a href=\"https://nextplus.nextmedia.com/article/2_672585_0\" data-sr-url=\"https://r.lihkg.com/link?u=https%3A%2F%2Fnextplus.nextmedia.com%2Farticle%2F2_672585_0&d=5SGopU86zwsNpZ2NEmuichY%2Fip2Wc62AYORpdIbS17M%3D&h=cd5a2e74\" data-ef-url=\"https://embed.lih.kg/frame?u=https%3A%2F%2Fnextplus.nextmedia.com%2Farticle%2F2_672585_0&h=d33f95c2\" target=\"_blank\">https://nextplus.nextmedia.com/article/2_672585_0</a>"},{"pid":"e61676034416192bffcf2aee0206300a4190c1e4","tid":1177588,"uid":130626,"like":0,"dislike":3,"score":-3,"citedBy":0,"replyTime":"2019-05-29T23:47:20.000Z","msg":"【升呢做老闆唔夠一年】退股甜品店 羅鈞滿：做生意係好困難<br />\n<br />\n羅鈞滿因醉駕、溝女偷食、影裙底等事件而形象破產，16年底宣布同無綫解約，外闖發展嘅佢，於18年8月同朋友夾份開甜品店，升呢做老闆。佢接受蓋世寶訪問時，問到甜品店生意點嘅時候，佢竟然話:「生意好嗎？你應該係講緊我嘅甜品店，我一直都無對外公布，其實我已經離開咗甜品店。所以你話訪問想喺甜品店做，其實我唔好意思咁樣交代，因為可能拍檔之間理念上有啲分別，一啲我覺得好好嘅員工，但拍檔可能覺得唔係好好，佢哋想換過晒一批新員工，我覺得無理由咁樣嘅，又覺得既然係咁，不如和平分手，無錢銀問題，無其他問題，即係大家仲有保持聯絡，仲有一齊工作，只不過呢方面大家嘅意見不合，我覺得咁就算啦。我都試過同朋友喺生意上有不同類型嘅合作，有啲而家繼續做得好好，有啲可能大家意見不合，我覺得無問題嘅，又唔係鬧交。」做生意係咪好困難？佢答：「我覺得做生意係好困難，尤其今次算係我第二次同飲食有關，其實係唔容易，始終無得同台灣比較。喺台灣可能租金，甚至人工都比較低，尤其是租金方面，如果要成件事收支平衡，好大機會係要將成本轉嫁到消費者身上，變咗競爭性就唔夠高，所以我覺得整件事的確唔容易。反而未離開TVB之前，同一啲幕後同事合組製作公司，專門負責台燈聲置景方面，直至而家仍然有做，我諗都做咗五、六年，可能兩個後生仔咩嘢都親力親為，成件事又唔同，可能就係因為成本控制比較容易，唔需要牽涉好多租金方面嘅問題，變咗容易去處理。」<br />\n<br />\n無做甜品店，蓋世寶問羅鈞滿而家做緊咩嘢？佢話：「稍後會返國內拍兩套電影，一套網絡電影，一套院線電影，網絡電影可以首次做男一，終於喺國內有機會，其實都好迷惘，因為而家無簽經理人，其實係靠自己誤打誤撞，靠一啲關係，或者靠以前曾經合作嘅朋友，佢哋返國內發展，然後會搵你演戲，但可能只得一場戲，或者得三、四句對白，你都要去做。對我嚟講，離開TVB之後基本上係一個新人，坦白講，喺香港電影圈我係一個新人，人哋唔識你，我要點樣俾人認識呢？當然要好似以前喺TVB咁樣，每樣嘢都去試，一句對白又做，無對白又做。去到國內亦一樣，可能南方廣東話語系嘅地方會比較認識，但去到北邊就未必認識你，變咗同樣都要試，每件事都唔介意去做。同埋要開始多啲講普通話，之前好多時都可以配音，但今次要現場收音，我就話好啦，我諗起好多香港小姐其實唔識中文字，我見到佢哋啲劇本會寫拼音，我諗佢哋都得，我都一定要做得到，所以就叫對方早啲俾劇本我，其實正常溝通無問題，係驚一啲特別字詞發音唔準，影響成個進度就唔得啦。都好嘅，順便可以多啲練習普通話，我諗發展都會好啲嘅。」<br />\n<a href=\"https://nextplus.nextmedia.com/article/2_672591_0\" data-sr-url=\"https://r.lihkg.com/link?u=https%3A%2F%2Fnextplus.nextmedia.com%2Farticle%2F2_672591_0&d=5SGopU86zwsNpZ2NEmuichY%2Fip2Wc62AYORpdIbS17M%3D&h=3a8f10b7\" data-ef-url=\"https://embed.lih.kg/frame?u=https%3A%2F%2Fnextplus.nextmedia.com%2Farticle%2F2_672591_0&h=eed9dc60\" target=\"_blank\">https://nextplus.nextmedia.com/article/2_672591_0</a>"},{"pid":"0678f08c9959e5a07508a5aca068e14154c5a3d2","tid":1177588,"uid":19126,"like":4,"dislike":0,"score":4,"citedBy":0,"replyTime":"2019-05-29T23:49:12.000Z","msg":"臭閪訪問臭鳩<img src=\"/assets/faces/normal/dead.gif\" class=\"hkgmoji\" /><img src=\"/assets/faces/dog/no.gif\" class=\"hkgmoji\" />"},{"pid":"0137a83fabef2bff90a7a5e9961f93eadba219fc","tid":1177588,"uid":35014,"like":13,"dislike":0,"score":13,"citedBy":0,"replyTime":"2019-05-29T23:50:42.000Z","msg":"此回覆已被刪除"},{"pid":"c414f935dc523cdd83771789fb5b30366d7f8842","tid":1177588,"uid":29510,"like":1,"dislike":0,"score":1,"citedBy":0,"replyTime":"2019-05-29T23:52:21.000Z","msg":"過街老鼠"},{"pid":"7e138f8553f0521998a5fd9a02b545b5b4966f62","tid":1177588,"uid":55011,"like":1,"dislike":0,"score":1,"citedBy":0,"replyTime":"2019-05-29T23:54:08.000Z","msg":"咩樣㗎<img src=\"/assets/faces/normal/sosad.gif\" class=\"hkgmoji\" />"},{"pid":"0ae9dbba6a2f3df86dd832dbf792825b75d1bb01","tid":1177588,"uid":82532,"like":0,"dislike":0,"score":0,"citedBy":0,"replyTime":"2019-05-30T00:30:51.000Z","msg":"膠水頭"},{"pid":"ba3a8f473475a73164f7016f12c3127ee4af9e4c","tid":1177588,"uid":653,"like":0,"dislike":0,"score":0,"citedBy":0,"replyTime":"2019-05-30T01:07:45.000Z","msg":"梅菜對咸魚<img src=\"/assets/faces/normal/sosad.gif\" class=\"hkgmoji\" />"},{"pid":"84f910d2b46feb9b8dee5072d5e2fce81b4ad418","tid":1177588,"uid":77461,"like":1,"dislike":0,"score":1,"citedBy":0,"replyTime":"2019-05-30T01:09:41.000Z","msg":"嘩 斷新聞長撚到<br />\n不如分享下你影裙底d相 咁會更有討論價值"},{"pid":"15673c62b17ee154e0878f36aad9b884daf95a69","tid":1177588,"uid":105387,"like":0,"dislike":0,"score":0,"citedBy":0,"replyTime":"2019-05-30T01:09:43.000Z","msg":"條路自己簡"}]}