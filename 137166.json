{"tid":137166,"cid":12,"subCid":0,"title":"[短故／奇幻]狗語翻譯器","createTime":"2017-02-27T15:04:10.000Z","updateTime":"2017-03-11T01:32:54.000Z","uid":51000,"like":16,"dislike":2,"uniUserReply":0,"replies":[{"pid":"de2a101fd3a3ec58f2f5b9ff9ee4f95c6636b6e1","tid":137166,"uid":51000,"like":0,"dislike":0,"score":0,"citedBy":0,"replyTime":"2017-02-27T15:04:10.000Z","msg":"「新聞報導：專家成功翻譯狗隻語言，<br />\n預計經過產品測試後，狗語翻譯器會推出市場，從此人狗無障礙溝通......」<br />\n<br />\n伏喺電視機前嘅我，驚喜到企咗起身。<br />\n<br />\n作為一隻狗，我有好多野想講畀主人知，例如最近呢款狗糧唔好食、<br />\n<br />\n仲有，隔離屋莎莎係我女朋友，<br />\n放狗果陣，應該畀啲私人空間我地......<br />\n<br />\n男主人係個肥佬，坦白講，初初我唔想俾佢養，<br />\n我同你地一樣，都鍾意靚女。<br />\n<br />\n但我不停對肥佬吠，被寵物店店員解讀為「狗狗見到你好興奮」，<br />\n<br />\n於是我就俾肥佬買走咗，可以講，都係因為無狗語翻譯器。<br />\n<br />\n不過，搬入肥佬屋企後，先知佢做生意好有錢，<br />\n而且又錫我，我都幾滿意，<br />\n<br />\n講到呢度，我知你地想鬧我「港狗」，同「港女」一樣丫嘛。<br />\n　　<br />\n<br />\n「有狗語翻譯器，就可以同旺財傾計啦。」肥佬摸下我個頭，個樣好開心。<br />\n<br />\n但係，女主人黑晒面：「老公，我地唔可以再養旺財。」<br />\n<br />\n我同肥佬都呆咗，女主人解釋：「你叫朋友黎傾生意，都無避開旺財，佢知道好多祕密。<br />\n到時翻譯器普及，旺財亂講野點算？廉署叫佢指證我地，咪死梗？」<br />\n<br />\n無錯，我係聽過好多「洗黑錢」、「賄賂」嘅詞彙，<br />\n但我又唔係偷聽，係你地講祕密無避開我。<br />\n<br />\n同埋我點會去做證人？<br />\n我又唔係警犬，唔通我會為咗正義，令自己失去安穩嘅生活？<br />\n<br />\n但呢一刻，未有翻譯器，我無辦法表明清白。<br />\n<br />\n待續...<br />\n<br />\n<br />\nFB連載：<a href=\"https://www.facebook.com/tomato0728chan\" data-sr-url=\"https://r.lihkg.com/link?u=https%3A%2F%2Fwww.facebook.com%2Ftomato0728chan&d=YoMLTdJ4KFDt7wuWjEYT14M9LuuOiGKVuJxWWRW4JEQ%3D&h=38c4b8e3\" target=\"_blank\">https://www.facebook.com/tomato0728chan</a>"},{"pid":"aa85e76c7d883edbbd2b9c1c65b04a6e0f3e8b10","tid":137166,"uid":74146,"like":0,"dislike":0,"score":0,"citedBy":0,"replyTime":"2017-02-27T15:09:56.000Z","msg":"留名<img src=\"/assets/faces/normal/good.gif\" class=\"hkgmoji\" />"},{"pid":"2a06baf41151bf6e14245794de2f1b26abc5c3ed","tid":137166,"uid":51000,"like":0,"dislike":0,"score":0,"citedBy":0,"replyTime":"2017-02-27T15:55:58.000Z","msg":"好彩肥佬幫我講好說話：「就算翻譯器推出，狗要做證人，都要再立法。<br />\n諮詢立法搞十年八載，旺財都唔知幾多歲，立咗法先算。」<br />\n<br />\n岩啦岩啦，我呢把老骨頭，都唔知擺得幾耐。<br />\n　　<br />\n<br />\n呢場風波好似過去咗，第二日肥佬番咗工，我懶洋洋咁起身，走向我嘅早餐。<br />\n<br />\n然後我見到隻老鼠，已經食緊我份糧。<br />\n<br />\n唉，咁大間豪宅都有老鼠，不過我已經習慣咗，<br />\n一隻半隻，當佢搭檯啦。<br />\n<br />\n咪住先，點解隻老鼠抽筋嘅？<br />\n<br />\n我見到佢成身震晒，好慢咁行番老鼠洞，岩岩行到門口，就瞓低死咗。<br />\n<br />\n有毒，狗糧有毒！<br />\n<br />\n食物一向由女主人準備，點解佢要害我？<br />\n尋日明明講好咗，我無機會做證人，唔會舉報肥佬。<br />\n<br />\n我再諗一諗，近排肥佬出差果陣，<br />\n女主人會帶個小白臉番屋企，入佢間房......<br />\n<br />\n女主人驚翻譯器推出後，我向肥佬告密，所以要殺狗滅口？<br />\n<br />\n大佬，其實我對你地嘅恩怨情仇，一啲興趣都無；<br />\n同埋妳驚我告密，點解唔賄賂我，一定要用咁殘酷嘅方法？<br />\n　　<br />\n「踏、踏。」係女主人嘅腳步聲。<br />\n<br />\n待續..."},{"pid":"099ef034b985df870787c962c9e2be76940a5cba","tid":137166,"uid":61105,"like":0,"dislike":0,"score":0,"citedBy":0,"replyTime":"2017-02-27T16:42:20.000Z","msg":"新故留名<img src=\"/assets/faces/normal/hoho.gif\" class=\"hkgmoji\" />"},{"pid":"26f3044aa4e25987151dce759d8c7d4d9e6ec2dc","tid":137166,"uid":51000,"like":0,"dislike":0,"score":0,"citedBy":0,"replyTime":"2017-02-28T08:41:12.000Z","msg":"<blockquote>新故留名<img src=\"/assets/faces/normal/hoho.gif\" class=\"hkgmoji\" /></blockquote><br />\n多謝支持<img src=\"/assets/faces/normal/smile.gif\" class=\"hkgmoji\" />"},{"pid":"d33af70dfcd6becccbc0a16b52ecd1da1895430e","tid":137166,"uid":9677,"like":0,"dislike":0,"score":0,"citedBy":0,"replyTime":"2017-02-28T08:50:04.000Z","msg":"留"},{"pid":"3c0d3d4abb1602084bcbcc4ea847f4dcc11df20b","tid":137166,"uid":3427,"like":0,"dislike":0,"score":0,"citedBy":0,"replyTime":"2017-02-28T09:08:59.000Z","msg":"有趣 留名<img src=\"/assets/faces/normal/angel.gif\" class=\"hkgmoji\" />"},{"pid":"a48f9a7d7de387a64b9dc05b27aedbcb1fe0c2e2","tid":137166,"uid":51000,"like":0,"dislike":0,"score":0,"citedBy":0,"replyTime":"2017-02-28T13:55:43.000Z","msg":"「踏、踏。」係女主人嘅腳步聲，<br />\n<br />\n我即刻用一招「雙龍出海」，一爪將隻死老鼠撥入老鼠洞，一爪撥翻個狗兜。<br />\n<br />\n佢入到黎，見到滿地狗糧，換過兜狗糧畀我，<br />\n我當然唔敢食，坐埋一邊扮抑鬱、扮厭食。<br />\n<br />\n我估，佢要同肥佬交代，應該唔會拎把刀，將我斬成狗肉醬掛？<br />\n<br />\n好不容易等到肥佬放工，<br />\n<br />\n女主人投訴：「隻衰狗，今日唔食飯。」<br />\n<br />\n「旺財，有咩事唔開心啊？」<br />\n肥佬摸下我個頭：「我帶你出去行下。」<br />\n<br />\n放狗時間，終於可以遠離女主人，我好雀躍咁衝出去，<br />\n<br />\n我要同女友莎莎商量下，應該點算好，咁搞法，唔毒死都餓死。<br />\n　　<br />\n<br />\n我見到莎莎個菲傭啦，咦，唔見莎莎嘅？<br />\n<br />\n肥佬走上去問：「咦，隻狗仔呢？今日唔放出黎嘅？」<br />\n<br />\n菲傭情緒好低落：「莎莎今日急病，死咗，Mum都救唔番。」<br />\n<br />\n急病？一定係因為狗語翻譯器嘅新聞，<br />\n莎莎都知啲祕密，俾佢主人滅口。<br />\n<br />\n肥佬嘆氣：「太可憐啦，旺財好鍾意同莎莎玩。」<br />\n<br />\n你個蠢材，乜野「好鍾意玩」，莎莎係我女朋友！<br />\n<br />\n平時呢個時間，好多人放狗，<br />\n但今晚，好多朋友仔都唔見咗......<br />\n<br />\n待續..."},{"pid":"31fc0df530d7117704ba82386c929aaaf0af4b28","tid":137166,"uid":17313,"like":0,"dislike":0,"score":0,"citedBy":0,"replyTime":"2017-02-28T14:01:08.000Z","msg":"新故留名<img src=\"/assets/faces/normal/hoho.gif\" class=\"hkgmoji\" /> <img src=\"/assets/faces/normal/hoho.gif\" class=\"hkgmoji\" />"},{"pid":"1c2273fe5b162038099330702953dde524efe203","tid":137166,"uid":12861,"like":0,"dislike":0,"score":0,"citedBy":0,"replyTime":"2017-02-28T16:25:30.000Z","msg":"繼續"},{"pid":"edf7367a4ed8855b5a53146faf08767c7e27807b","tid":137166,"uid":61105,"like":0,"dislike":0,"score":0,"citedBy":0,"replyTime":"2017-02-28T16:39:25.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"1dfad63672312f003a4ef1b8d313c5cca3975e41","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-01T04:32:17.000Z","msg":"<blockquote>有趣 留名<img src=\"/assets/faces/normal/angel.gif\" class=\"hkgmoji\" /></blockquote><br />\n多謝支持<img src=\"/assets/faces/normal/smile.gif\" class=\"hkgmoji\" /><img src=\"/assets/faces/normal/smile.gif\" class=\"hkgmoji\" />"},{"pid":"d48f80f4a353aad97745803bc1ae860b4656a0ca","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-01T15:34:56.000Z","msg":"平時呢個時間，好多人放狗，但今晚，好多朋友仔都唔見咗。<br />\n<br />\n我明，呢頭係富豪住宅區，富豪係特別多祕密。<br />\n<br />\n我垂頭喪氣咁番屋企，繼續無食野，餓咗兩日，<br />\n<br />\n肥佬好擔心，送咗我去寵物醫院，醫生話要住院觀察，<br />\n<br />\n呼，我終於放心食餐飽飯，<br />\n但我知道，出院後，就係我嘅死期。<br />\n<br />\n夜晚瞓唔著，見佢地無鎖實個籠，我就出去行下。<br />\n<br />\n見到兩個獸醫竊竊私語，我諗住偷偷繞過佢地，點知撞到張檯。<br />\n<br />\n兩個人望向我，獸醫甲鬆一口氣：「哦，係隻狗啫。」<br />\n<br />\n「蠢材，狗語翻譯器就黎面世，到時隻狗會告發我地架！」獸醫乙衝過黎捉我。<br />\n<br />\n又黎？我根本無聽到你地講乜！<br />\n<br />\n我搏命跑，我知道醫院有得人道毀滅，唔可以俾佢地捉到。<br />\n　　<br />\n<br />\n好不容易逃出醫院，天大地大，我應該去邊？<br />\n<br />\n我識路番屋企，但番去都係死路一條，<br />\n唔通，從此我要做流浪狗？<br />\n<br />\n街邊大屏幕播緊新聞：「近日大量寵物狗死亡，懷疑有狗隻傳染病......」<br />\n<br />\n我無估錯，枉死嘅唔止莎莎一個，人類居然覺得係傳染病，<br />\n<br />\n或者，到狗語翻譯器面世果日，就係我地滅族之時。<br />\n<br />\n待續..."},{"pid":"bab28ad4ce1afd19a8f136d3a3f42e8b84954a99","tid":137166,"uid":2699,"like":0,"dislike":0,"score":0,"citedBy":0,"replyTime":"2017-03-01T15:37:07.000Z","msg":"正wo"},{"pid":"ed64b298f4d6d55bf31e720ff5393dcb56e13a91","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-02T12:44:18.000Z","msg":"<blockquote>正wo</blockquote><br />\n多謝支持<img src=\"/assets/faces/normal/smile.gif\" class=\"hkgmoji\" />可惜未有得翻譯"},{"pid":"de4037091a8d2acb97ddff7423facc2a0e27f658","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-02T15:03:32.000Z","msg":"點解人類要整翻譯器黎害我地？無人反對咩？<br />\n<br />\n我好快諗通，點會有人出聲，出聲即係心虛有祕密；<br />\n<br />\n相反，狗主會大力支持，顯示自己坦蕩蕩得黎，又有愛心。<br />\n<br />\n不知不覺間，我遇到一堆同伴，<br />\n<br />\n見到佢地乾淨嘅皮毛，我就知道，佢地唔係流浪狗，<br />\n<br />\n係同我一樣逃命嘅寵物狗，同是天涯淪落狗。<br />\n<br />\n一班狗懷住心事，向前行，但無人知道目的地喺邊，<br />\n<br />\n人類真係會放過我地？<br />\n　　<br />\n<br />\n突然間，我諗到一個救世嘅方法：毀滅語言。<br />\n<br />\n人類翻譯我地嘅語言，但如果，我地根本無語言呢？<br />\n<br />\n唔再發出有邏輯嘅訊號，唔再溝通，只會亂吠。<br />\n<br />\n當狗語唔再存在，翻譯器就無法通過測試。<br />\n<br />\n「我同意。」第一個回應嘅，居然係我偶像，<br />\n佢擅長作詩，作品《再別狗糧》膾炙狗口，比得上人類嘅「床前明月光」。<br />\n<br />\n「我願意用生命去捍衛語言，但依加，係成個狗族嘅存亡。」<br />\n偶像好堅決：「傳遞完訊息，我地就唔再講狗語，下一代唔識，亦唔會有人翻譯。」<br />\n<br />\n所有狗都好合作，翻譯器面世前，要將呢個訊息，話畀全世界嘅狗知。<br />\n<br />\n狗隻文明，從此毀滅。<br />\n　　<br />\n待續..."},{"pid":"653a56b48af805bf60de5b25af1838e55a8806fc","tid":137166,"uid":61105,"like":0,"dislike":0,"score":0,"citedBy":0,"replyTime":"2017-03-02T15:25:31.000Z","msg":"推<img src=\"/assets/faces/normal/kill.gif\" class=\"hkgmoji\" />"},{"pid":"4d212cfd750dd2ca8967227bc4e8b629fc54b064","tid":137166,"uid":87507,"like":0,"dislike":0,"score":0,"citedBy":0,"replyTime":"2017-03-02T23:29:38.000Z","msg":"輕輕一推，題材好新穎，好想追落去<img src=\"/assets/faces/normal/tongue.gif\" class=\"hkgmoji\" />"},{"pid":"1ab555f0025dee76434610da9a42d9525dd2b773","tid":137166,"uid":33040,"like":0,"dislike":0,"score":0,"citedBy":0,"replyTime":"2017-03-02T23:31:29.000Z","msg":"Live<img src=\"/assets/faces/normal/tongue.gif\" class=\"hkgmoji\" />"},{"pid":"038c712c5461a9f41904b86e19d6ef7b63904710","tid":137166,"uid":342,"like":0,"dislike":0,"score":0,"citedBy":0,"replyTime":"2017-03-02T23:36:18.000Z","msg":"好正<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" />"},{"pid":"ccf6b28ac9ad573b83cb1de91b989a63c980ee0d","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-03T05:20:08.000Z","msg":"<blockquote>輕輕一推，題材好新穎，好想追落去<img src=\"/assets/faces/normal/tongue.gif\" class=\"hkgmoji\" /></blockquote><br />\n多謝支持，今晚就完了<img src=\"/assets/faces/normal/smile.gif\" class=\"hkgmoji\" />"},{"pid":"2f877af8d93494d4dd07e07a176da8a2e2f3c61e","tid":137166,"uid":21283,"like":0,"dislike":0,"score":0,"citedBy":0,"replyTime":"2017-03-03T05:26:02.000Z","msg":"IT狗留名<img src=\"/assets/faces/normal/tongue.gif\" class=\"hkgmoji\" />"},{"pid":"1df687ba9dc2f7a4cd1cd677139c1a6e08af3d02","tid":137166,"uid":11257,"like":0,"dislike":0,"score":0,"citedBy":0,"replyTime":"2017-03-03T09:22:14.000Z","msg":"好睇 留名"},{"pid":"b8de365745a41f0654b8bf4771a99f69e936be58","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-03T16:30:55.000Z","msg":"狗隻文明，從此毀滅。<br />\n　　<br />\n為咗生存，每隻狗都好合作。<br />\n<br />\n「狗語翻譯器測試失敗。專家指出，狗語並不存在，<br />\n狗隻智慧低下，不足以發展語言，只存在生存本能。」<br />\n<br />\n所有狗，都鬆一口氣，<br />\n<br />\n我終於可以番屋企，肥佬好開心，<br />\n女主人望我嘅眼神，亦唔再有質疑。<br />\n　　<br />\n<br />\n幾個月後，肥佬搵咗隻母狗畀我配種。<br />\n<br />\n無任何溝通，我毫不猶豫咁撲上去，<br />\n我唔知佢同唔同意、唔知佢平時有咩嗜好，甚至唔知佢叫咩名。<br />\n<br />\n因為我同佢，都失去咗語言嘅權利，<br />\n<br />\n可能佢會幫我生個仔，但佢唔會係我女朋友。<br />\n<br />\n有溝通嘅，叫愛情；<br />\n無溝通嘅，叫配種。<br />\n<br />\n－完－<br />\n　　<br />\n<br />\nFB上仲有其他短篇，希望大家鍾意<img src=\"/assets/faces/normal/smile.gif\" class=\"hkgmoji\" /><br />\n我老闆有超能力唔識用：<a href=\"https://goo.gl/yyx5mn\" data-sr-url=\"https://r.lihkg.com/link?u=https%3A%2F%2Fgoo.gl%2Fyyx5mn&d=YoMLTdJ4KFDt7wuWjEYT14M9LuuOiGKVuJxWWRW4JEQ%3D&h=e4094d79\" target=\"_blank\">https://goo.gl/yyx5mn</a><br />\n作為一盞神燈，我遇到個港女：<a href=\"https://goo.gl/j0wlD6\" data-sr-url=\"https://r.lihkg.com/link?u=https%3A%2F%2Fgoo.gl%2Fj0wlD6&d=YoMLTdJ4KFDt7wuWjEYT14M9LuuOiGKVuJxWWRW4JEQ%3D&h=ebd5695b\" target=\"_blank\">https://goo.gl/j0wlD6</a>"},{"pid":"400c5d1cb876a2d0d35022986414469390f97478","tid":137166,"uid":51000,"like":0,"dislike":0,"score":0,"citedBy":0,"replyTime":"2017-03-04T16:46:51.000Z","msg":"<blockquote>IT狗留名<img src=\"/assets/faces/normal/tongue.gif\" class=\"hkgmoji\" /></blockquote><br />\n<img src=\"/assets/faces/normal/angel.gif\" class=\"hkgmoji\" /><img src=\"/assets/faces/normal/angel.gif\" class=\"hkgmoji\" /><img src=\"/assets/faces/normal/angel.gif\" class=\"hkgmoji\" />"}]}