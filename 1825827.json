{"tid":1825827,"cid":16,"subCid":0,"title":"當香港人可以用一人一票投票係午餐食乜野時...","createTime":"2020-01-15T15:27:38.000Z","updateTime":"2020-01-16T05:42:03.000Z","uid":345884,"like":2,"dislike":0,"uniUserReply":3,"replies":[{"pid":"91efa2b5619ba0cda3a2041cbe3b81480f514ed9","tid":1825827,"uid":345884,"like":0,"dislike":0,"score":0,"citedBy":0,"replyTime":"2020-01-15T15:27:38.000Z","msg":"是咁的，我係一條蛋散，就向某部門做ＩＴ狗，你都知，某部門好鐘意請外判ＩＴ狗，我地部門都好多。咁物以類聚，啲阿Sir 係唔會同我地外判狗公一齊食既，如果有後生又睇得下的狗女佢地會邀請一齊既，所以我地呢啲狗公會一齊出動搵食。<br />\n<br />\n入得來做狗的有兩類，一類係出面做做下想休息下，讀下書，會入來hea一兩年；而另一類係想考公墓園服務巿民的。所以啲我地個狗群流動性都好大，每年AP2放榜就走幾個，又有幾個新入來咁。<br />\n<br />\n如是者，隨著部門擴展，狗隻數目就越來越多，每一日，我地都好煩惱去邊食好。因為人多總有意見，有人鐘意食A，有人唔鐘意食B咁。試過有次企向單位樓下傾左超過五分鐘都無結論。丫，漏左樣野無講，其實我地係有個TG group講邊度食飯，但隨著一代新人換舊人，而家既面孔己經唔同晒，而個近期社會發生連串一場場抗爭運動，新人舊人都向度日日講黃色笑話，就無晒人再講去邊度食飯，真係「正經野又唔見咁上心」喎。<br />\n<br />\n作為IT狗，好自然諗到用科技手段而且平衡各方利益啦。拿，你又唔好似為我地係個「反送中」運動開始左先要搞「普選」是日午餐喎，其實老早有另一條口多多唔做野既蛋散話要用TG寫個robot投票，不過講完無左件事咁解。<br />\n<br />\n其實本地社運都係咁，開頭個個話要勇武，無人肯衝，到有人衝，又有內鬼拉位又督灰，咁無計架，如是者，十年過去。講返我地餐飯，又如是者，過左好幾個月，終於等到天降大任的英雄加入我地呢個狗公群。<br />\n<br />\n佢寫program真係幾勁，但最重要係有heart，點知佢真係寫左個好簡單既polling出來向個TG。嘩，你實覺得救世主終於出現啦，普選應該可以解決晒啲「爭咬問題」啦。well，真係唔講由至可，一講我都差啲笑到打唔完篇文，向此情此境既香港，真係好應境。<br />\n<br />\n首先，條友唔知求其定有心，個polling得幾間茶記食巿揀，即係係一個有篩選既投票黎，仲要比晒堆唔知乜野鋪。即係普選特首，比CY, 777同何妖你投，正呀喂，啲人打生打死既普選，呢度幾下就實現啦。之但係，一切從呢度先開始。。。<br />\n<br />\n未完，待續～"},{"pid":"384fe3da25b2486fcb9aae8c57c209a760ea0ceb","tid":1825827,"uid":307619,"like":0,"dislike":0,"score":0,"citedBy":0,"replyTime":"2020-01-15T15:29:04.000Z","msg":"<img src=\"https://na.cx/i/LoF3XaL.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FLoF3XaL.png&h=9bd36e85&s={SIZE}\" /><br />\n<a href=\"https://youtu.be/mWD2RbKXX8I\" data-sr-url=\"https://r.lihkg.com/link?u=https%3A%2F%2Fyoutu.be%2FmWD2RbKXX8I&d=8FzWv2H1QRiLw4sTAqHlBtxiqP1mjC8IHxs%2BzMkXvdI%3D&h=24556b98\" data-auto-link target=\"_blank\">https://youtu.be/mWD2RbKXX8I</a><br />\ncls<img src=\"/assets/faces/normal/dead.gif\" class=\"hkgmoji\" /><br />\n<br />\n蘋果日報A1頭條：影相都拉 青年警署被虐<br />\n<a href=\"https://lih.kg/1824821\" data-auto-link target=\"_blank\">https://lih.kg/1824821</a><br />\n- 分享自 LIHKG 討論區<br />\n<img src=\"https://na.cx/i/wKeoSjm.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FwKeoSjm.jpg&h=230579a8&s={SIZE}\" /><br />\n<span style=\"color: red;\">至今仍未保釋<br />\n香港人今日唔出聲<br />\n呢種情況就會成為日常</span>"},{"pid":"7a268c9297f353e99ce8d9a96a998ad206900f3c","tid":1825827,"uid":345884,"like":0,"dislike":0,"score":0,"citedBy":0,"replyTime":"2020-01-16T01:13:04.000Z","msg":"剛過去星期日，台灣大選結束左，台灣人終於趕走左大部分人唔鐘意既Korea 魚。​小英高票當選，唔係因為佢做得好，只係有更多人唔想Korea 嬴。「唔係想泛民贏，只係要建制輸」，​我地呢邊都有呢個口號好多年，而咁多年來，唔係泛民做得好，而係向不公平既選舉制度下，我地都只能咁樣去保住最「關鍵一席」。<br />\n​<br />\n​喂，食飯啫，做乜無啦啦拉扯到幾個地方既立法會同總統大選咁遠？你有所不知，我地個TG食飯 Group 本身都只係講下去邊度食，點知六月開始就變得好政治化，後來有埋黃店藍店，向食飯谷講政治更變得「理直氣壯」。<br />\n​<br />\n講咁多野，​我只不過想講，即使係一個唔係太完美既投票制度下，但只係想踢走啲大家都唔想去既地方食飯，攞個基本共識，唔駛十幾條友企向樓下on99傾唔出決定，係咪都發揮唔到作用呢？<br />\n​<br />\n​或者咁，我向度具體地講多少少食肆情況。咁呢，七八月之後，我地已經放棄左平時去得最多，後街果邊好食又大碟既深藍茶記。然後呢，過兩條街商場都有幾間ok 既，但就係貴囉，而且啲越南野呀、日本拉麵都食唔飽，我地都間中去，但經濟咁差，唔明佢地點解下半年可以加價，所以又少去左。<br />\n​<br />\n​至於呀x 哥升AP1離開我哋前個個星期都去一次果間，價錢貴少少但係睇左x 哥比較鐘意去，咁x 哥由聽講向度做Tcon 三四年先考到AP2留返向呢度做幾年就調去其他部門，小弟比agent 扼入來就係佢啱啱考到AP2頂佢個位。通常做AP2會有自己圈子，同啲AP1或者其他AP2 一齊食，升職都靠佢哋嘛。不過x 哥升左AP2後一個星期仲有成兩三日過來同我哋班狗公一齊食，佢話啱傾啲喎，佢都算有義氣年資又高，所以佢話去邊，大家都會跟，其實咁仲好，唔駛自己諗。<br />\n​<br />\n​跟住要講一間向樓上好有爭議性既，呢間堅平，仲有湯有汽水，連飯都任添，不過質素呢，其實又唔係好差，大約係「乾炒牛河」會有湯咁情況，不過你唔叫牛河就可以了，佢有星洲米都食得架，而果啲餸飯係可以加飯。果個價錢你仲想食乜?自從好得果間茶記入左黑名單，呢間就成為左新寵兒啦。但唔知點解，有位來左大半年既狗公對呢間好反感，次次話去都屌嘴，但佢為左過來吹水講政治，都會跟隊。<br />\n​<br />\n​另外有堆小黃店唔係有曱甴出現過湯裡面，就係服務差到爆，基於「不割席」原則，呢度就唔講太多啦。<br />\n​<br />\n​咁既然有左個polling ，只要大家跟住遊戲規則，至少都可以趕走唔想去果間丫。「袋住先」應該比「原地踏步」好卦？<br />\n​<br />\n​待續"},{"pid":"f8de7dd936618bc186584a3fbb282cb578ce1b1a","tid":1825827,"uid":278855,"like":0,"dislike":0,"score":0,"citedBy":1,"replyTime":"2020-01-16T05:38:51.000Z","msg":"食飯講到去政治，勁"},{"pid":"fde7e0c8167e635d1645011ab1ea13cb308626d6","tid":1825827,"uid":278855,"like":0,"dislike":0,"score":0,"quote":{"pid":"f8de7dd936618bc186584a3fbb282cb578ce1b1a","tid":1825827,"uid":278855,"like":0,"dislike":0,"score":0,"citedBy":1,"replyTime":"2020-01-16T05:38:51.000Z","msg":"食飯講到去政治，勁"},"citedBy":0,"replyTime":"2020-01-16T05:42:03.000Z","msg":"食政治飯"}]}