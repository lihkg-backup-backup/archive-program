{"tid":1415485,"cid":5,"subCid":0,"title":"運動？暴動？各執一詞。","createTime":"2019-08-05T13:47:29.000Z","updateTime":"2019-08-05T13:54:46.000Z","uid":293654,"like":0,"dislike":1,"uniUserReply":2,"replies":[{"pid":"b71b2d28a9fc109ebc299da7154426091250c6df","tid":1415485,"uid":293654,"like":0,"dislike":0,"score":0,"citedBy":0,"replyTime":"2019-08-05T13:47:29.000Z","msg":"我知我係P牌，亦係我第一個post，但如果你唔介意花小小時間睇下內文既，我希望大家可以理性討論。<br />\n<br />\n細佬我係一個和理非，你可以話我呢個post會分化，但係我希望同大家講我自己既一番說話。呢場運動由開始到依家，經歷左唔少事，但目前風氣已經變左。<br />\n<br />\n依家風氣都係：<br />\n唔支持 = 港豬 = 抵屌<br />\n<br />\n我開始唔明白成個運動風氣既動機同訴求，覺得依家只係單純發洩被狗不公平對待既事。當年雨傘運動大家都唔洗驚，支持既支持，反對既反對，大家亦唔需要帶曬口罩裝備去抗爭。<br />\n<br />\n呢場運動一開始個頭開得好好，去到200萬人遊行同G20係我覺得自為香港人最自豪既一刻。但自從將行動升級之後，身邊既人開始由支持呢件事，去到依家覺得過份擾民，太多衝突。<br />\n<br />\n成日睇到好多巴打話要「革命」，要「光復」呢個香港，但係要明白革命係需要大量既民意。有左民意先會有籌碼同政府去作呢個談判。最近除左開始掉磚，更加開始左玩火，真係會令人接受唔到。大家都話啲狗濫暴，咁唔通我地就要以暴制暴？<br />\n<br />\n今日不合作運動，根本係蓋過左成個罷工既訴求，浪費左如此大量既文宣。罷工集會既訴求，本應係透過罷工集會既人數彰顯民意，警告政府目前管治帶來既嚴重性。但今日不合作運動，先唔好講同市民衝突，令到人地返唔到工，同罷工係兩回事。依家所有既焦點都會放係不合作運動，公司冇人，經濟跌係因為不合作活動，而唔係因為自主性既罷工，完全地蓋過左罷工活動既精髓。<br />\n<br />\n最錯愕既，係前線人員對待其他人既態度。要明白大家唔反對你用自己方式表達訴求，唔代表你係完全正確。有市民影響，理論，麻煩唔好即刻衝上去屌人，對件事完全冇幫助。我明白前線付出好大，亦好辛苦，但係鬧人分化撚之前，要明白自己既行為，處事手法，態度，係覺得分唔分化既重要因素。仲有好多和理非係支持你地既，希望你地明白每個人都有自己諗法，唔係唔支持你既一個行動就等於割蓆。<br />\n<br />\n希望大家可以互相尊重，各自訴求，共舟共濟。"},{"pid":"0d2f6da58344d5158e2e4e2603999725284d7229","tid":1415485,"uid":78300,"like":0,"dislike":0,"score":0,"citedBy":0,"replyTime":"2019-08-05T13:54:46.000Z","msg":"請善用不推文回覆"}]}