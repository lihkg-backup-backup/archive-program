{"tid":236879,"cid":15,"subCid":0,"title":"買唔買樓？ 潮文分析到2047年都唔買","createTime":"2017-05-10T04:36:47.000Z","updateTime":"2017-05-10T04:36:47.000Z","uid":73092,"like":0,"dislike":0,"uniUserReply":0,"replies":[{"pid":"498de9a2167043747cda08dc03cea596d6fedfcb","tid":236879,"uid":73092,"like":0,"dislike":0,"score":0,"citedBy":0,"replyTime":"2017-05-10T04:36:47.000Z","msg":"樓，到底買唔買好？<br />\n<br />\n近日喺討論區流出嘅一篇奇文，可能對各位有啲啟示。首先，潮文列出五點買樓的要決。<br />\n<br />\n1. 樓價低殘時，份工朝不保夕，梗係留多個錢身邊，唔買。<br />\n2. 谷底回昇時，淨係回想谷底價，又唔買。<br />\n3. 到個價回調，認為個價仲有得跌，又唔買。<br />\n4. 個市牛皮，就認為市勢不明朗，無方向，又唔買。<br />\n5. 確認升勢，就認為政府會做野 或 水尾，又唔買。<br />\n<br />\n然後，由2003年至2047年，點解唔買樓，一一都有根有據。<br />\n<br />\n2003年，當年係沙士，都唔知會唔會死，唔買住。<br />\n<br />\n2004年，有自由行，但好驚沙士再嚟，都係唔買住。<br />\n<br />\n2005年，美國加息，供樓負擔大咗，好快跌番沙士價，唔買住。<br />\n<br />\n2006，2007年，150萬樓仔又細又舊，冇乜升值潛力，都係抄吓股票，大手入中資股，唔買住。<br />\n<br />\n2008年，美國金融海嘯，雖然減息，但股票做晒蟹貨，銀行又唔借錢，唔買住。<br />\n<br />\n2009，2010年美國又QE1又QE2，政府打撃樓市炒家推行SSD。樓價升到97價，根據經驗樓市好快爆煲。<br />\n<br />\n2011年，樓市再升都唔追，政府一定打撃樓市，陳德霖，曾俊華話美國好快加番息，唔買住。<br />\n<br />\n2012年，支持梁振英做特首，承諾1%土地住100萬人，樓市一定跌三成，唔買住。<br />\n<br />\n2013年，政府再加辣打擊樓市，曾俊華話香港可自行加息，收緊咗按揭，樓價就快大跌，唔買住。<br />\n<br />\n2014，15年，美國月月減債退市，加息期就到，等埋香港政府加辣，潛在新供應又有7萬3千個，跌5成不是夢，唔買住<br />\n<br />\n2016年，終於加息四分一厘，供樓負擔太重，都係等佢跌7成8成，唔買住。<br />\n<br />\n2019年，年紀開始大，就到4張嘢，行借吾到還款期三十年咁長，唔買住。<br />\n<br />\n2021年，兩公婆齊齊唔做嘢，排緊公屋等3年上樓，希望可以派到啟德新公屋，都係唔買住。<br />\n<br />\n&hellip;&hellip;<br />\n<br />\n2047年，人都就死，下世先諗買樓，都係唔買住啦。<br />\n<a href=\"http://nextplus.nextmedia.com/news/%E8%B2%A1%E7%B6%93/20160220/356988\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2F%25E8%25B2%25A1%25E7%25B6%2593%2F20160220%2F356988&d=urW02bDNsyUCiNuSwPhOyB4KspRE1ZdqvS7v6cf6aI4%3D&h=06faa8c7\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2F%25E8%25B2%25A1%25E7%25B6%2593%2F20160220%2F356988&h=889f6316\" target=\"_blank\">http://nextplus.nextmedia.com/news/%E8%B2%A1%E7%B6%93/20160220/356988</a>"}]}