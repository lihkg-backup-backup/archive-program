{"tid":505757,"cid":12,"subCid":0,"title":"【突發】我喺東京迴轉壽司店俾怪叔叔搭訕","createTime":"2017-12-21T13:07:33.000Z","updateTime":"2017-12-21T14:02:47.000Z","uid":131962,"like":2,"dislike":2,"uniUserReply":1,"replies":[{"pid":"b661b62dfaf78e5ae2862c0656aed5dea4a72886","tid":505757,"uid":131962,"like":0,"dislike":0,"score":0,"citedBy":0,"replyTime":"2017-12-21T13:07:33.000Z","msg":"「總之感覺唔岩，我地不如算啦。你係一個好好既女仔，會有好男仔對你架，對唔住啊&hellip;」<br />\n<br />\n我諗大家都有試過呢種好似死囚突然係清晨俾人捉起身執行死刑，死撚左都唔知咩事嘅感覺。一段感情話完就完，打後嘅理由其實根本唔需要再仔細分析同深究，因為大部份都只不過係掩飾佢罪疚感嘅藉口。<br />\n<br />\n我望住眼前嘅迴轉帶，拎咗碟左口魚裙邊壽司之後又再發呆。我知點都要食少少，但真係冇胃口丫嘛。到底因乜解究大熱天時三十幾度我要由二子玉川逼個架時不時都會延遲嘅田園都市線出嚟渋谷仲要走到嚟センター街食迴轉壽司呢？三個鐘前我走咗入去原宿既MINX叫個髮型師幫我染電是但做一樣，想要個新形象，點知佢話呢幾個月我整太多嘢，髮質受損叫我唔好再搞咁多嘢。玩到冇嘢好玩，於是我就走咗去買一pair粉紅色晶石嘅耳環然後去咗穿人生第一個耳窿。做咁多改變其實只不過係呃自己，覺得一切都會隨住自己嘅形象改變會變得唔同，晒氣啦！<br />\n<br />\n「清清！你要頂住啊！仲有一個月就返嚟，同你掃街睇戲去boat trip你想點都得！」<br />\n<br />\n一堆whatsapp notification，我知我潛水令到人好擔心，不過我真係好想一個人靜下啊。我知我知，你揀Exchange去到尾聲先黎飛我都算係做好心。起碼我哋都叫真係開心過丫？浅草台場横浜箱根鎌倉所有浪漫景點我哋都去過晒，呢兩個幾月總算幸福過開心過丫？之但係如果你話對我冇feel，咁到底你抱住咩心情同我去呢啲地方呢？諗到呢點又忍唔住喊，仲要食食下差啲哽親係咁咳添，飲啖煎茶都停唔到咳，同時間又係咁流眼淚，其實真係柒到仆街。但你話邊個女仔冇試過失戀之後喊到成隻嘢咁呀？<br />\n<br />\n「拎去啦。」<br />\n<br />\n就係我耷低頭係手袋入面搵緊紙巾嘅時候，有隻手遞左張紙巾俾我。我抬起頭一望，個樣幾四四正正，個對內雙眼皮唔講野仲以為佢係韓國人。但仔細睇下有幾分似周國賢，雖然佢坐喺度，但感覺佢都係達到典型高登仔身高嘅一群。我諗目測有三十歲多啲？雖然身型好似有操開幾大隻，但點解要著住件緊身粉紅色T恤呢？真係諗唔透。<br />\n<br />\n「唔該，係呢，點解你會知道我係香港人嘅？」<br />\n<br />\n佢冇出聲，淨係指一指我部手提。嘩你都幾光明正大偷睇人手提架喎。<br />\n<br />\n「失戀？」<br />\n<br />\n好想答佢一句關你咩事姐，大佬邊有人咁樣樣架！跳過晒所有自我介紹開場白，乜都冇就咁問人哋啲咁私人嘅嘢！<br />\n<br />\n「係呀俾仔飛，不過好彩唔係拍左好耐姐！」<br />\n<br />\n但係有啲時候，正正因為佢係陌生人所以你會放心咁同佢講。反而呢啲時候未必會敢搵自己朋友。<br />\n<br />\n「我啱啱經過0101，大減價做到7月14號。反正今年人哋話係世界末日，不如索性借大耳窿瘋狂購物然後就走數？」<br />\n<br />\n下？呢條友知唔知自己講乜嘢啊？雖然今年2012年個個都話會世界末日，但用咁嘅理由話借大耳窿買嘢，我真係第一次聽。我諗我個樣除咗雙眼浮腫，個鼻又紅同成面眼淚，個樣唔多唔少有幾分被嚇呆。大佬，你話你真係周國腎就話姐。依刻嘅我除咗覺得有個怪叔叔想拐走我之外，完全感覺唔到其他嘢。<br />\n<br />\n「又咁講，如果陣間你唔鍾意幾時走都得，點睇？」<br />\n<br />\n又得姐。喺東京exchange最後呢個月，我決定要好好咁過。"},{"pid":"abff32baf9fc17a95701b797300c77c1e11e314a","tid":505757,"uid":131962,"like":0,"dislike":2,"score":-2,"citedBy":0,"replyTime":"2017-12-21T14:02:47.000Z","msg":"<img src=\"https://img.eservice-hk.net/upload/2017/12/21/220205_c62f8e05b16b2a87fbb9a59aa080b8c1.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F21%2F220205_c62f8e05b16b2a87fbb9a59aa080b8c1.jpg&h=b982596b&s={SIZE}\" /><br />\n<br />\n怪叔叔<img src=\"/assets/faces/normal/smile.gif\" class=\"hkgmoji\" /> <br />\n<br />\n<img src=\"https://img.eservice-hk.net/upload/2017/12/21/220225_b2923ec70ae32e317d9a2387a4219dd8.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F21%2F220225_b2923ec70ae32e317d9a2387a4219dd8.jpg&h=d6111d4f&s={SIZE}\" /><br />\n<br />\nセンター街嘅壽司店<img src=\"/assets/faces/normal/love.gif\" class=\"hkgmoji\" />"}]}