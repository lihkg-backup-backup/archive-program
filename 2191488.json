{"tid":2191488,"cid":12,"subCid":0,"title":"［極短］是咁的，我徐晃裝修之後，變左恐怖分子。","createTime":"2020-09-06T13:09:51.000Z","updateTime":"2020-09-06T13:20:44.000Z","uid":340729,"like":10,"dislike":1,"uniUserReply":1,"replies":[{"pid":"9f03e65a7fb08e5f6366e48ff366732d4c179e14","tid":2191488,"uid":340729,"like":0,"dislike":0,"score":0,"citedBy":0,"replyTime":"2020-09-06T13:09:51.000Z","msg":"是咁的，話說小弟今日屋企徐晃裝修。<br />\n我就唔識裝修野，就請左個師傅黎幫手。<br />\n佢拎住個鑽頭，係咁鑽啊鑽，鑽啊鑽，鑽到成地都係石屎碎，仲好大塵。師傅戴住防毒面具唔怕的野吹入咀。<br />\n師傅鑽鑽下問我拎杯水飲，我見佢成頭汗就俾左杯可樂佢。<br />\n咁岩，我又聽到師傅同佢屋企人講電話，原來啊，師傅血管唔好，要野飲送藥。宜家的人養家真係慘，真係辛苦工。<br />\n整左半日，我見大致完成，就俾錢師傅，順便叫佢扔埋泥頭，就完事。<br />\n佢可能好心急，二三下手勢就搞好，話咩要接個仔放學。<br />\n最後我仲俾多五舊佢，當係慰勞。<br />\n點知...<br />\n<br />\n到左第二日，小弟開無線一睇，<br />\n「警方在北海街後巷發現三袋磚頭及碎石」<br />\n我心諗咁撚似我尋日個袋泥頭既。<br />\n<br />\n「並在當時發現一名可疑男子，在背囊中發現一個鐵鎚，鑽頭，以及天拿水和玻璃樽，相信用作製作汽油彈，一個防毒面具，電子通訊用品，少量現金，身份證明文件，和管有第一類毒藥。」<br />\n屌，呢個師傅好熟面口。<br />\n<br />\n李貴燁國安大隊長話：我地相信，岩岩成功拉左一個極端核心暴子份子。我地相信，該人物係集團負責輸送攻擊性物品，以及其他犯罪用途物品人士。好大機會，同三合會集團和毒品工場有關。我地正在利用閉路電影去追查物品來源。<br />\n...我無野講，應該唔會咁好彩掛，反正又唔關我事，我既訴求係返工。<br />\n<br />\n正當我想坐低，打下飛機...有人拍門。<br />\n究竟邊個仆街係咁既時候黎啊？我就開門俾佢。<br />\n「我地係警務處維護國家安全部門。」然後佢show左張八達通俾我睇。<br />\n我問：「咩事。」自稱為警察的人員：「你可能同一單國安案件有關，我地需要入屋調查。」<br />\n呢舖死火，我日日返工放工，最多有時叫下鴨，洗唔洗咁大反應。<br />\n<br />\n兩分鐘之後，我就俾人拉左。<br />\n兩個鐘之後，我就俾人告國安法，佢地show一堆證物俾我睇，我真係Ｏ埋咀。<br />\n「五十克未用青頭英坭」<br />\n一定係個裝修佬無同我扔乾淨。<br />\n「一桶金妹牌天拿水」<br />\n屌你，裝修佬。<br />\n「卡式石油氣 - 250g (二罐裝＋一罐已用)」<br />\n「Ａasski樽裝 - 640ml」<br />\n我話：「阿sir，我前日徐晃裝修，咁咪打住邊爐先囉，仲有支酒姐，我都未開。」<br />\n<br />\n最後佢話「仲有半舊石屎，同我地早前破獲既黑暴軍火庫入面屎石屎相似，有同樣既化學分子結構，相信本身係同一舊。」<br />\n「死曱甴，搞亂香港，唔係以為我地捉唔到肥佬黎就揾唔到你地嗎？」<br />\n之後我俾人打左一身，再逼我認罪，我就上左法庭。<br />\n<br />\n當然我法庭上同法官大人解釋，「我係俾人老屈架」之類啦，起初個官都仲信我。<br />\n法官：「休庭。一星期之後再審。」<br />\n我呢一種重犯就無得保釋，住埋的單人監獄，但都唔緊要我男人大丈夫，幾日姐唔撚洗怕。<br />\n<br />\n一個星期之後，法官大人「開庭。」<br />\n好彩，香港仲有優良既法律制度，仲有好好既三權分立，最緊要係司法獨立，想老屈我呢種良好市民，佢仲早左十世。<br />\n判刑一刻，突然有電話響，當然唔係我啦，亦唔係旁聽人員...<br />\n竟然係法庭個電話響。<br />\n法官即時聽左啦，然後就判左...<br />\n「被告陳大文國家法恐怖活動罪成立，即時入獄十年有期徒刑。」<br />\n「屌你法官，頭先仲好地地，判咩十年啊，屌你。」<br />\n<br />\n最後我都係俾人送左入去。<br />\n俾警車送到門口，見到門口幾隻大字，「赤柱监狱chi zhu jianyu 」，真係好撚後悔。<br />\n<span class=\"red\">好撚後悔，點解我當日唔親手扔左幾包泥頭佢。</span>"},{"pid":"c728e32e4a87a8d02e0258b46c3570f016b7a044","tid":2191488,"uid":340729,"like":3,"dislike":0,"score":3,"citedBy":0,"replyTime":"2020-09-06T13:20:44.000Z","msg":"隨機出文。<br />\n多謝支持。<br />\n呼籲大家唔好隨街扔泥頭。<br />\n本人愛國愛黨，支持香港警察，支持香港政府。"}]}