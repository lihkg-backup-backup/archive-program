{"tid":1229076,"cid":1,"subCid":0,"title":"既然瞓唔着，就整理下呢段時間嘅感受","createTime":"2019-06-15T20:52:19.000Z","updateTime":"2019-06-15T20:52:19.000Z","uid":258047,"like":2,"dislike":0,"uniUserReply":1,"replies":[{"pid":"7f756df476a427d4d2564a0803070099456248a7","tid":1229076,"uid":258047,"like":0,"dislike":0,"score":0,"citedBy":0,"replyTime":"2019-06-15T20:52:19.000Z","msg":"原諒我有啲亂，諗到乜就打乜，有啲1999<img src=\"/assets/faces/normal/angel.gif\" class=\"hkgmoji\" /><br />\n<br />\n睇住大家由0去發夢夢到而家呢一步，真係好唔容易。可能當初都諗得太樂觀，真係好似排戲咁易就好喇... 好多相/片段都用英雄嘅感覺去做宣傳，但係正因為電影裏面嘅英雄形象，再對比返現實，反而加重左我地本身嘅無力感......<br />\n<br />\n夢見好多人都因為今次事件有好多唔同嘅取態同埋情緒。覺得大家已經好好，103萬人當中其實有好多綿羊仔係第一次肯出黎公開表達自己意見，已經好有勇氣。至少本人係第一次因為呢類型嘅事件，發夢夢見自己係出面參與緊。<br />\n<br />\n12號夢見好多人受傷，啲人開始想退縮，見到嘅聽到嘅聞到嘅甚至接觸到嘅所有野，都話緊比我地聽的確係會危險會受傷，但係大家都好堅持。到夜晚仲即刻收到回應，大家就發夢打算將行動升級搞條鐵。個垃圾會又一時一樣想消磨大家意志。仲要夢見隊友犧牲自己，我諗呢個應該係大家最頹嘅時間。<br />\n<br />\n啲人話世事嘅野難分真與假，但係往往就係呢啲夢境顯示到人類極端嘅醜陋同埋善良：邊啲係仆心仆命做實事，體力透支都要周圍衝；邊啲借自己個職位去行駛啲仆街權利；邊啲人真係會用心 出錢出力出時間去救人甚至救呢個社會；邊啲鏡頭懶係正義實質狗屁不通，完全唔知自己做緊乜......好多好多事都令我地睇清楚而家個社會係點，香港係點。<br />\n<br />\n大家加油，發夢就算到最後結果點都好，我相信大家唱緊歌嘅呢個神係公義，佢一定會親自清算呢班人所做嘅一切，所以唔洗灰心，天有眼，全世界都睇到，在座每一位都見證住呢一切嘅發生。好期待睇到呢班人嘅去向，哈。<br />\n<br />\n我領悟到原來讀書真係好重要！係呢啲發夢嘅時刻，有能力去做嘅都要靠讀書去獲取相關技能。發夢要識英文先可以寄信，識IT可以保住連登，識化學可以教dse題目，識急救先可以教人/救人，識政治可以做議員去「拯救」更多嘅人.......唔係話想幫邊啲人戴光環，但係一切都係要由讀書開始先可以有呢個能力，係呢啲發夢嘅時刻去幫助更多人，所有派別一齊出力先可以拯救香港於水深火熱之中。大前提真係要讀書，係讀好啲書，就算掟爛本書100次，都要有101次執返起佢繼續溫嘅勇氣。<br />\n<br />\n明白大家發夢發到好疲乏困倦，可以嘅都唔會想理呢啲19政治遊戲，但係偏偏又比我地發夢遇到。正因為我地發夢企出黎見證呢一切，所以對自己嘅目標應該更加堅定。以前嘅人唔會知，之後嘅人唔想理，只有我地係呢個時代嘅見證人。你睇下，發夢原先照常恢復2讀，而家要暫緩(我要撤回呀暫你老母)。所以，乖，堅持到底，一定有野睇。<br />\n<br />\n捱過左先可以面對更大更難嘅挑戰！大家要撐住，繼續行繼續撐住香港，加油，振作！<br />\n<br />\n(夢境裏面送大家打氣泡泡一個<img src=\"/assets/faces/dog/zzz.gif\" class=\"hkgmoji\" />"}]}