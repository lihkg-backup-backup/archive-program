{"tid":974569,"cid":5,"subCid":0,"title":"隔牆有耳：要黃遠輝「罰企」參觀灣仔繞道又遲 採訪安排差　娥特明認衰暗卸鑊 - 李八方","createTime":"2019-01-09T03:54:24.000Z","updateTime":"2019-01-09T03:54:24.000Z","uid":25558,"like":1,"dislike":0,"uniUserReply":1,"replies":[{"pid":"49379d2f6040ab60c4aaa8d5cd65939d7c2d91fb","tid":974569,"uid":25558,"like":0,"dislike":0,"score":0,"citedBy":0,"replyTime":"2019-01-09T03:54:24.000Z","msg":"<a href=\"https://hk.news.appledaily.com/local/daily/article/20190109/20586890\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20190109%2F20586890&d=WIb3OhKSmvf3RGtiUmTrWOargVTjPUnXFlgjsLUvQ6w%3D&h=3c741cf9\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20190109%2F20586890&h=f0317fe7\" target=\"_blank\">https://hk.news.appledaily.com/local/daily/article/20190109/20586890</a><br />\n<br />\n2019年01月09日 <br />\n<br />\n隔牆有耳：要黃遠輝「罰企」參觀灣仔繞道又遲<br />\n採訪安排差　娥特明認衰暗卸鑊 - 李八方<br />\n<br />\n<img src=\"https://static.appledaily.hk/images/apple-photos/apple/20190109/large/a1302a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20190109%2Flarge%2Fa1302a.gif&h=b174f7cd&s={SIZE}\" /><br />\n <br />\n娥特喺2019年第一次出席行政會議前見記者，一開波乜都唔講住，無啦啦主動講起話要改善吓傳媒採訪安排，仲指明係因應前排土地供應專責小組主席黃遠輝公佈小組報告，同埋中環灣仔繞道啟用前嘅參觀而來，唔少人奇怪為乜林鄭會拎呢兩單嘢講？有政界中人就猜測，背後另有原因，唔係淨係覺得影響傳媒關係咁簡單。<br />\n<br />\n娥特噚日一見記者，佢就主動講起，話佢留意到最近有兩單有關傳媒採訪嘅事件令到大家有啲關注，一個係早排土地供應專責小組主席黃遠輝公佈報告嘅安排；另一單就係即將開通嘅中環灣仔繞道畀傳媒採訪嘅安排，娥特話佢都覺得以上咁嘅安排都有改善空間，所以要求咗各政策局將來要講重要嘢嗰陣主動啲同埋積極啲。<br />\n<br />\n<br />\n事件降級唔上身<br />\n<br />\n其實政府俾傳媒投訴採訪安排差唔係第一次，為乜娥特要拎呢兩單出嚟講？有政界中人猜測，之前外界已經批評娥特將土地供應專責小組未用完已即棄，主席黃遠輝仲要「罰企」一個鐘公佈報告，自然令人聯想到政府將黃遠輝當「周永新第二」，唔聽話就還以顏色。<br />\n<br />\n至於中環灣仔繞道嘅傳媒採訪安排方面，有傳媒曾經質疑政府唔方便傳媒採訪，係因為怕隧道入面啲甩漏位會畀傳媒睇到，呢兩種分析雖然幾陰謀論，但都會影響娥特管治威信。<br />\n<br />\n政界中人話，𠵱家娥特主動將兩件事講成係採訪安排唔係幾好，有改善空間，成件事就降級為一般政府做嘢欠妥當，自然更加唔關娥特事，亦唔係有乜陰謀存在，所以該政界中人認為娥特真正目的唔係認對記者採訪安排欠妥，而係做政治拆彈。<br />\n<br />\n李八方  <br />\n<br />\n <br />\n<br />\n上一則<br />\n上一則<br />\n江湖滾熱辣 (尊子)<br />\n<br />\n下一則<br />\n下一則<br />\n隔牆有耳：支聯會六四短片比賽　搵陳健民講「最後一課」 (李八方)"}]}