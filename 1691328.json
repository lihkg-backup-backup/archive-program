{"tid":1691328,"cid":1,"subCid":0,"title":"香港人要時間覺醒，要等子彈飛多陣","createTime":"2019-11-03T15:22:15.000Z","updateTime":"2019-11-04T11:10:22.000Z","uid":92893,"like":11,"dislike":0,"uniUserReply":8,"replies":[{"pid":"427d101e83b835ec1b5cf31932403b4ae63f6e5e","tid":1691328,"uid":92893,"like":0,"dislike":0,"score":0,"citedBy":0,"replyTime":"2019-11-03T15:22:15.000Z","msg":"普羅百姓係愚昧既，遲鈍既。佢地思想落後又唔開化。<br />\n但咁樣係咪就應該放棄呢班蠢人呢？<br />\n並唔係，<strong><span style=\"color: red;\">英雄之所以係英雄，係因為佢地可以帶領著愚民開創時代，而唔係企係思想高點鄙視眾生</span></strong>。<br />\n傳說上古愚民無藏身之處，常凍死餓死，有人築巢保護百姓，百姓就尊佢為王，是為有巢氏。<br />\n傳說上古時人無取暖之地，又無可口之食，更有猛獸之擾，有人用火烹食，以火驅獸，眾人就尊佢為王，是為燧人氏。<br />\n香港既百姓之所以愚蠢，麻木，並唔係因為天生如此，而係統治者一代又一代既壓迫所致。錯不在佢地，而係錯在一代又一代既肉食者。<br />\n當一個個自以為是無人可及既勇士高談闊論，大談人性醜惡市儈自私嘴臉時，佢地無諗過其實自己都差唔多模樣。<br />\n佢地惡心到他人，仲無帶黎希望。<br />\n呢個時候，抱著正面態度，默默做著力能所及既事，一步步走向理想社會既人，先係一個黑暗社會既希望。<br />\n百姓需要時間覺醒，由民主既槍聲到封建既屍體倒下，呢段時間需要等待，需要讓子彈飛。<br />\n誠然，一個普通人救唔到香港，甚至救位手足都難。<br />\n但就係有呢一群數不盡，殺不清，前仆後繼既堅定理想主義既香港人，先可以撳停修例，撤回條例，係呢個六月飄煙既夏天喚醒大眾對政治既參與。<br />\n星星之火，可以燎原，願意守護百姓，百姓自然願意跟隨其後，而佢地先係革命既脊梁。<br />\n<br />\n最近經常映入眼簾既「港豬/香港人幾時醒/幾時肯行動升級/殺警/左膠係敵人」既討論無論係五毛定前線定冷氣軍師開，目的係分化定呼籲定鼓吹都好，我都希望你地明白每個人既覺悟係唔同步。唔係你流咗90%既血，你就高人一等話流10%血既人唔夠投入，呢班無流咁多血既人，可能一直係背後默默咁捐緊血比你。你有你拋頭顱，佢有佢披荊棘，我唔認為付出係可以量化。經常話香港人道德潔癖，咁到底係乜野令你覺得一群奉公守法咗二十三十甚至四十餘年既人，會因為百多日既風波就拋棄道德，捨棄文明，用誰惡誰正確既方法去抗爭？你唔理解點解香港人對政權仲有期望，可能係因為大多數人始終盼望由上而下既改革，並不是由下而上既革命。當你覺得呢班人無可救藥，你指責佢地畫地為牢，請記住佢地係比病態社會工廠馴化出黎既零件。等同警察開槍射人，你竟然指責支槍冷血而唔係指責開槍既人喪心病狂一樣荒謬。自古圍城多敗於內部瓦解而非外部強攻，希望以後每當大家心灰意冷之際，覺得抗爭裹步不前之時，你想發洩想責難，請將矛頭指向極權。"},{"pid":"6fa4cc11f049565de3eb1c1a6eb41db6a5c6c1e5","tid":1691328,"uid":297569,"like":0,"dislike":0,"score":0,"citedBy":0,"replyTime":"2019-11-03T15:23:25.000Z","msg":"［警世］唔好咁易受風向影響<br />\n<a href=\"https://lih.kg/1691168\" data-auto-link target=\"_blank\">https://lih.kg/1691168</a><br />\n- 分享自 LIHKG 討論區"},{"pid":"2e97714a890c41f30e540f9a0e3b7f33db539c4e","tid":1691328,"uid":246843,"like":0,"dislike":0,"score":0,"citedBy":0,"replyTime":"2019-11-03T16:15:30.000Z","msg":"推"},{"pid":"c00886586bdf5ab14f689c1c1817cb988f911053","tid":1691328,"uid":122709,"like":0,"dislike":4,"score":-4,"citedBy":1,"replyTime":"2019-11-03T17:33:58.000Z","msg":"所以我都暫時休息<br />\n去等班人思想上跟上我<br />\n希望我復出之日香港尚未淪陷"},{"pid":"a5ded59726e938cc1fcfb8b3d95252543365a8f9","tid":1691328,"uid":92893,"like":1,"dislike":0,"score":1,"quote":{"pid":"c00886586bdf5ab14f689c1c1817cb988f911053","tid":1691328,"uid":122709,"like":0,"dislike":4,"score":-4,"citedBy":1,"replyTime":"2019-11-03T17:33:58.000Z","msg":"所以我都暫時休息<br />\n去等班人思想上跟上我<br />\n希望我復出之日香港尚未淪陷"},"citedBy":0,"replyTime":"2019-11-04T01:24:40.000Z","msg":"我諗你誤會咗，我指無需要怪思想唔同步既人，大家一樣可以求同存異用唔同方法去達至同一目標。而恰恰最唔需要就係你呢種諷刺既說話<img src=\"/assets/faces/normal/smile.gif\" class=\"hkgmoji\" />"},{"pid":"dd868e1dd141bb3280dc7772c8b9178fffe24ce7","tid":1691328,"uid":268059,"like":0,"dislike":0,"score":0,"citedBy":1,"replyTime":"2019-11-04T01:27:43.000Z","msg":"支持樓主<br />\n最近好多分化同放負<br />\n希望大家可以再次團結<br />\n一致對外"},{"pid":"12079fe3c8fbcc59a7d7bcdf67c136934e3f69de","tid":1691328,"uid":56084,"like":0,"dislike":0,"score":0,"quote":{"pid":"dd868e1dd141bb3280dc7772c8b9178fffe24ce7","tid":1691328,"uid":268059,"like":0,"dislike":0,"score":0,"citedBy":1,"replyTime":"2019-11-04T01:27:43.000Z","msg":"支持樓主<br />\n最近好多分化同放負<br />\n希望大家可以再次團結<br />\n一致對外"},"citedBy":1,"replyTime":"2019-11-04T01:34:39.000Z","msg":"我想講你所講既分化撚同放負好多都指出左問題所在，就係每次出黎只係不停跑步 玩兵捉賊，比幾隻狗嚇走幾百人，香港人心態上根本未ready 去搞革命，去抗衡，99%人都係流於口號層面。<br />\n<br />\n如果批評=分化同放負，咁同共產黨冇分別，自欺欺人，覺得形勢大好。樓主呢d正面聲音係需要，但批評既聲音同樣需要，否則永遠唔會檢討，以為自己做夠做好。"},{"pid":"9bca5ec46f32d75e111c3585562ccdf7e512f966","tid":1691328,"uid":41355,"like":0,"dislike":0,"score":0,"citedBy":0,"replyTime":"2019-11-04T02:06:14.000Z","msg":"推"},{"pid":"59b650a541806da8a3a50f38a57a46c7dd8e0977","tid":1691328,"uid":78666,"like":0,"dislike":0,"score":0,"citedBy":0,"replyTime":"2019-11-04T02:08:39.000Z","msg":"今日好文"},{"pid":"cd7877988bbeeafec73984e2db8673529330acd1","tid":1691328,"uid":92893,"like":0,"dislike":0,"score":0,"quote":{"pid":"12079fe3c8fbcc59a7d7bcdf67c136934e3f69de","tid":1691328,"uid":56084,"like":0,"dislike":0,"score":0,"quote":{"pid":"dd868e1dd141bb3280dc7772c8b9178fffe24ce7","tid":1691328,"uid":268059,"like":0,"dislike":0,"score":0,"citedBy":1,"replyTime":"2019-11-04T01:27:43.000Z","msg":"支持樓主<br />\n最近好多分化同放負<br />\n希望大家可以再次團結<br />\n一致對外"},"citedBy":1,"replyTime":"2019-11-04T01:34:39.000Z","msg":"我想講你所講既分化撚同放負好多都指出左問題所在，就係每次出黎只係不停跑步 玩兵捉賊，比幾隻狗嚇走幾百人，香港人心態上根本未ready 去搞革命，去抗衡，99%人都係流於口號層面。<br />\n<br />\n如果批評=分化同放負，咁同共產黨冇分別，自欺欺人，覺得形勢大好。樓主呢d正面聲音係需要，但批評既聲音同樣需要，否則永遠唔會檢討，以為自己做夠做好。"},"citedBy":0,"replyTime":"2019-11-04T11:10:22.000Z","msg":"無人係完美，所以批評係需要存在。但批評之所以係批評，皆因佢有留下建設性評語，而指責只係單方面傾洩負面情緒。批評同指責差之毫釐，帶黎既感受就謬以千里。好多刺耳既說話，其實換個表達方式會令人更易接受。<br />\n例子：<br />\n香港人幾時醒〉大家都攰，不過大家可以做得更多更好<br />\n玩撚完未呀〉開始有啲心散，大家要認真啲<br />\n睇下XX區，我正式宣佈XX區係垃圾〉隔離手足好勁，我地都唔可以輸<br />\n<br />\n我唔係要玩語言偽術講用腳推開人呢啲咁痴線，只係好多時表達係唔需要加埋你既情緒。"}]}