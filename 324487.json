{"tid":324487,"cid":12,"subCid":0,"title":"生命終結前, 尋找愛過的人","createTime":"2017-07-16T12:48:52.000Z","updateTime":"2017-07-22T04:46:47.000Z","uid":87215,"like":8,"dislike":1,"uniUserReply":0,"replies":[{"pid":"c06344417d25be144234de4d38ccfedf68bfdcd8","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T12:48:52.000Z","msg":"我既故事並唔係由我出生果年開始，而係生命完結前既一年開始。我同香港好多既年青人一樣，無目標、無夢想、無動力，就好似條鹹魚一樣，求其打份工又買唔起樓，剩係岩岩好可以養活自己，唔想有希望因為唔想失望。但係直到半年前我去人生第一次既身體檢查之後，就俾我中左大獎，係第三期腦癌，醫生話做化療有三成機會可以康復，但係我冇聽醫生既建議，我選擇左另一條路，好好咁活埋醫生估計既存活期，一年時間。<br />\n<br />\n「你個頭又痛丫？你唔好拍個頭啦，洗唔洗我去買粒止痛藥俾你食丫？」天晴憂心忡忡咁問。<br />\n「唔洗喇，呢兩三個月食左咁多次藥，冇事都變有事啦，反正聽日都身體檢查咯。」我一邊用右手拍頭一邊苦惱咁講。<br />\n「你唔好再拍喇，咁我地仲去唔去食飯丫?」天晴一邊捉住我隻右手一邊問。<br />\n「食，緊係食啦，食日本野好冇？你估會唔會係我食得魚生太多，啲寄生蟲走左入我個頭入邊食緊我個腦?」我無厘頭咁問。<br />\n「係丫係丫，會既話就食埋你啲脂肪，睇下你，個肚腩大到。」天晴大力咁掐我個肚腩係咁上下震動。<br />\n「咩丫，你唔覺我瘦左好多架咩，係有小小肚腩渣，我今日磅重又瘦左幾磅喎。」我一手撥開佢把玩我肚腩隻手。<br />\n「又好似係喎，你啲褲呢幾個月真係愈買愈窄，可能寄生蟲真係食緊你啲脂肪。」<br />\n天晴若有所思咁講。<br />\n<br />\n天晴係我一個拍左十年拖既初戀女朋友，佢係一個好好同好可愛既女仔，雖然份人係蠢蠢地，不過都不失為一個稱職既女朋友。但係當一段愛情去到十年我已經搞唔清楚呢份係愛情定感情，但我肯定既係當初戀愛果份熱情已經冷卻，依家已經係一種習慣。如果你問我係咪唔愛佢，我會答你唔係，但如果你問我仲係咪愛佢，我會答你唔知。"},{"pid":"0d8aa8463410cdde3f452b552d663a5c1d87ccf1","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T12:52:03.000Z","msg":"「醫生丫，我份報告幾時拎得丫？」我好奇問。<br />\n「你岩岩照完，大約兩個禮拜時間，等姑娘電話。」醫生木獨咁講。<br />\n<br />\n但係不消兩日既時間，我收到一個電話。<br />\n<br />\n<br />\n「係咪李樂丫？」一把粗魯既女人聲由話筒傳黎。<br />\n「係丫，邊位？」我誤以為推銷電話就粗聲粗氣咁問。<br />\n「我係醫院既姑娘，王醫生叫你盡快返黎睇報告。」姑娘仍然都係粗聲粗氣咁講。<br />\n「盡快？又話兩個禮拜？咁我今日請半日病假黎囉。」我疑惑咁講。<br />\n「你話事啦，條命係你既，又唔關我事。」姑娘講完之後，冇等我回應就收左線。<br />\n<br />\n\t於是我同老闆請左半日病假去醫院，我冇同任何人講我去睇報告既事，因為係岩岩果通電話收線之後，我突然醒起，如果醫生提早叫你返去睇報告，咁絕對唔會係一件好事。<br />\n<br />\n「醫生，點丫？我咩事丫。」我焦急咁問。<br />\n「你腦入邊有個陰影，初步估計係腫瘤，所以咁急叫你返黎係做詳細既檢查。」我唔清楚啲醫生係咪已經司空見慣，佢對住我講呢番說話都係同當初一樣，呆若木雞。<br />\n<br />\n\t但係我既思緒俾佢岩岩果番說話搞到好混亂，我不停係咁諗咁我係咪會就快死丫？如果我就快死咁我最想做既係咩呢？<br />\n<br />\n\t呢件事我冇同人提起過，只係打返去同老細講要請多兩日病假。當然啦，電話裡頭聽到一輪嘴既粗口。而我就求其搵個藉口同天晴同阿爸阿媽講，老細要我返大陸工幹，而事實我係係醫院做詳細檢查。"},{"pid":"647c117f498e415d362bb68842e5597af6f6700a","tid":324487,"uid":67655,"like":0,"dislike":0,"score":0,"citedBy":0,"replyTime":"2017-07-16T12:53:32.000Z","msg":"真人真事？ 推"},{"pid":"9d74ab022e62bcd519ee08b8ad943c7c756c779d","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T12:55:02.000Z","msg":"係醫院果兩日，我諗左好多野，我不停係心入邊自問自答。<br />\n「到底我呢一生有咩夢想呢？」<br />\n「好似冇喎，我一生人最鍾意就係音樂同打機，但係可惜兩樣都半桶水都冇，咁算唔算夢想丫？」<br />\n「咁最唔捨得既人呢？」<br />\n「我諗應該係我父母同埋天晴卦。」<br />\n「咁仲有咩想做架？」<br />\n「我都唔知丫，我想開心，好開心。」<br />\n「咁有咩會令你開心，好開心？」<br />\n「買野？買野頭果兩三日係會好開心既，但係好快就冇感覺。」<br />\n「咁你人生有咩遺憾丫？」<br />\n「遺憾？冇堅持自己鍾意既野卦。」<br />\n「喂，你既人生真係好求其喎，咁你到底想點架？」<br />\n「。。。。。。」<br />\n<br />\n淩亂既思緒一直延續到醫生確診我患有第三期腦癌，存活期只有一年多啲。當我聽完醫生既建議，我就徐徐步出醫生房，頭也不回離開醫院。我個腦空白一片，望住一片晴空，漫無目的咁行。當我行到海旁，望住一對情侶係到打情罵俏，我突然係到諗，如果一生入邊，除左我父母同埋天晴之外，我既遺憾就係以前暗戀過暖昧過既女仔但係最後無一齊過。"},{"pid":"ecc8ce8214cdc05fb75b309c4cfcf41774de99d7","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T13:42:41.000Z","msg":"雖然呢一刻有左自己餘生既方向，但係屋企人同天晴果邊又可以點交代？有咩藉口同原因令到佢地冇左個仔同男朋友先唔會傷心？現眼最急既我一定要同天晴講左先，因為我浪費左佢十年既青春。原本，係我漫無目的既人生入邊，我諗我會同天晴結婚走埋下半世，雖然連最愛是誰我都唔知，但係我覺得可以同一個鍾意既人相處十年既時間，一定可以相處埋下半世。不過，唔傷害佢又令到佢可以離開我既藉口我真係搲爆頭都諗唔到。我一路係街到行一路係到諗，究竟有咩藉口呢，到我經過一間電器鋪，入邊竟然播緊古天樂同鄭秀文做緊既百年好合，古天樂講出一句「你地第一日跟我呀？依家撇女丫，最緊要狠。」，呢一幕可謂當頭棒喝，狠，最緊要狠，我記得天晴講過，最憎人就係呃佢同埋不忠。於是我拎起電話whatsapp天晴約佢今晚係老地方食飯。<br />\n<br />\n「你岩岩係大陸返黎都唔係屋企休息下仲約我出黎食飯。」天晴關心道。<br />\n「你記唔記得到呢到呀？」我故意唔回應佢既關心。<br />\n「梗係記得啦，做咩丫你今日？做野好辛苦丫？咁古怪既你。」天晴添上幾分憂心咁問。<br />\n<br />\n其實天晴關心我果陣個樣真係好可愛，撐大左既雙眼水汪汪咁。但係今日無論如何都要狠。<br />\n<br />\n「我覺得有啲野係邊到開始就係邊到終結，咁樣令到件事會好一啲。」我板起臉講。<br />\n<br />\n呢個時刻，天晴好似意會到有啲野即將發生，當佢想開口問我野果陣，我打斷左佢既說話立即又講。<br />\n<br />\n「不如我地分手啦，其實呢兩日我返大陸唔係公幹，我上去係同個網上識既女仔爆房咋。」<br />\n<br />\n一句說話就好似一把刀咁，直劈落天晴既心坎裡。好似電影情節咁，成個環境就好似凝結左幾秒一樣。之後天晴徐徐起身，拎起枱面杯水潑落我塊面到，但係令我驚訝既就係天晴竟然冇再多一秒既糾纏，連一句說話都冇講就奪門而出。<br />\n<br />\n「點解唔鬧我丫？點解唔打我丫？最少俾你鬧俾你打我可能會好過一啲。」我心入邊只係重覆住呢幾句說話。原來當同一個相處十年既人分開既一刻，果種錐心之痛係我從來冇諗過會咁痛。痛或者係呢一世我唔會再見到你既笑，聞到你既味，攬到你既身體，但係我知道呢一下痛係會令你好過一啲。我唔想你知道個真相，唔想做你既負累，我唔知呢啲係咪為自己辯解既藉口，但係呢一刻我真係咁諗。"},{"pid":"651094266345c647ac7efb8c15c57e4773e99698","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T14:20:47.000Z","msg":"同天晴分手後既幾日，我個腦一直都諗住佢，唔知佢係咪喊緊？ 我不停同自己講唔好諗咁多喇，可能佢已經識左第二個好男仔，千奇唔可以心軟丫，千奇唔可以丫。<br />\n<br />\n而呢幾日我就搵左間劏房住，同阿爸阿媽講公司派左我返大陸長駐一段時間。我諗唔到有更好既藉口可以呃住佢地先，我只係唔想係屋企俾佢地搵到啲咩蛛絲馬跡知道我有病既事，更加唔想佢地睇到我既身體一日比一日差。反正人係黎呢個世界既時候係自己一個人黎，走既時候係自己一個人走，呢一刻我剩係想完成埋我自己既心願。<br />\n<br />\n我坐左係劏房既床上，重新諗一次我二十幾年黎，由我懂事起究竟對幾多個女仔心動過，第一個樣浮起我腦海既係洪思欣。<br />\n<br />\n思欣係我小學五年班坐係我隔離既女同學，我記得果陣同佢好好傾，亦都經常傾到俾老師罰我地企，每次俾老師捉到果陣，思欣都會對住我傻笑一下，伸一伸脷，就係呢個動作令到我暗戀佢，但係可惜，同佢坐既日子只係得一個月，因為老師話我成日同佢傾計，而調左我去後邊坐，我到今時今日仲記得呢個老師既花名，就係佢拆散一段良緣，我記住佢一世。"},{"pid":"9cfc46f232f592b6c39ece4f265aab139dbd5abd","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T14:49:25.000Z","msg":"但係同思欣自從小學畢業就冇聯絡，搵返佢的而且確係有啲難度。我望住地下箱雜物，呢箱雜物係回憶黎，因為以前既紀念冊，相簿都係晒到，我拎返起小學果本既相簿，逐頁逐頁揭，回憶立即湧上心頭，到我翻到某一頁，見到一個長頭髮、眼大大、甜美笑容既女仔，我一眼就認得出佢係洪思欣，到左咁多年我都冇忘記佢個樣，除左果張咸豐年既相，我仲搵到當時畢業佢寫俾我既信。<br />\n<br />\n「樂樂，仲記唔記得我地五年班一齊坐果陣時丫？果陣我真係好開心成日同你傾計，就算俾老師捉到罰企都好開心，因為有你陪我。但係最衰肥佬陳，將我地分開左坐，自從分開左坐我同你傾計都少左。直到依家畢業，我地以後冇得成日見面喇，但係其實我一直有個秘密想同你講，我鍾意你丫，你呢？」<br />\n<br />\n再睇返呢一封信，仍然有一份甜係我心入邊纏繞住，但係亦諗返起當時既心酸。因為當時我睇完呢封信後，我即刻係紀念冊搵佢電話打俾佢，但係果陣唔知思欣係咪有太多男同學打俾佢既關係，我一打過去就聽到佢老母好惡講 「你係思欣邊個丫？打黎做乜。」<br />\n「auntie,你好丫，我係思欣同學仔丫，阿樂丫。」<br />\n「我理得你咩鳩同學仔朋友仔，個衰女入唔到band1都係你班人累，以後唔好再撚打黎丫，仆街仔。」<br />\n就係呢番說話，嚇到我當年得十零歲既𡃁仔J都縮埋，自此之後就冇搵過思欣，而隨住中學既生涯，逐漸都將思欣遺忘左。"},{"pid":"7fcfd84311ec550e3d3899cac1d0630a01a9c7e3","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T14:54:25.000Z","msg":"真係咁差咩 一個觀眾都冇<img src=\"/assets/faces/normal/frown.gif\" class=\"hkgmoji\" />"},{"pid":"0c0fbc4db15e9c3620535f5c1e0ecfff241b40d5","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T15:35:52.000Z","msg":"<img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" />"},{"pid":"1c3c2e80724b85724ca41be6ddb7951cd71c3fa6","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T15:51:21.000Z","msg":"<img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" /> <img src=\"/assets/faces/normal/kill.gif\" class=\"hkgmoji\" />"},{"pid":"6adf7765b7330938900ed0b16720481be673f895","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T16:29:51.000Z","msg":"於是，我抱住唯一既希望，就係將紀念冊既既電話打一次，希望思欣屋企電話冇改到，雖然知道機會都相當渺茫，但係點都試一試。<br />\n<br />\n電話接通左，話筒另一邊傳出打通左既聲音，響左幾下之後終於有人接聽。<br />\n<br />\n「喂。」<br />\n「喂，唔該我想搵洪思欣。」我顫顫驚驚咁講。<br />\n「我係丫，邊位丫？」<br />\n「你就係思欣丫？」我把聲開心到有少少顫抖咁問。<br />\n「係丫，你係？」思欣把聲顯得有少少疑惑。<br />\n「我係李樂丫，你記唔記得我丫，小五果陣坐係你隔離，成日同你傾計，跟住俾老師罰我地企果個丫。」我興奮咁講。<br />\n「sor sorry丫，我冇咩印象丫。」思欣尷尷尬尬咁講。<br />\n聽到佢咁既回應，我簡直就係晴天霹靂。<br />\n<br />\n「哦，咁當我打錯，sorry，打搞晒。」我把聲變得頹廢。<br />\n<br />\n「喂，玩你咋，邊個都可以唔記得，我點會唔記得樂樂丫，成日連累我罰企果個丫麻。」思欣把聲好似覺得整蠱到我而顯得少少興奮。<br />\n<br />\n「係丫。」我俾佢突如其來既整蠱搞到我腦海空白一片，完全唔知講乜。<br />\n<br />\n「我地都有十幾年冇見喇可？不如約出黎飲野？」唔知我既反應係咪俾思欣覺得好似好生外咁，思欣突然變得尷尬咁問。<br />\n<br />\n「好丫，約出黎聚下舊丫。」見到思欣咁大方邀約，我梗係狗衝咁應承啦。"},{"pid":"8d3068c4e19b60c16767ea81a0eb228633a86699","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-16T16:54:37.000Z","msg":"係果通電話之後，我約左思欣係旺角一間cafe到見，係見佢之前，我當然要執一執個殼啦。用左兩個鐘時間襯衫、gel頭、修鼻毛、剃鬚等等，我比原定時間早半個鐘去到cafe。一入到cafe，突然以前既片段又係腦中播放，呢間cafe其實係我同天晴頭幾個月拍拖果陣，經常流連既地方，後尾因為天晴同我講原來佢一直唔鍾意咖啡味，所以我地之後就冇再黎過。唔知係自然反應定係想懷緬過去，我竟然揀返以前同天晴成日坐果張枱。我腦入邊唔知諗起天晴幾耐喇，突然聽到一把女人聲。<br />\n<br />\n「hi, 你係李樂？」<br />\n「係丫。」我遲疑左幾秒先抬起頭望同回答。<br />\n「我係思欣丫。」思欣一邊坐低一邊講。<br />\n「我知丫，你同小五果陣個樣都係差唔多丫。」我正經咁回答。<br />\n思欣仲係眼大大長頭髮，笑容都係好甜，但係就冇左當初果份清純，換黎既係好長既睫毛、一頭金髮、同埋一臉韓國時尚既妝容。<br />\n「但係你同小五果陣個樣好大出入喎。」思欣笑笑咁講。<br />\n「係咩？靚仔左？」我語帶輕佻咁問？<br />\n「唔...瘦左，輪廓突出左同埋man左。」思欣認真咁回答。<br />\n當寒暄左一輪，大家交換左近況留低左contact，就因為佢有下場而走左，而我得知思欣佢依家係做緊sales,讀到中七入唔到大學就出黎做野，而最近同前度分左手一年，大約拍過幾次拖咁上下啦，而我亦特登上佢ig睇下佢啲相，正正常常好似其他港女咁囉，影下野食，自拍咁，但係見返佢又好似冇左當初果種心動。"},{"pid":"6734363f7afdb11c4bd11b648001c4dd0fb771c4","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T02:32:56.000Z","msg":"人生在世，有好多野因為要顧存面子，顧慮將來而唔敢去做。但當知道自己即將走到生命完結既時候，仲有咩係唔敢去做？曾經你鍾意過既人，相遇在錯既時間點；曾經你傾慕過既人，因為自卑而卻步。但係呢一切我已經唔介意，因為我仲有咩可以輸？<br />\n<br />\n上面既說話我時刻銘記在心，為既係想再感受返以前果種既青澀、青春。回想起，以前讀書果陣，對理想世界既追求、對美好人生既渴望，仲有果份天真既幻想，都逐漸被呢個世界既不公、荒謬、框架既限制所粉碎，我原本以為會渾渾噩噩咁打份牛工過埋下半世，但係原來當知道自己幾時gameover既時候，的而且確會想搵返一啲野，係一啲感覺。<br />\n<br />\n當我果晚見完思欣之後，雖然心頭裡邊冇即刻泛起半點既漣漪，但係當我好似以前學生時代咁泛起左無限既幻想之後，竟然開始憧憬住同思欣有返一段難忘既回憶。"},{"pid":"3a289c858ab0483687aff1ec5e7c0fb76aef4a89","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T09:26:42.000Z","msg":"於是，我拎起電話打算同佢whatapps，但係溝女經驗不足既我究竟第一句同佢講咩先可以引起佢既興趣繼續同我傾落去呢。當我苦苦思良既時候，電話傳出叮一聲，原來係思欣主動搵我。<br />\n<br />\n「喂，果晚見完你之後諗返起以前好多野丫。」<br />\n<br />\n我承認思欣由我三日前聯絡返佢果陣開始，佢做出好多既舉動都令我措手不及。<br />\n<br />\n「係？諗返啲咩丫？」我拎住電話快速打左幾隻字就傳送俾佢。<br />\n<br />\n「以前小學啲傻野囉，你記唔記得以前小息果陣，你每次都會買雪糕食，但係你每次只係夠錢買一杯，但係你都會請我食。」思欣字裡行間總係鍾意夾雜住好多既表情符號。<br />\n<br />\n「梗係記得啦，每次我都睇住你食，我又冇份食。但最離譜係我請你食足一個月雪糕果陣，你同我講原來你鍾意食雪條多過雪糕架。大佬丫，你早啲講啦，一杯雪糕錢買到兩支雪條架麻。」<br />\n<br />\n「哈哈，對唔住囉。」思欣又係句尾加左個伸脷既表情符號。<br />\n<br />\n「喂，但係你都有老點過我架喎，果陣我地上肥佬陳堂又俾佢捉到傾計，佢問我岩岩講到既陳近南係邊部小說既人物，我望住你求救，你同我講話係古惑仔，我照直答，點知俾啲同學兩年丫，」思欣加左好多嬲樣既表情符號。"},{"pid":"ee772024e043e67e067e985696b92bd0f582140d","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T09:41:10.000Z","msg":"[quote]於是，我拎起電話打算同佢whatapps，但係溝女經驗不足既我究竟第一句同佢講咩先可以引起佢既興趣繼續同我傾落去呢。當我苦苦思良既時候，電話傳出叮一聲，原來係思欣主動搵我。<br />\n<br />\n「喂，果晚見完你之後諗返起以前好多野丫。」<br />\n<br />\n我承認思欣由我三日前聯絡返佢果陣開始，佢做出好多既舉動都令我措手不及。<br />\n<br />\n「係？諗返啲咩丫？」我拎住電話快速打左幾隻字就傳送俾佢。<br />\n<br />\n「以前小學啲傻野囉，你記唔記得以前小息果陣，你每次都會買雪糕食，但係你每次只係夠錢買一杯，但係你都會請我食。」思欣字裡行間總係鍾意夾雜住好多既表情符號。<br />\n<br />\n「梗係記得啦，每次我都睇住你食，我又冇份食。但最離譜係我請你食足一個月雪糕果陣，你同我講原來你鍾意食雪條多過雪糕架。大佬丫，你早啲講啦，一杯雪糕錢買到兩支雪條架麻。」<br />\n<br />\n「哈哈，對唔住囉。」思欣又係句尾加左個伸脷既表情符號。<br />\n<br />\n「喂，但係你都有老點過我架喎，果陣我地上肥佬陳堂又俾佢捉到傾計，佢問我岩岩講到既陳近南係邊部小說既人物，我望住你求救，你同我講話係古惑仔，我照直答，點知俾啲同學<span style=\"color: red;\">笑左</span>兩年丫，」思欣加左好多嬲樣既表情符號。"},{"pid":"2273da0a56edb0422bf25545f7a100d739d4ea7e","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T09:53:03.000Z","msg":"「哈哈哈，講真，你呢單都未算離譜，我記得又係肥佬陳問你問題，問倫敦係邊個國家既首都丫？你又係咁望住我，我細細聲同你講係北京丫，點知你又照答，成班同學都笑到pk丫。」我都忍唔住加左幾個笑到喊既表情符號。<br />\n<br />\n「你真係好賤丫，你仲有好多賤野我都未同你計丫。」思欣一貫加左好多嬲樣。<br />\n<br />\n「對唔住囉，我唔賤，你又點會記一世喎。」<br />\n<br />\n「我唔理，你補償丫。」<br />\n<br />\n「補償？點補丫？我唔肉償架喎。」<br />\n<br />\n「你就想，聽晚請我食飯丫，當住一個補償先。」<br />\n<br />\n「好丫。」<br />\n<br />\n就係咁，竟然唔洗我搞盡腦汁同佢打開話題就成功約食飯。但係我諗多數既女仔都會叫男仔揀餐廳，而聽晚餐飯既餐廳係思欣揀，仲一早send埋個地址俾我，都幾貼心。"},{"pid":"e2c069088639c5b9d3a10688078d8d0d084a74f3","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T10:14:32.000Z","msg":"但係我上網搵左好耐都唔覺眼有呢間餐廳喎，於是我就直接搵個地址，發現個地址原來係一棟工廠大廈。但係就算一間餐廳係工廠大廈入邊，以依家咁全能既google同埋開餐喇都唔會搵唔到架。我有啲狐疑，但係好快我既狐疑又拋諸腦後。<br />\n<br />\n叮。<br />\n<br />\n「你覺得邊條裙靚啲丫？」思欣send左個whatapps黎，隨後係幾幅思欣著住唔同裙既相。<br />\n<br />\n每條裙唔係吊帶就係低胸又或者係露背咁，睇到我有少少血脈賁張，連回覆都唔記得左。<br />\n<br />\n隨之而黎電話又叮左一聲。<br />\n<br />\n「喂，邊條靚啲姐？」思欣又再次問我。<br />\n<br />\n「唔洗咁隆重丫，食餐飯都有dress code ?」我即刻回應。<br />\n<br />\n「咩丫，好casual咋喎。」思欣係尾句又加左個斜視衰樣既表情符號。<br />\n<br />\n「咁我洗唔洗著返套踢死兔黎赴會丫？」我反白眼咁問。<br />\n<br />\n「都好丫，但係你都未答我邊條裙靚啲。」思欣加左個嬲樣表情符號。<br />\n<br />\n「唔... 黑色果條丫。」我細心睇晒幾幅相後回答。<br />\n<br />\n「好，咁我就唔著呢條啦。」思欣加多個笑樣係最尾。<br />\n<br />\n我都唔知點回應佢，只可以加左一排斜視既衰樣既表情符號俾佢。 然後就開始諗我今晚應該著乜好。我都冇理由踢拖短褲去架，但係搬出黎住果陣剩係執左啲日常既衫褲，冇執到啲老西出黎喎。"},{"pid":"07022809068b9d050d22d02250d865f96df39020","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T10:41:26.000Z","msg":"呢一刻我只係諗起我身邊既朋友，我即刻拎起電話打俾佢。<br />\n<br />\n「喂，阿倫丫。」電話一接通，我就焦急咁講。<br />\n<br />\n「點丫，終於肯搵我喇咩，上次約食飯你放鳩我飛機，我仲懷恨在心丫，哇，你知唔知果餐飯幾多女丫。大佬，我一個人攬住幾條女走，我果晚幾辛苦你知唔知丫。」<br />\n<br />\n「得喇得喇，你啲女唔係左手同右手，就係阿如隻左手同右手丫麻，唔好斬亂歌柄先。」我即刻斬斷阿倫既長篇吹水論。<br />\n<br />\n「你有冇成套老西借我，要slim cut既。」我緊接道。<br />\n<br />\n「喂，大佬丫，你六尺高架，我得果五尺七，點樣借你丫，不如你問和尚借梳啦。」阿倫以浮誇既語氣講。<br />\n<br />\n「咁丫，識唔識人賣西裝丫，要便靚正，同埋今晚即刻著。」我抱住最後一個希望問佢。<br />\n<br />\n「識，你求其走入一個G3000到同個sales講話係倫哥介紹黎就得架喇。」<br />\n<br />\n「仆街啦你，又係到鳩嗡，係咁啦。」我冇佢咁好氣咁回答。<br />\n<br />\n「喂喂，咪收線住先啦，做咩要執到咁正丫，今晚又同你個天晴咩周年紀念咩，定係佢生日丫？」阿倫又係到開始搲水吹。<br />\n<br />\n但係聽到天晴個名，我個心震左震。係喎，我之前同佢拍左咁耐拖絕少帶天晴出去同佢地食飯，所以天晴同佢地唔熟，甚至連fb、ig都冇。原因係我以前見盡太多勾二嫂既事。所以朋友同情人既世界都係分得愈開愈好。我唔係唔信我既另一半，係我唔信男人。"},{"pid":"cecc9872fe02e81f73e7e84c5f887f56eac45101","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-17T11:05:41.000Z","msg":"收左阿倫線之後，我打俾另一個好朋友，就係阿如。<br />\n<br />\n「喂，阿如。」<br />\n<br />\n「點丫，你唔係去左日本餵鷹咩。」阿如講。<br />\n<br />\n「咩餵鷹丫？」我唔煩耐咁問。<br />\n<br />\n「餵加藤英丫，你個仆街失蹤左咁耐，以為你俾人賣左落火坑，賣屎忽丫麻。」阿如略帶激動講。<br />\n<br />\n冇錯，阿倫同阿如呢兩個的確係我最好既朋友，唔知係我冇乜朋友定係我地以前讀書果陣把口都係賤賤格格咁，我同佢兩個應該係自小學以黎玩得最埋同埋經常保持聯絡。<br />\n<br />\n「你唔好又好肉阿倫咁鳩嗡先啦，搵你正經丫。你之前唔係話你家姐好似賣西裝既？」我一本正經咁問。<br />\n<br />\n「佢係賣西裝，不過剩係賣俾死人架咋喎。」阿如答。<br />\n<br />\n「又咩丫？」我又沒好氣咁問。<br />\n<br />\n「壽衣囉，咁你都唔明。喂，你好唔惦喎，回塘得好緊要丫。」阿如又貫徹佢聲大大既風格咁回答。<br />\n<br />\n「得喇，收皮啦。拜。」我好灑脫咁收左佢線。<br />\n<br />\n我知道呢兩位好朋友其實係我生命入邊都係成事不足，敗事有餘，點解我會晒時間問佢地野？都係算啦，我投降，原本我積蓄唔多都唔想晒幾千銀買套老西，最後都係去左G3000迫於無奈咁碌左我張信用卡。"},{"pid":"e12b51073800a854dcd41946dc2aa745a8e7f635","tid":324487,"uid":48153,"like":0,"dislike":0,"score":0,"citedBy":0,"replyTime":"2017-07-17T19:27:51.000Z","msg":"留名<img src=\"/assets/faces/normal/good.gif\" class=\"hkgmoji\" />"},{"pid":"156216d1826f308007e3be7992b36e0b0805ed7c","tid":324487,"uid":87215,"like":0,"dislike":0,"score":0,"citedBy":0,"replyTime":"2017-07-22T04:46:47.000Z","msg":"當離開服裝店之後，望一望錶，原來差唔多就到約會時間，立即搭車過去。當我去到思欣俾我果個地址既時候，就覺得有啲奇怪。點解佢講果間餐廳係冇名同埋門口係好似住屋既鐵閘咁既？我即刻打俾思欣，當電話撥出後，我聽到單位入邊傳來電話既鈴聲，我好清楚思欣係喺入邊。隨之然，電話接通。<br />\n<br />\n「喂，思欣我到左你講個地址喇。」<br />\n「咁我開門俾你。」<br />\n<br />\n對木門徐徐打開，我由鐵閘之間既縫隙中間見到思欣，佢今晚好靚，唔知係咪化左妝既關係，佢啲皮膚好白，隱約有少少透紅。當佢打開埋鐵閘之後，我見到佢真係著左我話靚果條裙，係一條黑色tube top。到呢一刻我先發現，思欣好似比起小學果陣，發育左不少，雖然我閱女冇乜，但以我咁多黎睇av同j圖黎判斷，佢上圍應該係有C級。<br />\n<br />\n「喂，做咩呆左咁？」思欣隻手係我眼前揚下揚下咁問。<br />\n「冇，覺得你今晚好靚。」我接著回答。<br />\n「多謝，你今晚都好有型丫。」思欣微笑住咁回答。<br />\n「入黎先講啦。」思欣接著講。<br />\n<br />\n原來呢間所謂既&quot;餐廳&quot;其實係一間工廈劏房，但係佢比起劏房應該大得多，目測六七百尺左右。<br />\n<br />\n「咦，呢到係你屋企？」我環顧四周地問。<br />\n「係丫，我自己一個住，咁冇錢租私樓又唔想住劏房咪住工廈囉，呢到得唔得丫？8千蚊租咋。」思欣帶啲沾沾自喜既語氣咁講。<br />\n「咦，咁點解你要呃我呢到係間餐廳丫？」我好奇咁問。<br />\n「因為.............」思欣語塞。"}]}