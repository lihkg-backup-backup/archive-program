{"tid":2084755,"cid":12,"subCid":0,"title":"【少甜】唇膏的五十道春色","createTime":"2020-06-29T12:40:51.000Z","updateTime":"2020-06-29T12:40:51.000Z","uid":358897,"like":1,"dislike":0,"uniUserReply":1,"replies":[{"pid":"8173bd74134dd162d049c41c6f4b06d25d4a7c9f","tid":2084755,"uid":358897,"like":0,"dislike":0,"score":0,"citedBy":0,"replyTime":"2020-06-29T12:40:51.000Z","msg":"（1）<br />\n<br />\n識得一個叔叔，佢喺網絡未咁盛行嘅時候，係買翻版鹹片嘅。呢位叔叔講過，越禁忌嘅題材就越受歡迎。<br />\n<br />\n雖然唔係好理解點解佢要無啦啦同啱啱夠秤嘅我分享，仲附上一餅經典鹹片。當時啲laptop已經冇CD drive，條片我睇都冇睇過就唔知去咗邊，不過佢講嘅呢一句，莫名其妙咁留咗喺我腦海入面，然後冇幾耐之後，得到實踐。<br />\n<br />\n我鍾意嘅女仔係一個我唔應該唔可以鍾意嘅人。<br />\n<br />\n第一次見佢係year 2開學第一個星期，我中同拖住佢行埋嚟介紹話係女朋友，同我讀同一科。當時佢著住一條貼身嘅寶藍色連身裙，短到僅僅遮到大，配對Stan Smith，淡妝但搽咗櫻桃紅色嘅唇膏、對眼好大睫毛好長，令我當下情難自控地對佢已經有啲遐想。<br />\n<br />\n不過佢係我中同嘅女朋友，佢再索我都只可以笑一笑，打個招呼然後然後一齊食個飯再byebye。全程冇眼神接觸，冇望過佢、冇主動同佢傾計，反正我中同把口講唔停，我只需要偶爾回應幾句，其餘時間都只係聽佢嘅笑聲。其實係幾好聽，好似啲文具店開門時響起嘅鐘聲。<br />\n<br />\n後尾上堂嘅時候發現佢同我都take咗某個聽聞係靚grade嘅科。<br />\n<br />\n當時佢行入嚟，條露肩黑色嘅紗裙隨住佢嘅動作飄吓飄吓，膊頭俾一件淺藍色牛仔褸遮住，腳上面仍然係嗰對stan smith。不過今次佢搽咗酒紅色嘅唇膏，指甲上面嘅指甲油都係酒紅色。<br />\n佢坐喺我對面，雖然只係一面之緣，但佢認得我，微微舉起右手、手指輕輕揮咗揮，上面嘅指甲就好似隨風飄蕩嘅花瓣。而佢手邊嘅紙杯上印住同樣顏色嘅唇印，就好似一朵玫瑰花，令我有啲忍唔住想貼上去、試吓一親芳澤。我都有啲好奇，如果佢呢一刻喺我塊臉上面錫我一啖，個顏色會唔會有啲咩唔同，擦走嘅時候會唔會留低末色。<br />\n<br />\n不過都係FF吓好，朋友妻、不可戲。<br />\n<br />\n但我睇住佢邊打notes邊咬唇，又覺得，FF真係唔夠喉。<br />\n<br />\nFF自己中同嘅女朋友嘅感覺，係唔同啲嘅。<br />\n<br />\n差唔多落堂嘅時候，個老師話多幾堂要兩人一組做個presentation。我望住佢、佢望住我，顯然我哋喺呢一科都冇其他識得嘅人。咁作為男性都要主動啲嘅，所以我就伸出我左手嘅食指，喺我同佢之間揮了揮，佢點點頭，咁就做咗groupmate。<br />\n<br />\n出咗班房，我喺等電梯嘅時候扮不經意咁問佢要唔要交換WhatsApp方便做presentation，成功要到佢嘅電話號碼。<br />\n<br />\n<br />\n-----<br />\n<br />\n啱睇嘅請多多支持<img src=\"/assets/faces/normal/adore.gif\" class=\"hkgmoji\" />"}]}