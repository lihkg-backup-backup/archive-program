{"tid":304098,"cid":5,"subCid":0,"title":"主權移交二十年記——八、九十後呢一代","createTime":"2017-06-30T15:42:41.000Z","updateTime":"2017-07-01T02:10:58.000Z","uid":40855,"like":31,"dislike":0,"uniUserReply":0,"replies":[{"pid":"59933b8b3eab00f6a6ccf9f5fed88b9b3eea07af","tid":304098,"uid":40855,"like":0,"dislike":0,"score":0,"citedBy":0,"replyTime":"2017-06-30T15:42:41.000Z","msg":"長文，希望巴絲有耐性睇<img src=\"/assets/faces/normal/adore.gif\" class=\"hkgmoji\" /> <br />\n<br />\n主權移交二十年記&mdash;&mdash;八、九十後呢一代 <br />\n<br />\n　　八九十後，唔會係最好嘅一代，亦好彩唔係最壞嘅一代。 <br />\n<br />\n　　八十年代頭出生嘅，讀完書廿一二歲出嚟，啱啱係千禧之後，九七金融風暴過咗無耐，零一年就九一一，再過兩年沙士，失業率百份之五點幾，專業人士辛苦啲，都總係入到行，或者細個識諗讀IT嘅，都唔愁無工開。其他人慘啲，為咗餐晏仔，人工低到七八千都要揸頸就命頂住先。 <br />\n<br />\n　　但畢業時命運如何，十年八年後都係一樣。五六十後仲喺高層，一層頂一層，上面嘅坐住唔走，下面嘅做到無得抖。身為中層，屎又要食，鑊又要咩，賺多咗又唔會有得分。三十而立想買樓？頂多儲咗一百幾十萬，想沙士重臨樓市霖價？人類會重覆相同錯誤，但業主唔會，都係儲多十年畀首期先啦。 <br />\n<br />\n　　至於九十年代頭出世嘅人，比八十後慘啲，八十後好彩嘅都食到香港繁榮尾水，但九十後畢業出嚟，香港已經可以用「百業蕭條」去形容。係就係經濟唔錯，海嘯後金融業復甦，失業率得三點幾，但睇真啲個產業結構，一係圍住金融轉，一係就圍住旅遊零售轉。失業率係低，搵工好容易，萬一萬二蚊，餓你唔死食你唔飽，得閒咪去幾日旅行囉，返嚟唔該做埋放假啲嘢喎。 <br />\n<br />\n　　咁醒目仔梗係做專業人士啦，但中學成績唔好，做唔到醫生律師工程師，唔緊要，老師同社工都兩皮起薪喎。當見住一個又一個朋友，性格乖張，感情關係混亂，情緒大起大跌，竟然做咗社工，又見到平時書都唔睇多本嘅人做老師，不其然會諗，下一代交喺呢啲人手上，真係the city is dying喇。但無人可以鬧佢地，大家都係搵食啫，無人想咁架。仲有批去做政府工，紀律部隊又好，寫字樓又好，佢地都係會咁講：我想架？薪高糧準呀嘛，我夠想去畫畫唱歌跳舞踢波咯，搵唔搵到食先？ <br />\n<br />\n不過，八九十後都唔係最慘。八零至九五年出世嘅，多少受過英國照顧，多則十五六年，少則一兩年，就算九七之後幾年，中國政府扮嘢都叫做「一國兩制」咗幾年。大個睇返歷史，會知道原來細個係英治時期，總能夠喺記憶中搵到美好嘅事物，而家大家成日懷緬嘅，咪又係八九十年代喞事物。當中最寶貴嘅係教育，同DSE比，A-level學生係幸運嘅一群。高中課程求「專」而唔求「通」，中四揀定文理商科，好好歹歹浸四年，就算讀唔到大學，但爛船都有三斤釘，起碼叫識啲嘢。唔似DSE咁一味求「博」，衰在博而不精。為咗通識科，縮減其他科目嘅時間，水過鴨背，乜都掂下，到頭來賠了夫人又折兵。根本一個 人背後有大量知識同理論做根底，面對問題自然會諗到方法應對；但抽走咗實例同理論，剩係講思考方法，咁諗足一世都無用。通識通識，乜春都唔識。 <br />\n<br />\n　　正因為八九十後經歷過九七前嘅美好，長大時察覺到社會轉變，自然會關心社會。就算中學渾渾噩噩，但畢業後見證香港崩壞，廿三條、高鐵、國教、港視發牌、佔領運動、大大小小嘅浪潮撲埋嚟，點都會見識到政府嘅邪惡，再冷感都會思考未來。但千禧後好唔同，由細到大已經被社會壓迫，返學辛苦過返工，而社會嘅拜金風氣一日濃似一日 ，細路仔唔會識分熟是熟非，好易覺得讀唔成書就一世，一個諗唔開，跳咗落樓又一世。每當有學生自殺，總有人話「我地以前唔係咁咩？」。唔係架，真係唔係，夏蟲不可語冰，大人對住西工西同事西老闆，最多搵過第二份。但學生對着西功課西學校西老師，佢地無得揀，自殺都要做完功課先。另外教育局又總係搵人地仔女做白老鼠，母語教學普教中反反覆覆，古文一時叫你背，一時又話唔使背，連老師都跟唔切點教，啲學生又點學。<br />\n<br />\n　　千禧後面對住頹唐嘅世界，好多人習以為常，「係咁架啦」，唔會覺得需要改變。溫水煮蛙，青蛙尚且嘆過涼水，而新世代其實一出世就落鑊煮熟咗。當然都會有班人拒絕無知，睇到社會嘅荒謬，可惜佢地更可憐。八九十後細細個唔會思考「讀書嘅意義」，更唔會覺得「人生無希望」。但而家有啲學生，一早睇穿咗「大學＝前途」嘅神話，知道讀完大學都無用。咁唔讀大學呢？由細到大無人發掘過自己嘅興趣潛能，唔讀大學可以做乜呢？無人答到。結果又有人去自殺，呢啲叫「絕望」。當社會上最應該有希望嘅人都覺得絕望，咁個社會無得救喇。<br />\n<br />\n　　由八十後到千禧後，一代比一代慘。心酸之外，好似無嘢可以做。近年好多人求變，好多方法都試過。和理非非又好，暴力勇武又好，都係失敗收場。今晚見到差佬堂堂皇皇禁止民族黨集會就更心灰，中共已經睇死香港人無力反抗，呢個城市好似死路一條。<br />\n<br />\n　　亳無疑問，而家去硬碰係不智，唔好自投羅網，再做無為犧牲。但唔代表香港人咩都唔做得。養晦韜光，潛龍勿用，學好啲嘢，強身健體，十年磨一劍，將來國家（香港）一定有任務畀你。消極啲睇，就算要移民，都要有一技傍身先有人收留呀。<br />\n<br />\n　　臨死都希望有奇蹟，呢啲先叫希望，日光日白，鬼唔知今日會好天咩。<br />\n<br />\n二零一七年六月三十日書<br />\n<br />\n<br />\n專頁︰<a href=\"https://www.facebook.com/seediqhongkongers/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fseediqhongkongers%2F&d=dK0TfeOZoXnoF6gG9Nm4mkjIoeaDRyeQRMy%2FzT52C%2Fo%3D&h=f38c20f1\" target=\"_blank\">https://www.facebook.com/seediqhongkongers/</a><br />\n得閒畀個like <img src=\"/assets/faces/normal/smile.gif\" class=\"hkgmoji\" />"},{"pid":"d56da6d91e74bca0f4691a91f7bdf8bba2ee80e1","tid":304098,"uid":40855,"like":0,"dislike":0,"score":0,"citedBy":0,"replyTime":"2017-06-30T15:52:55.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"a998ae1ff31ca957e21b922d6efa49a6f212ec12","tid":304098,"uid":9091,"like":0,"dislike":0,"score":0,"citedBy":0,"replyTime":"2017-06-30T15:55:33.000Z","msg":"講得好<img src=\"/assets/faces/normal/frown.gif\" class=\"hkgmoji\" />"},{"pid":"875f2862a3656096e10393b70460343d25a03c4d","tid":304098,"uid":40855,"like":0,"dislike":0,"score":0,"citedBy":0,"replyTime":"2017-06-30T16:16:19.000Z","msg":"<img src=\"/assets/faces/normal/kill.gif\" class=\"hkgmoji\" />"},{"pid":"a010117584b5c27e579d4b8c33f9dfb89857ced5","tid":304098,"uid":1455,"like":0,"dislike":0,"score":0,"citedBy":0,"replyTime":"2017-06-30T16:19:05.000Z","msg":"皮已正"},{"pid":"7078371a190e7a4c97099aa73310e6ff6bea9a77","tid":304098,"uid":92301,"like":0,"dislike":0,"score":0,"citedBy":0,"replyTime":"2017-06-30T16:29:36.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"93c249df39d057238525e30adbf9ceb44e7d7c43","tid":304098,"uid":40855,"like":0,"dislike":0,"score":0,"citedBy":0,"replyTime":"2017-06-30T16:59:05.000Z","msg":"<img src=\"/assets/faces/normal/angry.gif\" class=\"hkgmoji\" />"},{"pid":"4d8a8ac4252c706285028d3763027fc2413d1b62","tid":304098,"uid":72186,"like":0,"dislike":0,"score":0,"citedBy":0,"replyTime":"2017-06-30T17:05:21.000Z","msg":"五毛長文唔會睇 <img src=\"/assets/faces/normal/hehe.gif\" class=\"hkgmoji\" /><br />\n<br />\n利申 香港末代97年出世"},{"pid":"15d8bb8b6a89bfcd129a60a7478633dbfdd63317","tid":304098,"uid":40855,"like":1,"dislike":0,"score":1,"citedBy":0,"replyTime":"2017-06-30T17:16:36.000Z","msg":"<blockquote>五毛長文唔會睇 <img src=\"/assets/faces/normal/hehe.gif\" class=\"hkgmoji\" /><br />\n<br />\n利申 香港末代97年出世</blockquote><br />\n五毛識撚廣東話咩<img src=\"/assets/faces/normal/agree.gif\" class=\"hkgmoji\" />"},{"pid":"f5a0716340ad921c25154c59853b2b8072907645","tid":304098,"uid":5889,"like":0,"dislike":0,"score":0,"citedBy":0,"replyTime":"2017-06-30T18:06:33.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"f0b1dd5031a407a407e4301f3bcd63d19c3794e3","tid":304098,"uid":28721,"like":0,"dislike":0,"score":0,"citedBy":0,"replyTime":"2017-06-30T18:13:36.000Z","msg":"<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"},{"pid":"d65d5e2e481c871f450fa5b993914a77d15cf073","tid":304098,"uid":22566,"like":0,"dislike":0,"score":0,"citedBy":0,"replyTime":"2017-06-30T18:18:23.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"6589adec23341112c26725ffa216bb2cae0d3451","tid":304098,"uid":40855,"like":0,"dislike":0,"score":0,"citedBy":0,"replyTime":"2017-07-01T02:10:58.000Z","msg":"<img src=\"/assets/faces/normal/cry.gif\" class=\"hkgmoji\" />"}]}