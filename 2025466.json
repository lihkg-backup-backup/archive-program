{"tid":2025466,"cid":5,"subCid":0,"title":"唔可以再退，我地要由《頭條新聞》開始，建立屬於香港人既香港","createTime":"2020-05-20T09:06:25.000Z","updateTime":"2020-05-20T09:09:24.000Z","uid":358235,"like":5,"dislike":0,"uniUserReply":3,"replies":[{"pid":"5ed52c9ca8e2929fbcf66faa35b41419d69f3243","tid":2025466,"uid":358235,"like":0,"dislike":0,"score":0,"citedBy":0,"replyTime":"2020-05-20T09:06:25.000Z","msg":"香港人支持頭條新聞係無容置疑，除左支持外，近日都有人提出不同既方法去捍衛頭條新聞。<br />\n<br />\n頭條新聞只係一個開始，政府對港台、傳媒、教育界&hellip;&hellip;所有人既迫害只會愈來愈大，<strong><span style=\"color: red;\"><span style=\"font-size: large;\">若果今日我地能夠令頭條新聞重生，他日我地一樣可以令港台重生，最後我地就能夠令香港重生。</span></span></strong><br />\n<br />\n<ins><strong>維持頭條新聞既元素:資金和觀眾</strong></ins><br />\n首先，大眾媒介要運作得到，首要係資金，點解政府首先打擊係港台，因為港台既資金來源就係政府，當咽喉被敵人制住，只有兩種選擇，一係屈服，一係死亡(即係解散)，但兩種選擇都會帶來同一後果，就係「精神上既消亡」，所以曾志豪同吳志森強調<strong><span style=\"color: red;\">即使再做返頭條新聞，都只係徒具軀殼，靈魂已不復再。</span></strong><br />\n咁同死亡根本無分別。<br />\n要拯救頭條新聞，就要搶返被制既咽喉，令佢重生。<br />\n<br />\n<ins><strong>可持續性既資金來源 </strong></ins><br />\n要籌集起動資金唔難，香港人一定可以係短時間內籌到一大筆錢，關鍵在於<strong><span style=\"color: red;\">「可持續性」</span></strong>。頭條新聞製作團隊係香港既瑰寶，但團隊都係人，有生活需要，如果我地希望製作團隊能夠繼續綻放，我地一定要有方法俾佢地見到，<span style=\"color: red;\"><strong>我地唔係得把口，佢地既製作唔單止可以得到香港人既讚頌，更加可以有持續既資金來源</strong></span>，可以「做一世」。我地珍重既野，由我地親手去付出，親手去捍衛。<br />\n<br />\n<strong><ins>籌備同運作</ins></strong><br />\n實際上應該點做? 關鍵係籌備同運作，單靠本身既製作團隊，我地好難強求佢地突然走出尼成立一個新既平台或頻道。因為背後係需要好多資源，例如攝影、後期製作、器材、場地、宣傳、行政工作，<strong><span style=\"color: red;\">呢樣就需要靠私人媒體、網台，佢地擁有製作節目既人力、資源、渠道，如果有具認受性既私人媒體或網台能夠同頭條新聞合作</span></strong>，就算無左政府既資源，都仍然有能力製作出一貫既高質素內容。<br />\n<br />\n仲記得政府曾經打壓頭條新聞，令頭條新聞無法繼續係TVB播放，封鎖重要既傳播渠道，令受眾減少。只要一無觀眾，政府就可以名正言順停止撥款、停辦節目。<br />\n不過政府咁做反而係頭條新聞重生既契機，廣播處長梁家榮係立法會上，已經指出頭條新聞既點擊率，係數以千萬計，好多香港人，已經習慣左係網上睇頭條新聞。觀眾係節目最重要既元素，有觀眾就有廣告、有訂閱，<span style=\"color: red;\"><strong>作為觀眾亦做好準備，給予實質支持 (點擊率、付費訂閱等)，咁樣就可以帶來可持續性既資金。</strong></span>只有相依相生，我地先會成功。<br />\n<br />\n<strong><ins>咁我地自己搞一個全新既節目咪得，點解要花咁多心機去守護「頭條新聞」?</ins></strong><br />\n去到呢到，就係點解我地要捍衛頭條新聞既最重要原因。<br />\n頭條新聞係一個節目，背後支持住既係港台。<br />\n港台係近一百年前，1920年代已經開始製作節目，進行廣播，經過多年既洗禮錘鍊，建立出一套完整既電台機制、運作制度、節目標準守則，最後支撐起今日堅守「獨立自主」既港台。呢一切並非一朝一夕可以建立。<br />\n<strong><span style=\"color: red;\">點解香港會崩壞，就係制度既腐化，同埋價值觀既墮落</span>。</strong><br />\n<span style=\"color: red;\"><strong>我地守護港台，守護頭條新聞，就係因為港台同頭條新聞代表住係一種「嚴謹既制度」同「獨立自主」價值觀，呢樣係香港同香港人真正需要去捍衛既野。</strong></span><br />\n<br />\n頭條新聞只係一個開始，政府對港台、傳媒、教育界&hellip;&hellip;所有人既迫害只會愈來愈大，<span style=\"color: red;\"><strong>今日我地能夠令頭條新聞重生，他日我地一樣可以令港台重生，最後我地就能夠令香港重生。</strong></span>"},{"pid":"c77e5875e6b1fd72719a634f1863c60eafb3a07d","tid":2025466,"uid":302,"like":0,"dislike":0,"score":0,"citedBy":0,"replyTime":"2020-05-20T09:07:40.000Z","msg":"仲迷戀五大訴求？我地講緊香港建國喇！<br />\n<a href=\"https://lih.kg/2025436\" data-auto-link target=\"_blank\">https://lih.kg/2025436</a><br />\n- 分享自 LIHKG 討論區"},{"pid":"4d7b515b1cb8a5f1f0daa63a15331f13cd432494","tid":2025466,"uid":63117,"like":0,"dislike":0,"score":0,"citedBy":0,"replyTime":"2020-05-20T09:09:24.000Z","msg":"<img src=\"/assets/faces/normal/smile.gif\" class=\"hkgmoji\" />"}]}