{"tid":385059,"cid":15,"subCid":0,"title":"【名家搶先睇】宅男變上市公司CEO（Captain Cool）","createTime":"2017-09-03T01:07:25.000Z","updateTime":"2017-09-03T01:07:25.000Z","uid":17738,"like":0,"dislike":0,"uniUserReply":0,"replies":[{"pid":"8ac57d17ddda4846b6214bffb8b9f3c21d7fc944","tid":385059,"uid":17738,"like":0,"dislike":0,"score":0,"citedBy":0,"replyTime":"2017-09-03T01:07:25.000Z","msg":"<img src=\"http://static.apple.appledaily.com.hk/images/e-paper/20170903/large/1504368176_2297.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.appledaily.com.hk%2Fimages%2Fe-paper%2F20170903%2Flarge%2F1504368176_2297.jpg&h=9a17d276&s={SIZE}\" /><br />\n日本「超級女大胃王」木下優香(互聯網)<br />\n<br />\n「人人都拍片搵錢，唔通人人拍片都搵到錢咩？」由You Tuber做到上市，終於由日本人做到了。<br />\n<br />\n想成為Youtuber很容易，成為一位擁有數以百萬計嘅訂閱者，並非人人做得到。UUUM成立只有四年時間，主力發掘同培育You Tuber，靠網絡平台廣告收入賺錢。公司共同創辦人HIKAKIN本身都係You Tuber，28歲嘅HIKAKIN有4條Channel，訂閱人數合計900萬人。不過，我對公司另一位創辦人較感興趣，他就是鎌田和樹。33歲鎌田和樹當年考不上大學，19歲加入社會大學，做過電訊商門市嘅店長，直至遇上HIKAKIN才真正踏上致富之路。<br />\n<br />\n面對鏡頭嘅鎌田和樹，沒有HIKAKIN喺鏡頭面前嘅佻皮，但幽默感都唔輸畀HIKAKIN。被問到鎌田和樹憑乜嘢年薪過4000萬日圓，較其他日本創投行政總裁平均年薪1500萬日圓至3500萬日圓，佢咁答:「幾合理呀，呢份係應得嘅報酬。如果將我份人工同爆紅嘅You Tuber相比，佢哋年薪隨時過億YEN喎。」<br />\n<br />\n<br />\n鎌田和樹由普通打仔，做到市值300幾億日圓（約23.5億港元）嘅創業板上市公司行政總裁兼董事，過程相比做一個當紅嘅YouTuber更勵志。佢4年前創辦UUUM，公司2個人到74人，由東京office仔搬到六本木丘森大樓嘅34樓，點都緊要不過公司搵到點樣由做短片轉化成為盈利。隔住個芒睇日本「超級女大胃王」木下優香喪食好變態？公司由2014年起，收入逐年穩步擴張。短短4年，收入由1.64億日圓擴大到70億日圓。<br />\n<br />\n話時話，日本創板新股同香港創板新股掛牌後走勢又幾似呢。UUUM首日掛牌衝高到6800日圓，較招股價2050日圓高出兩倍幾。上市第三日由高位勁跌兩成幾，高追嘅朋友回帶睇返幾次木下優香，都仲係好心嗡。<br />\n<br />\nFB： <a href=\"https://www.facebook.com/seeforcaptain/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fseeforcaptain%2F&d=eBodB0j5a5e3hpuhmrQ%2FwjACEZ5EYDiH2DLr%2FNuFFp4%3D&h=581cad11\" target=\"_blank\">https://www.facebook.com/seeforcaptain/</a><br />\n<br />\n<a href=\"http://hkm.appledaily.com/detail.php?guid=57162451&amp;category_guid=7015342&amp;category=instant&amp;issue=20170903\" data-sr-url=\"https://r.lihkg.com/link?u=http%3A%2F%2Fhkm.appledaily.com%2Fdetail.php%3Fguid%3D57162451%26category_guid%3D7015342%26category%3Dinstant%26issue%3D20170903&d=eBodB0j5a5e3hpuhmrQ%2FwjACEZ5EYDiH2DLr%2FNuFFp4%3D&h=8a5edf1e\" data-ef-url=\"https://embed.lih.kg/frame?u=http%3A%2F%2Fhkm.appledaily.com%2Fdetail.php%3Fguid%3D57162451%26category_guid%3D7015342%26category%3Dinstant%26issue%3D20170903&h=9141bbf9\" target=\"_blank\">http://hkm.appledaily.com/detail.php?guid=57162451&amp;category_guid=7015342&amp;category=instant&amp;issue=20170903</a>"}]}