{"tid":1199149,"cid":5,"subCid":0,"title":"警察辛苦曬","createTime":"2019-06-10T11:58:37.000Z","updateTime":"2019-06-10T11:58:37.000Z","uid":113731,"like":0,"dislike":10,"uniUserReply":1,"replies":[{"pid":"4aa851bc6cf76ffce18280a811fd0d10b35bd281","tid":1199149,"uid":113731,"like":0,"dislike":0,"score":0,"citedBy":0,"replyTime":"2019-06-10T11:58:37.000Z","msg":"致香港警察<br />\n<br />\n首先請各位容我係到同各位警察講一聲對唔住同埋辛苦曬。<br />\n我好明白政府要推政策，巿民要反對要遊行，警察就要維持秩序。其實警察只係政府同巿民既磨心。你地既壓力巿民問心其實係知道。<br />\n警民關係係依幾年急轉直下，好大部分原因係因為政府漸漸同巿民分離。而各位警察要服從上級指示做野。我都知道其實警察唔會想同巿民為敵。<br />\n但請你地唔好忘記，警察係人民公僕，係保護巿民，而唔係政府阻止反對聲音既傀儡。<br />\n其實無一個巿民會想打警察同警察對抗。因為大家都係香港人，無人會想自己人打自己人，仲要係全副武裝既警察。只係政府唔聽巿民意見，一意孤行，巿民可以做既就只有將事件升級。而升級既目標一直一直都唔係警察，只係警察要跟從上級指示，保護同守護所謂既社會安定。<br />\n但請各位警察冷靜諗下，今次有100萬人出黎遊行既原因係因為今次依條條例對香港有好大同直接既影響。係你地當值翻緊工搵緊錢既時候，好多香港人係射波請假冒住比人拉比人炒魷魚既風險，企出黎為香港人發聲。無錯，係香港人，姐係佢地係比你地打既同一時間，係幫緊你地發聲，為所有香港人爭取自由。<br />\n前線既警務人員，希望你地會為自己同下一代諗下。你保得住份工保唔住香港，咁你有份工都無用。另外請容我提一提你地，各位都係香港人。依條條例對你地都有影響。當全港大部分人都出面發聲既時候，都係時候到你地踏出第一步。<br />\n我淨係同前線既你地講，係因為即使你地有幾勇猛，最後受最大益處既只係你地自私既上司。比人屌，同巿民正面衝突等等，係你地受。你地既上司就只會口頭上同你地打氣，灌輸巿民係暴徒既諗法比你地，分化巿民同警察。最後升職加薪係佢地。<br />\n係依到，我希望各位警察可以加入罷工既行例。原因只有一個，香港你地都有份！"}]}