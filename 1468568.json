{"tid":1468568,"cid":5,"subCid":0,"title":"路過既巴絲們，入黎睇睇，停一停，諗一諗","createTime":"2019-08-13T19:14:30.000Z","updateTime":"2019-08-13T19:14:30.000Z","uid":36274,"like":0,"dislike":0,"uniUserReply":1,"replies":[{"pid":"613e155cd814374e6c0b9782f4cbe8d097090999","tid":1468568,"uid":36274,"like":0,"dislike":0,"score":0,"citedBy":0,"replyTime":"2019-08-13T19:14:30.000Z","msg":"以下言論係我個人既睇法，希望對大家有幫助。當然唔鍾意既可以直插我。<img src=\"/assets/faces/normal/angel.gif\" class=\"hkgmoji\" /><br />\n<br />\n今日係機場發生既事其實係對我地影響好大，輕既就係形象差左，重既可能會令到我地進一步瓦解。我明白呢幾日大家可能會失左方向，既然今日既事唔發生都發生左，與其著眼係做錯d咩，不如停低冷靜下，思考下之後既方向。<br />\n<br />\n首先，我覺得去機場集會其實停唔停都得。如果停既，大家都可以有d時間去釐清返個思緒。唔停既都無問題，但係去返入境個邊做會唔會收到好d既效果。另外我覺得文宣方面可以做多少少，打返民意戰，做返類似係稅務大樓個次做既野咁，向受影響既人道歉。我並唔係想同前線割蓆，只係我覺得應該要俾人睇到我地係有勇氣去為自己做過既嘢承擔返個責任。可能一次半次衝動唔會有太大影響，但係始終唔好俾太多機會紅媒同政府去煲大件事。我個人係傾向停既，至少兩三日內唔好再俾d 臥底有機會搞事，雖然我地覺得/可以認定帶頭搞事既係臥底，但係係連登以外未必人人都會buy呢個睇法，我地始終無方法可以100%去分邊d係鬼邊d唔係。<br />\n<br />\n第二，最近大家都好似開始有混亂，尤其是係個女仔眼中槍件事發生左之後。我自己都覺得好嬲，但係我希望大家可以盡量控制返自己既情緒，衝動行事對件事唔一定會有幫助。我地當初拉到民意唔多唔少都係因為黑警唔理性亂鳩咁黎，我地應該將市民既不滿引導去佢地而唔係我地身上。另外除左黑警，我地亦都要focus返係修例同五大訴求到，將矛頭指返去政府到，我地係要爭取五大訴求同追究黑警，但係唔好俾自己有機會用五大訴求同對黑警既仇恨去合理化自己既行為。<br />\n<br />\n去到呢到，我諗會有人屌鳩我係左膠，但係難聽既說話要有人講。講句唔好聽既，我地行動到而家都未玩完除左係因為出黎既人唔放棄之外，民意係一個重要既元素，唔好俾不滿同仇恨支配，令本身支持我地既人都背棄我地。可能你會話捉鬼，圍黑警，圍咩人都好，唔俾佢地走係有必要，俾著係我我都會咁做。雖然在座各位連登既巴絲都話唔會割蓆，但係呢一場運動唔只係屬於我地連登，同時屬於/代表反修例人士既，我希望大家之後可以有更好既方法去處理呢d情況。萬一我地得唔到民心，到時我地唔割蓆又有咩用。始終我地係要顧及返民意。<br />\n<br />\n最後，無論大家鍾唔鍾意我講既野都好，希望大家睇完之後可以好好地去思考一下，將矛頭對準返政府同黑警，係做任何事之前諗清諗楚先至去做。唔好用人地做過既野而去合理化自己所做既野，無謂因小失大，為左無人性既人而捨棄自己既人性。希望大家能夠好好反思<br />\n<br />\n<span style=\"font-size: xx-large;\"><span style=\"color: red;\">唔割蓆，唔篤灰，五大訴求，缺一不可</span></span>"}]}