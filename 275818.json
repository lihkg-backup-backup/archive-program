{"tid":275818,"cid":18,"subCid":0,"title":"【歷史台】超級工程：羅馬是怎樣建成的(3)永恆之城","createTime":"2017-06-08T10:31:55.000Z","updateTime":"2017-07-08T04:31:23.000Z","uid":120678,"like":11,"dislike":0,"uniUserReply":0,"replies":[{"pid":"9e012aafa425b1c3430fa67402f51ccb9515083f","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T10:31:55.000Z","msg":"&quot;Marmoream se relinquere, quam latericiam accepisset&quot;<br />\n&quot;I found a city of brick and left a city of marble&quot;<br />\n<br />\n--Caesar Augustus (as recorded by Suetonius, The Twelve Caesars, Book II, The Life of Augustus)<br />\n<br />\n<img src=\"http://i926.photobucket.com/albums/ad102/Zannanza/romeimperialfora_zpsa4b730b0.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fromeimperialfora_zpsa4b730b0.jpg&h=9d9c0940&s={SIZE}\" /><br />\n<br />\n<strong>從紅磚到大理石</strong><br />\n<br />\n公元前27年，羅馬正經歷一場翻天覆地的變化。奧古斯都(Augustus)登位成為羅馬帝國第一任皇帝(第一公民，Princeps)，歷史學家通常以此作分界線，定義羅馬由共和國(Roman Republic)向帝國(Roman Empire)過渡的里程碑。上季我們談到了猶大的希律王在當地大興土木所建的超級工程，然而我們必須緊記，猶大只是羅馬邊緣一個細小的附屬國(client state)。我們離開耶路撒冷這個沙塵滾滾的大工地，踏上回到意大利的旅程，我們會發現這個帝國躍動的心臟同樣正經歷史無前例的擴張。<br />\n<br />\n<strong>永恆之城</strong><br />\n<br />\n到了奧古斯都的年代，羅馬由七丘之城擴張到臺伯河(Tiber River)的兩岸，<strong><span style=\"color: purple;\">歷史學家普邊估計已有800,000左右常住人口住在羅馬，以人口計算它已成為當時世界最大的城市</span></strong>。在錯綜複雜的街道和高聳的多層式住宅(Insula)之下，這地方已經很難令人想像她起初只是一座數千居民的小鎮時的模樣。然而此時的羅馬城仍被古羅馬學者嫌棄，史學家蘇埃托尼烏斯(Suetonius)稱此城「不值得作為一個大帝國的京師」，而許許多多的知識份子都認為此城「髒、亂、喧鬧、治安惡劣、火災頻繁」。而事實上城裡的達官顯貴都用腳投票，紛紛對市中心避之則吉，遷至市郊土地建立龐大而奢華的別墅。<span style=\"color: purple;\"><strong>奧古斯都登位後，決心著手在羅馬城大興土木，欲將這座由小鎮發展成的七丘之城轉化成一座足夠叫人驚嘆的永恆之城，作為他治下那構跨三洲的羅馬帝國的帝都</strong></span>。而接下來的一個多世紀之間，一任又一任的羅馬皇帝，<strong><span style=\"color: purple;\">無論是遺臭萬年的暴君抑或永垂不朽的賢帝，都會跟隨奧古斯都的做法，在這個城市的公共建築留下他們各自的印記。這些建築當中有不少一直屹立至今，兩千年後的我們去到羅馬，仍然可以強烈地感受到帝國極盛時的輝煌。</span></strong><br />\n<br />\n而呢一切就從<strong><span style=\"color: purple;\">奧古斯都(Octavian/Augustus)開始。</span></strong><br />\n<br />\n<img src=\"http://i926.photobucket.com/albums/ad102/Zannanza/Statue-Augustus_zps5850a9b2.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FStatue-Augustus_zps5850a9b2.jpg&h=04b8c5ad&s={SIZE}\" /><br />\n奧古斯都(Augustus, 公元前27年-公元14年在位)<br />\n<img src=\"http://i926.photobucket.com/albums/ad102/Zannanza/map3_augustus_zps242391dd.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fmap3_augustus_zps242391dd.jpg&h=b29cc0fc&s={SIZE}\" /><br />\n奧古斯都時期(公元14年)既羅馬帝國版圖<br />\n<br />\n<strong>奧古斯都*<br />\n<br />\n奧古斯都廣場Forum of Augustus(公元前20年-公元前2年)<br />\n<br />\n新地標</strong><br />\n<br />\n公元前20年，當希律王正密鑼緊鼓預備擴建聖殿山所需的100萬噸石材同時，上任第七年既奧古斯同樣正在羅馬城開始他政治生涯最重要的市政建設&mdash;&mdash;奧古斯都廣場(Forum of Augustus)。廣場(Forum)是羅馬式城市規劃文化不可分割的一部分，是城市行政、商業和宗教的中心。羅馬人在不斷擴張的帝國境內建設的所有殖民城市，無論地處歐洲、北非或是亞洲，都一定會擺個廣場響中間。圍繞廣場而建的包括政府辦公室、圖書館、市集、神殿、浴場、法院等等重要的公共建築。廣場也是政治家用來發表公開演講的地方(對羅馬政治家而言，發表公開演說很重要)，而帝都的廣場更是鄰近元老院(Senate House)，用來擺放凱旋門(Triumphal Arch)、凱旋柱(Triumphal Column)的地點。而閱兵、凱旋式都需要用到。羅馬城早期建立的廣場早已經不敷應用，亦跟羅馬日漸強盛既國力不相襯，所以奧古斯都就決定起過一座全新的、比之前所有廣場更宏偉的奧古斯都廣場。<br />\n<br />\n<img src=\"http://i926.photobucket.com/albums/ad102/Zannanza/map11_zps4f2b3f9d.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fmap11_zps4f2b3f9d.jpg&h=74ddf60b&s={SIZE}\" /><br />\n羅馬皇家廣場群，依落成時間次序係凱撒廣場(Forum of Caesar, 綠色)同元老院大樓(Senate House, 淺綠色)，奧古斯都廣場(Forum of Augustus, 紅色)。紫色同藍色部分響奧古斯都時期仲未有。<br />\n<img src=\"http://i926.photobucket.com/albums/ad102/Zannanza/Forum_Augustus_zps4cf54ef5.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FForum_Augustus_zps4cf54ef5.jpg&h=58b0cc64&s={SIZE}\" /><br />\n奧古斯都廣場現狀"},{"pid":"d801117da12037fdb5582ed124e07ee76a18bc29","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T10:34:06.000Z","msg":"<strong>羅馬混凝土</strong><br />\n<br />\n羅馬城第一個巨大的廣場是凱撒廣場(Forum of Caesar)，凱撒被刺殺後，奧古斯都率兵為他報復，成功後在羅馬開建戰神殿(Temple of Mars Ultor)，而戰神殿將會係是廣場重要的一部分。戰神殿的基座長50米、闊30米，裡面使用的純白大理石柱高17.76米，直徑1.77米。說到這裡，我們必須提及羅馬人一個創新的掩眼法。希臘建築，例如雅典的巴特農神殿是整座用大理石砌成，除了造價非常昂貴之外，施工期亦都很長。<strong><span style=\"color: purple;\">但羅馬人發明了一個辦法：建築本體用混凝土(pozzolana)及磚石建造，然後將大理石切割成石板，一塊塊安裝在牆上面。遠望過去就能做到豪華的大理石面，同時又可以儘量節省昂貴進口石材的用量，又可以通過利用水泥倒模法建造承重牆來儘量壓縮工期</span></strong>，不失為一個聰明的發明，現代既絕大部分大理石表面(地面、牆壁)都係用鋪大理石既方式建造，而這個正正就是羅馬人所開既先河。<br />\n<br />\n<img src=\"http://i926.photobucket.com/albums/ad102/Zannanza/2_zps3e79784d.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F2_zps3e79784d.jpg&h=e0d6e3c4&s={SIZE}\" /><br />\n戰神(Mars)神殿所用的科林斯柱式(Stamper, 2005, pp.135)<br />\n<img src=\"http://i926.photobucket.com/albums/ad102/Zannanza/1_zpse4384e92.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F1_zpse4384e92.jpg&h=b50ae433&s={SIZE}\" /><br />\n廣場柱廊牆飾(Stamper, 2005, pp.138)<br />\n<br />\n<strong>建築特點</strong><br />\n<br />\n戰神殿只是奧古斯都廣場的其中一部分，<strong><span style=\"color: purple;\">廣場於公元前2年落成時，整體長125米、闊118米，將原本的廣場面積足足增加了一倍</span></strong>。圍繞廣場周邊的是長長的柱廊(colonnade，下圖3)，及左右每邊一個直徑45.4米既半圓穹頂(half domes)，廣場圍牆上列設精美雕像及另一個有趣的發明：半立柱(half columns)。甚麼是半立柱？它就是將一個希臘式圓柱打直切開邊，然後作為牆身裝飾安裝響牆上。<br />\n<br />\n<img src=\"http://i926.photobucket.com/albums/ad102/Zannanza/forum_of_augustus1317054953790_zps63820028.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fforum_of_augustus1317054953790_zps63820028.jpg&h=2c365898&s={SIZE}\" /><br />\n奧古斯都廣場平面圖<br />\n<img src=\"http://i926.photobucket.com/albums/ad102/Zannanza/111318457368920_zps503e8194.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F111318457368920_zps503e8194.jpg&h=bc617dca&s={SIZE}\" /><br />\n<img src=\"http://i926.photobucket.com/albums/ad102/Zannanza/640px-Forum_of_Augustus_mdoel_zps94cf25c4.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F640px-Forum_of_Augustus_mdoel_zps94cf25c4.jpg&h=861b3d37&s={SIZE}\" /><br />\n奧古斯都廣場復完圖<br />\n<br />\n奧古斯都廣場所用的立柱仍然係希臘式建造法：將若干圓形石鼓(column drums)堆疊成一根高大的石柱，但係呢個情況好快就會改變。響下面既「朱比特神殿」一節入面，我會介紹羅馬人點樣將立柱既建造方法推向另一個高峰。<br />\n<br />\n<strong><span style=\"color: purple;\">*註解：紫色響地中海文化圈入面代表顯貴，用來紫螺製造既紫色染料非常昂貴，4世紀初1磅用紫螺染既絲綢售價15萬第納爾，帝國時代一個羅馬士兵年薪225-500第納爾，按購買力平價相當於現代300萬美金(2300萬港幣)。染成一件紫色長袍最數以萬計既紫螺，所以通常只有羅馬皇帝同元老貴族先用到。紫袍響古羅馬係皇權既象徵，意義同東方文化中既黃色有異曲同工之妙(唔同既係羅馬人只要買得起就可以用紫色染料，唔會因僭越罪而殺頭)。</span></strong>"},{"pid":"c691e057e44adff046ef2c44d7c10deaee82431f","tid":275818,"uid":38135,"like":0,"dislike":0,"score":0,"citedBy":0,"replyTime":"2017-06-08T10:42:13.000Z","msg":"The Eternal City <img src=\"/assets/faces/normal/agree.gif\" class=\"hkgmoji\" />"},{"pid":"f2b979e31a183c68d2009871587d297b1edbcfe5","tid":275818,"uid":72990,"like":0,"dislike":0,"score":0,"citedBy":0,"replyTime":"2017-06-08T10:44:02.000Z","msg":"係外國讀歷史巴打見到有人講Roman History表示高興"},{"pid":"d13d521ca63a1fa7b736fe5dbf6ab3c9c5a9dc83","tid":275818,"uid":57633,"like":0,"dislike":0,"score":0,"citedBy":0,"replyTime":"2017-06-08T10:44:38.000Z","msg":"先留名<img src=\"/assets/faces/normal/tongue.gif\" class=\"hkgmoji\" />"},{"pid":"5070b1a38ac360927895f1994972be93f4f752b3","tid":275818,"uid":92178,"like":0,"dislike":0,"score":0,"citedBy":0,"replyTime":"2017-06-08T10:45:50.000Z","msg":"此回覆已被刪除"},{"pid":"5e864d866600a4c393d74ace31e905423d2fbfe7","tid":275818,"uid":33605,"like":0,"dislike":0,"score":0,"citedBy":0,"replyTime":"2017-06-08T11:35:59.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"6ba949eb84d837fb8d99362c59a29ebb176351c9","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T11:44:34.000Z","msg":"巴爾貝克(Baalbek)神殿群/上 (公元前15年-約公元60年)<br />\n<br />\n<img src=\"http://i926.photobucket.com/albums/ad102/Zannanza/Baalbek61_zps1c2393e7.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBaalbek61_zps1c2393e7.jpg&h=4956446a&s={SIZE}\" /><br />\n<br />\n遠古外星人飛船的著陸平臺？定係古羅馬文明登峰造極既技術結晶？<br />\n黎巴嫩，巴爾貝克(Baalbek)，當敘利亞內戰正酣之際，接近黎敘邊境既小鎮巴爾貝克除左荒涼既地理環境同鄰國湧入既難民之外，好似就見唔到d咩值得一提既野。但係響中東局勢失控之前，呢度曾經係一個吸引左大量獵奇遊客目光既地方。如果大家有留意，《閃走過烽火大地》入面，Tony就坐響巴爾貝克神殿群前獨白講出黎巴嫩被戰火纏繞既歷史。<strong><span style=\"color: purple;\">響一個叫巴爾貝克既小鎮旁邊，聳立住六根近20米高既羅馬科林斯式立柱(Corinthian Columns)，立柱非常粗壯，每根重達230噸，雖然經歷二千年風吹雨打仍然屹立不倒。更加令人吃驚既係建築群既基座竟然有重達800噸以上既石材，而距離地面30米高既構樑，竟然係用60至近100噸既石材預製件組成！單係望見已經夠令人嘆為觀止！</span></strong><br />\n<br />\n<img src=\"http://i926.photobucket.com/albums/ad102/Zannanza/Corbis-RW003327_zpsae734184.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FCorbis-RW003327_zpsae734184.jpg&h=1db09355&s={SIZE}\" /><br />\n鳥瞰巴爾貝克(Baalbek)神殿建築群<br />\n<img src=\"http://i926.photobucket.com/albums/ad102/Zannanza/lebanon_baalbek-t2_zps458c1c8a.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Flebanon_baalbek-t2_zps458c1c8a.jpg&h=a47ed81f&s={SIZE}\" /><br />\n氣勢恢宏的遺址，讓人難以相信係人手所造<br />\n<img src=\"http://i926.photobucket.com/albums/ad102/Zannanza/BAALBEK_zps9e1cd5c6.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBAALBEK_zps9e1cd5c6.jpg&h=71ba402d&s={SIZE}\" /><br />\n建造工程延綿超過二百年，鴻篇巨制的遺址<br />\n<br />\n單靠人力，到底點先可以將呢d咁重既石頭升到咁高？呢個疑問千年來一直令當地人困惑不已。事實上，近幾十年班New Age甚至曾經提出巴爾貝克既基座遠比距今2000年更古老。古代外星人論者認為，人類文明發展過程當中外星智慧生物曾經多次介入，甚至話人類種族都係由外星人基因工程既產物咁話。而<strong><span style=\"color: purple;\">巴爾貝克呢個巨大既神殿基座，佢地認為以當時人類既力量根本冇可能起得成，而且人類根本冇需要用咁重既石材建造基座，所以言之鑿鑿咁聲稱呢個基座係遠古造訪地球既外星人所建</span></strong>，目的係作為垂直起降式(VTVL)飛船既著陸平臺。根據佢地既講法，當外星人離開地球後既好多好多千年，人類為左記念呢班授予文明既天外來客所以就響佢地留低既著陸平臺/飛船發射場建造神殿，崇拜呢班來自外太空既「神明」咁話。<br />\n<br />\n<img src=\"http://i926.photobucket.com/albums/ad102/Zannanza/kissing-the-lion-of-part-of-the-fallen-roof-baalbek_zps54c485e8.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fkissing-the-lion-of-part-of-the-fallen-roof-baalbek_zps54c485e8.jpg&h=610f5b34&s={SIZE}\" /><br />\n其中一件雕琢極精美柱頂橫樑構件(Entablature)的殘片，很難想像它曾經離地超過十層樓的高空<br />\n<br />\n陰謀論講到呢度，其實講左咁多野，無非都係想帶出一個信息，就係「<strong><span style=\"color: purple;\">至今好多人唔信古人有能力起到呢d野，由此推測一定係有先進科技外星人起。</span></strong>」咁不如我地而家就睇下到底主流學術界點睇巴爾貝克木星廟，到底羅馬人又係點起出呢舊直到今日仍然嚇得死人既超級建築。<br />\n<br />\n<strong>公元前1世紀建築奇跡</strong><br />\n<br />\nBaalbek，羅馬時代古名Heliopolis (Helios=太陽神，Polis=城市，所以Heliopolis解太陽之城)本身係一堆好大既宗教建築群，歷史亦都好長，早響羅馬以前已經有腓尼基人(Phoenicians)既邱壇(high place)同埋一座羅馬統治前修建既結構(可能係塞琉古希臘人既廟)，當地中海東部落入羅馬統治後，希利波利斯(意譯：太陽之城)作為一個羅馬人既殖民城市響前1世紀末開工修建，而奧古斯都親自參與規劃一個舉世矚目既超級工程。響一個東西方通商既重鎮建造一座如此龐大既建築群，其中一個意義當然係宣傳大羅馬帝國國威。<strong><span style=\"color: purple;\">於是前15年，希利波利斯神殿群當中第一期響動工興建；而整個建築群將耗時超過兩個世紀，逐步實現奧古斯都當初既宏圖(甚至可能超越)</span></strong>。而一切就從朱比特神廟(Temple of Jupiter)開始。<br />\n<br />\n<img src=\"http://i926.photobucket.com/albums/ad102/Zannanza/baalbek_zps05535a20.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fbaalbek_zps05535a20.jpg&h=b0eb3fbe&s={SIZE}\" /><br />\n巴爾貝克(Baalbek)復完圖<br />\n<img src=\"http://i926.photobucket.com/albums/ad102/Zannanza/Baalbek1_zps1c594ab8.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBaalbek1_zps1c594ab8.jpg&h=6a149171&s={SIZE}\" /><br />\n羅馬人建造的巨大基座及其上的神殿(Lohmann and Kropp, 2011)<br />\n<img src=\"http://i926.photobucket.com/albums/ad102/Zannanza/1_zps44412c6c.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F1_zps44412c6c.jpg&h=c12c61ad&s={SIZE}\" /><br />\n較早期的基座(希律王或希臘人所建)和羅馬人擴建的平臺基座(Lohmann and Kropp, 2011)<br />\n<img src=\"http://i926.photobucket.com/albums/ad102/Zannanza/baalbek2_zps03e18363.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fbaalbek2_zps03e18363.jpg&h=2d0d1375&s={SIZE}\" /><br />\n神殿群建築藍圖<br />\n<img src=\"http://i926.photobucket.com/albums/ad102/Zannanza/The-Temples-of-Baalbeck_Greatest-Roman-Treasure_12298_zpscc20a4c3.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FThe-Temples-of-Baalbeck_Greatest-Roman-Treasure_12298_zpscc20a4c3.jpg&h=d3d5055d&s={SIZE}\" /><br />\n剩餘的六根立柱同基座，近處既曾經係柱頂既構件(Entablature)<br />\n<img src=\"http://i926.photobucket.com/albums/ad102/Zannanza/le-temple-de-jupiter-a-baalbek_zpsb6623c6a.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fle-temple-de-jupiter-a-baalbek_zpsb6623c6a.jpg&h=e1e373c8&s={SIZE}\" /><br />\nFallen Entablature and the Six gigantic Corinthian Columns"},{"pid":"a1626182c0dcfde977c84bbe04285c85a116c1c6","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T11:48:23.000Z","msg":"<strong>水土流失</strong><br />\n<br />\n朱比特廟，顧名思義，係建黎崇拜羅馬神衹朱比特(Jupiter)既神廟。同好多羅馬建築一樣，朱比特廟係建響加高既平臺(platform)上面，呢個平臺製造出一個平整既山頂，可以比建築師盡情發揮既空間。當然，同耶路撒冷既聖殿山一樣，要將山丘平整出長方形平臺，就首先需要一座龐大而堅固既護土牆(retaining wall)。而因為對香柏木(cedar tree，黎巴嫩國旗上面果棵就係)既濫伐，黎巴嫩既巴爾貝克水土流失特別嚴重，所以呢個對建築師黎講唔可以話唔係一個巨大既挑戰。<br />\n<br />\n<strong>千鈞巨岩</strong><br />\n<br />\n羅馬工程師首先響原有既平臺外圍再進行多一次擴建，以增加平臺面積。原來既平臺用既石材較細小，高度由1.11到1.29米不等，而長度就由2米到11米不等。<strong><span style=\"color: purple;\">雖然石材大小不一，但響平臺95米既總長度入面，平臺既高度誤差唔超過1厘米</span></strong>。原本既平臺(希律或希臘化時代所建)長闊為95X47.8米，而<strong><span style=\"color: purple;\">羅馬人既平臺就加到110X70米</span></strong>(超過一個足球場既大細)。而為左鞏固地基，羅馬工程師首先挖開表土，填入巨大既石材加固地基，<strong><span style=\"color: purple;\">呢d石材平均重量竟然達到350,000公斤</span></strong>。響地基之上，超巨大既單體式房角石(cornerstone)憑其重量穩定結構，<strong><span style=\"color: purple;\">呢d超巨型房角石總共有三塊，分別長19.1、19.3同19.6米；佢地高4.34米、闊3.65米，以石材密度推算重量超過左800噸！</span></strong>而響900米外既採石場另外有兩塊超過20米長、高同闊都超過4米既巨石，<strong><span style=\"color: purple;\">重量分別為1000同1240噸。</span></strong>由於石材被安置既地點離地面有近4米高，古代外星人論者認為就算用現代起重機，都需要花費好大既心血先移得郁佢地，所以呢d石頭既存在就正正係古代外星人論者認為呢個平臺結構係外星人傑作既「證據」。<br />\n<br />\n<img src=\"http://i926.photobucket.com/albums/ad102/Zannanza/templeofjupiter_zpsf337206d.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ftempleofjupiter_zpsf337206d.jpg&h=e29a02ef&s={SIZE}\" /><br />\n巨型房角石所在位置<br />\n<img src=\"http://i926.photobucket.com/albums/ad102/Zannanza/baalbek-02_zps4f4b02a2.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fbaalbek-02_zps4f4b02a2.jpg&h=88be34db&s={SIZE}\" /><br />\n基座護土牆(retaining wall)的其中一塊巨岩，三塊均逾800噸重，建造方法同耶路撒冷聖殿山既奠基石異曲同工<br />\n<img src=\"http://i926.photobucket.com/albums/ad102/Zannanza/Trilithon_zps5a935c6d.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FTrilithon_zps5a935c6d.jpg&h=c5394903&s={SIZE}\" /><br />\n基座護土牆的巨型石材(續)<br />\n<img src=\"http://i926.photobucket.com/albums/ad102/Zannanza/Baalbek-Trilithon-Ancient-Technology_zpsf3ff5e92.jpeg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBaalbek-Trilithon-Ancient-Technology_zpsf3ff5e92.jpeg&h=5442e3ff&s={SIZE}\" /><br />\n採石場其中一塊千噸巨岩<br />\n<img src=\"http://i926.photobucket.com/albums/ad102/Zannanza/trilithon_zps1ff6dd4c.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ftrilithon_zps1ff6dd4c.jpg&h=d5b18856&s={SIZE}\" /><br />\n基座巨岩的排列模式<br />\n<br />\n<strong>鬼斧神功</strong><br />\n<br />\n咁到底呢d巨石，或者呢個平臺，到底係古羅馬技術既結晶，定係外星人用懸浮技術建造呢？其實只要往南邊望望黎巴嫩既死對頭以色列，答案就呼之欲出。響以色列耶路撒冷既聖殿山就有一塊600噸以上既房角石，而冇人會懷疑聖殿山到底係咪外星人建造。我地有足夠既文字同考古證據，呢塊600幾噸既巨石係由希律王手下既工匠開採並移動到位。<strong><span style=\"color: purple;\">600噸同800噸，所用既技術並無本質上既區別，只有規模上既區別，所以羅馬人絕對有能力、有技術、有時間去完成巴爾貝克呢個創舉。德國考古研究院(Deutsche Arch&auml;ologische Institut, DAI)既Dr. Lohmann就清楚表示，巨大既平臺同三塊800噸既巨石，都係1世紀所建既科林斯式神殿(即係朱比特廟)既一部分。</span></strong>咁到底點樣黎動石塊？對於100噸以下既石材，維特魯威(Vitruvius)既建築十書就有講點樣移動呢d石材。其中有個方法：響長方柱體石材套入多個木製既轆入面，於是就可以當圓形黎轆！咁超大既又點搞？首先，圓形既木材會用黎放響底以減少磨擦力，跟住<strong><span style=\"color: purple;\">羅馬人巧妙咁使用滑輪(pully system)同槓桿(leverage)減少出力。使用六臺結合滑輪同槓桿既機器，只需144人就能夠將巨大石材移動到位</span></strong>。而且羅馬人亦都巧妙咁利用採石場較建築工地高既地利優勢，因為石材落山會釋放勢能(gravitational potential energy)，反過來說，從低到高處就需要外力比能量佢，所以呢個亦都減少左移動巨石所需要既出力。到最後，呢個110X70米，通體用巨石構成既平臺就花左數十年既時間建成左。<strong><span style=\"color: purple;\">石與石之間甚至唔需要用灰泥膠合，經過二千年既歲月、地震仍然緊密排列，石縫中間打磨到達紙又或者剃刀片都插唔入，響冇激光測高儀既協助下達到極微誤差，甚至少於1cm，可見工程技術既高超！</span></strong><br />\n<br />\n<img src=\"http://i926.photobucket.com/albums/ad102/Zannanza/megalithtransport_zps2edd8444.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fmegalithtransport_zps2edd8444.jpg&h=73f423e9&s={SIZE}\" /><br />\n維特魯威(Vitruvius)所述，移動中等大小石材的方法<br />\n<img src=\"http://i926.photobucket.com/albums/ad102/Zannanza/t211ac6_ta33cf1_trilithontransport_zpsc00468d3.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ft211ac6_ta33cf1_trilithontransport_zpsc00468d3.jpg&h=de0ed655&s={SIZE}\" /><br />\n不需外星技術移動巨型石材的方法"},{"pid":"f7380da935db96d7aa6194e47b3c7465d481cd73","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T11:48:38.000Z","msg":"建成平臺，呢個只係開始。<strong><span style=\"color: purple;\">響平臺上面仲有一座105米長、68米闊、47.5米高既巨大神殿，佢既大細甚至挑戰「古代七大奇跡」之一既以弗所亞底米神殿(Temple of Artemis)</span></strong>。佢既立柱設計，甚至比亞底米神殿有過之而無不及，下part會講呢個。<br />\n<br />\n<img src=\"http://i926.photobucket.com/albums/ad102/Zannanza/baalbek_zps010729fc.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fbaalbek_zps010729fc.jpg&h=c0810fa9&s={SIZE}\" /><br />\n<img src=\"http://i926.photobucket.com/albums/ad102/Zannanza/dp_wah6552_zps5398bc53.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fdp_wah6552_zps5398bc53.jpg&h=81061d91&s={SIZE}\" /><br />\n巴爾貝克音樂節，留意人同建築物既大小比例"},{"pid":"fb96b5e8cdcde8e685b4f6b5e3448c1b1e629df4","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T13:53:57.000Z","msg":"<strong>巴爾貝克(Baalbek)神殿群/下 (公元前15年-約公元60年)</strong><br />\n<br />\n<img src=\"http://i926.photobucket.com/albums/ad102/Zannanza/466201654_2ca1fa5e01_o_zps7ede4322.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F466201654_2ca1fa5e01_o_zps7ede4322.jpg&h=0739b8f8&s={SIZE}\" /><br />\n<br />\n站在朱比特神殿六根立柱前，站在巨人的腳下，感覺渺少而又偉大<br />\n<br />\n好喇，上次講完個平臺同建造護土牆既800噸巨石，咁相信大家仲有印象。起好左平臺(platform)，就係時候開工平臺上既神廟建築主體。正如之前所述，朱比特神殿(Temple of Jupiter)的面積足夠比肩作為「古代七大奇跡」(Seven wonders of the ancient world)之一的以弗所(Ephesus)亞底米斯神殿(Temple of Artemis)，而建造朱比特神殿既方法，比亞底米斯神殿甚至有過之而無不及。由於古希臘人響評選古典時代七大建築奇跡既時間遠遠早於朱比特神殿動工的時期，如果唔係實在諗唔到一個理由佢唔入選。<br />\n<br />\n<img src=\"http://i926.photobucket.com/albums/ad102/Zannanza/comparison_zps6d9007ff.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fcomparison_zps6d9007ff.jpg&h=d33d02f1&s={SIZE}\" /><br />\n<br />\n<strong>石柱的發展</strong><br />\n<br />\n好喇，到底朱比特神殿有咩咁巴閉呢？首先，朱比特神殿既設計同古希臘時代既神殿建築相比，使用的立柱數量大幅減少，只有54根，比亞底米神殿少一半仍足夠支撐沉重的屋頂，而且每根立柱都係一個工程既奇跡。要了解到底兩者有乜分別，我地首先要從立柱建造既發展史著手。首先使用大量立柱作建築設計既係古埃及人，佢地既卡納克神殿(Temple of Karnak)同無數尼羅河流域既神殿，或者啟發左早期既希臘建築師設計柱林式既神殿建築。但無論係古埃及人定古希臘人，建造立柱既材料各異，但方法大同小異，就係需要將一根立柱分割成為石鼓(column drums)，從工地開採出黎。當石鼓運到工地後，佢地會經打磨、平整等後期處理，然後利用堆疊既方法砌成一整根既立柱。以雅典較早期既巴特農神殿(Parthenon)為例，每個石鼓直徑1.49到1.92米直徑，重5-10噸，柱頭重8-9噸，每根立柱用10-12個石鼓砌成，高度大約10.43米(即係一個石鼓大約1米高)；對於當時的雅典而言，確實是所費不菲*。而作為七大奇跡之一既亞底米斯神殿既127根18米高立柱，建造方法都係一模一樣。<br />\n<br />\n<img src=\"http://i926.photobucket.com/albums/ad102/Zannanza/Olympia44_zps7c2d96bc.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FOlympia44_zps7c2d96bc.jpg&h=13f1b60a&s={SIZE}\" /><br />\n古希臘時期神殿所用的立柱，受制於起重技術局限，古希臘人只能使用較細小的石鼓堆疊成立柱，呢種方法建成既立柱容易因地震整排倒塌。到羅馬時代，巨大既單體成石柱日漸常見。<br />\n<img src=\"http://i926.photobucket.com/albums/ad102/Zannanza/baalbek_then_and_now_by_cafeennui-d4wlm9l_zps49f651fe.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fbaalbek_then_and_now_by_cafeennui-d4wlm9l_zps49f651fe.jpg&h=6975af17&s={SIZE}\" /><br />\n現存的六根立柱及古時的復完圖<br />\n<br />\n但這些相比起朱比特神廟而言只係小兒科<br />\n<br />\n<strong>巴爾貝克的立柱(Columns)</strong><br />\n<br />\n明白石鼓既原理，就可以解釋巴爾貝克既情況。與前人相比，朱比特神殿既石柱使用巨大既石鼓，變相容許使用更少石鼓就可以達到相同承重效果。高20米，<strong><span style=\"color: purple;\">直徑2.2米，每根重量達到230噸既立柱僅僅由3個石鼓組成</span></strong>，移動同起重既技術要求遠遠超過5-10噸既小型石鼓。朱比特神殿明顯見到由多石鼓堆疊(column drums)到單體式石柱(monolithic column)既過渡。而建成朱比特神殿總共要豎立54根呢d咁既柱，可以話係費盡苦心；就立柱建造技術而言，比亞底米斯神殿有過之而無不及。當時既工程師如何將石材運到工地？呢個答案就請參考返上集，其實都離不開對滑輪、槓桿同地勢既巧妙應用。但運到工地之後，將佢豎立起黎先係大開題。800噸既房角石唔駛豎立，搬到正確既位置就ok；但3節巨柱要由平訓改為直立，呢個先係難！考古學家相信，<strong><span style=\"color: purple;\">羅馬人利用左攻城塔改造而成既重型起重機(crane)，由人或者牲畜驅動一個巨輪提供動力；當使用多個起重機協調，就可以升起過百噸重既石材。</span></strong>咁到底減少立柱既石鼓數量有咩好處呢？好簡單：耐久性同對建築結構既優勢。越多石鼓結構通常都比較脆弱，較易倒塌。羅馬既建築講究永恆，講究千秋萬世，所以採用單體式石柱設利無可厚非。雖然黎巴嫩係地震活躍帶，二千年以黎經歷左好多場大地震既考驗，但六根石柱仍然傲然屹立(當中唔少唔見左既係後世拆除重覆使用，尤其查士丁尼Justinian年間，用作修建另一偉大建築Hagia Sophia，關於呢個末季會提及。而旁邊既酒神殿(Temple of Bacchus)既大部分立柱仍然屹立，可見古羅馬人既建築經得起時間考驗。<br />\n<br />\n<img src=\"http://i926.photobucket.com/albums/ad102/Zannanza/lebanon_broken_columns_baalbeck_zpsaa8886a7.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Flebanon_broken_columns_baalbeck_zpsaa8886a7.jpg&h=46cece90&s={SIZE}\" /><br />\n因地震脫落的石柱構件，直徑遠超過一個人既高度，重量近百公噸<br />\n<img src=\"http://i926.photobucket.com/albums/ad102/Zannanza/217_The_temple_of_the_sun_Baalbek_zps1aa1f95e.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F217_The_temple_of_the_sun_Baalbek_zps1aa1f95e.jpg&h=e81acd87&s={SIZE}\" /><br />\n19世紀畫像，修復前的巴爾貝克酒神殿(Temple of Bacchus)，留意大部分立柱仍然屹立<br />\n<img src=\"http://i926.photobucket.com/albums/ad102/Zannanza/Baalbekjs_5_zps8dc38589.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBaalbekjs_5_zps8dc38589.jpg&h=c9adab6e&s={SIZE}\" /><br />\n今日的巴爾貝克酒神殿(present site of Temple of Bacchus)"},{"pid":"55c7fd0154cc5aa5bd739cf3d1a3b53bdbb275f7","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-08T13:54:32.000Z","msg":"<strong>起重技術</strong><br />\n<br />\n至於柱頂既橫樑同門楣都唔野少，除左上面雕刻栩栩如生、精緻迷人之外，<strong><span style=\"color: purple;\">呢d石材既重量亦都達到60噸，其中一塊牆角線石重達100噸，升到距離地面達到32-33米既建築物頂部，到底又係咩神力升佢地上去既呢？</span></strong>我地而家相信，呢d沉重既石塊同樣係以多座加裝大量滑輪既羅馬吊機升上去，有好多時候需要4座以上協同工作。要<strong><span style=\"color: purple;\">利用多座吊機既力量，受力既分配就要均勻，呢個係好考功夫既工作。每個團隊之間必須通力合作，先至可以完成既偉大工程。</span></strong><br />\n<br />\n<img src=\"http://i926.photobucket.com/albums/ad102/Zannanza/Baalbek19Bacchustemple_zpsb25ba1d0.jpgv\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBaalbek19Bacchustemple_zpsb25ba1d0.jpgv&h=d9df34db&s={SIZE}\" /><br />\n柱頂的石材，升起動數輒數十公噸重的石材需要很高的團隊精神和協同技巧<br />\n<img src=\"http://i926.photobucket.com/albums/ad102/Zannanza/138587578_0548d9de56_o_zps2918447c.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F138587578_0548d9de56_o_zps2918447c.jpg&h=46968210&s={SIZE}\" /><br />\n古羅馬起重機，壁畫浮雕<br />\n<img src=\"http://i926.photobucket.com/albums/ad102/Zannanza/Roemerkran_zps11e0bde4.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FRoemerkran_zps11e0bde4.jpg&h=35489e4e&s={SIZE}\" /><br />\n古羅馬起重機，現代復完品<br />\n<br />\n<strong>帝國財力的見證</strong><br />\n<br />\n當朱比特神殿響公元60年左右(大約暴君尼祿年間)建成既時候，距離佢既動工日期已經足足85年。<strong><span style=\"color: purple;\">然而羅馬帝國響大興土木耗費大量政府支出既同時，我地似乎見唔到1世紀既羅馬民變四起。到底點解？或者係因為呢d建築好多人民都有份享用，又或者羅馬帝國的財政實力足夠支付有餘</span></strong>，實情我地不得而知。但響朱比特神殿之後既二百年間，好多著名的羅馬皇帝會響巴爾貝克呢個太陽之城既神殿群加野，令到呢個建築群成為羅馬建築技術既驕傲同見證。<br />\n<br />\n<img src=\"http://i926.photobucket.com/albums/ad102/Zannanza/Pompeys_Pillar_2006_zps1fcdf704.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FPompeys_Pillar_2006_zps1fcdf704.jpg&h=c1a973c5&s={SIZE}\" /><br />\n由十幾二十個石鼓，到三個，到後來的的一體式石柱設計；希臘羅馬的石柱設計經歷的三個階段。圖中為後期的一體式立柱：龐培石柱，單根重量達驚人既280噸。<br />\n<br />\n*註：<strong><span style=\"color: purple;\">巴特農神殿既建造費用469塔蘭(Talent of Silver)白銀(12,212.76 kg)，由於古希臘白銀的價值跟現代不是等值，所以現值難以估算。</span></strong>469塔蘭按小麥購買力平價815萬美元，按白銀現值816萬美元，看似很便宜，但希臘政府進行的巴特農神殿的修復工程費用卻高達7000萬歐元(超過7億港幣)，而亞底米神殿建議復完經費係1.5億美金(11.6億港幣)。所以到底哪個數字是真實反映當初的建造費實在不得而知。"},{"pid":"23639dfc205dbab8329ef21d50f058bd23fd6c2d","tid":275818,"uid":2720,"like":0,"dislike":0,"score":0,"citedBy":0,"replyTime":"2017-06-08T14:52:02.000Z","msg":"樓主可唔可以介紹多啲羅馬科技發展 好似玻璃杯同鋸石機咁<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"fa75beac42933ba80a150f4ca42c0dcb9abec519","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T04:44:22.000Z","msg":"<blockquote>樓主可唔可以介紹多啲羅馬科技發展 好似玻璃杯同鋸石機咁<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /></blockquote><br />\n遲d會開post講<br />\n不過建築史呢度都會有提及"},{"pid":"3ce6417317c416bf45fd40917e4523818d9f393a","tid":275818,"uid":2720,"like":0,"dislike":0,"score":0,"citedBy":0,"replyTime":"2017-06-09T04:51:09.000Z","msg":"<blockquote><blockquote>樓主可唔可以介紹多啲羅馬科技發展 好似玻璃杯同鋸石機咁<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /></blockquote><br />\n遲d會開post講<br />\n不過建築史呢度都會有提及</blockquote><br />\n我意思係好似嗰兩篇咁 介紹多啲羅馬黑科技<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"4627d5fcd15799e86f70022e5c1f570c5df54bff","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T05:31:39.000Z","msg":"<strong>克勞狄Claudius</strong><br />\n<br />\n<img src=\"http://i926.photobucket.com/albums/ad102/Zannanza/emperor_claudius_mid_zps34921f58.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Femperor_claudius_mid_zps34921f58.jpg&h=d06f738b&s={SIZE}\" /><br />\n<br />\n<strong>克勞狄皇帝(Claudius，公元41-54年在位)</strong><br />\n<br />\n<strong>意料之外的皇位</strong><br />\n<br />\n有人話，奧古斯都王朝(Augustan Dynasty)，羅馬帝國既第一個王朝，係按比例計出得最多暴君既時代；我先唔評論呢個陳述，但奧古斯都王朝既暴君確實出名多。公元14年，羅馬既第一個奧古斯都(Augustus)駕崩，響佢後面既係兩任君主提比略(Tiberus)同聲名狼藉既卡利古拉(Caligula)。關於卡利古拉同尼祿既野，我會另外關一個新season討論，所以暫時由奧古斯都直接跳到克勞狄(Claudius)。<br />\n<br />\n由公元14到41年之間既27載光陰，提比略同卡利古拉呢兩位暴君憑佢地既意志統治龐大既帝國，首都更經常陷入白色恐怖之中。直到41年，忍無可忍既親衛隊(Praetorian Guards)發動政變將卡利古拉刺殺，好快就將瑟縮皇宮一角嚇到全身發抖既卡利古拉既舅父推上帝位。呢個無端得來既帝位，克勞狄如坐針氈；如果佢冇辦法做到d政績出黎比親衛隊睇到佢既能力，佢好可能命仔凍過水。於是響佢任內羅馬軍團終於向帝國西北陲既不列顛尼亞(Britannia，今英格蘭地區)進軍，開始左羅馬響不列顛尼亞既統治。此外佢亦都大興土木，建造諸如水道橋的基礎設施，以滿足羅馬城永無止境既需求。<br />\n<br />\n<img src=\"http://i926.photobucket.com/albums/ad102/Zannanza/BritishcoinageRomaninvasion_zpsac1d19d0.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FBritishcoinageRomaninvasion_zpsac1d19d0.jpg&h=e1e9702b&s={SIZE}\" /><br />\n克勞狄帶領羅馬軍渡過今日既英法海峽，攻入礦產資源豐富既不列顛尼亞(Britannia)，即今日的英國<br />\n<br />\n<br />\n<strong>Lake Fucine隧道(公元42至53年)</strong><br />\n響一世紀中葉，羅馬既國力蒸蒸日上，<strong><span style=\"color: purple;\">意大利半島成為左帝國人口密集既心臟，呢段時期估計大約有700萬到1000萬人口住響呢片土地上。土地承載能力既壓力好大，耕地既短缺成為左嚴重既問題</span></strong>，而羅馬城亦都要長期從埃及(Aegyptus)同北非(Africa，今日的突尼斯、阿爾及利亞)輸入大量糧食。咁地就係得咁多，有咩辦法可以增加意大利半島既可耕地呢？<br />\n<br />\n克勞狄打開張地圖，睇到羅馬城東面大約88公里有個好大既湖：庫仙湖(Lago Fucinco, Lake Fucine)。羅馬人好早就響湖邊有定居點，而且受惠於湖邊肥沃既泥土同湖入面既魚，呢d為當地居民帶黎一定既經濟效益。但係有利就有弊，<strong><span style=\"color: purple;\">由於庫仙湖係四面環山冇出口既湖，湖水漲落純粹倚賴降雨多少，所以成日落雨落得多湖邊d城鎮、農田就會浸左。而且因為佢係一潭死水，所以好容易滋生蚊患，帶黎瘧疾(malaria)既問題</span></strong>。湖附近既居民同政府反映左好多年，但奧古斯都同佢地既後任一於少理。<strong><span style=\"color: purple;\">但克勞狄上任之後一年，佢就將目光投向當時平均有140平方公里面積既死水湖。</span></strong><br />\n<br />\n<img src=\"http://i926.photobucket.com/albums/ad102/Zannanza/fucine1_zps89935334.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ffucine1_zps89935334.jpg&h=4d1ef52d&s={SIZE}\" /><br />\n昔日既Lake Fucine位置以及隧道走向<br />\n<br />\n<strong>排乾死水湖</strong><br />\n<br />\n要將湖床沉積物變成肥沃既耕土，就要先將湖水排乾，但試問談何容易？個湖四面環山，冇自然出口，距離湖最近既萊利河(Liri River)同湖面隔成座山，距離有近6000米。要將湖水排入萊利河，就要想辦法打通兩邊。<strong><span style=\"color: purple;\">於是克勞狄開始左一個野心勃勃既計劃，要修一條總長6000米既隧道將湖水排走</span></strong>。排水隧道對羅馬人並唔係新技術，正如之前所述，羅馬人用對向鑽挖技術修築隧道、起地下排水道已經玩左幾百年，今次唔同既係規模。之前起果d多數唔夠2000米，唔需要通風井，<strong><span style=\"color: purple;\">今次呢條太長，響隧道上面要打通33個垂直風井(vertical shafts)，共鑽孔40個，比入面施工既工人可以抖氣同點燈。無論地面高低起伏，每個風井都要打到落指定既深度，以維持千分之1.5既坡度，左右亦都唔可以偏差，如果唔係就會連唔埋一齊</span></strong>。每個井都會容納兩隊工人同時向前後方向施工，向前既施工團隊會同上一個坑向後既施工團隊連接，而向後既施工團隊會同下一個坑向前既施工團隊連接，如此類推。<br />\n<br />\n<img src=\"http://i926.photobucket.com/albums/ad102/Zannanza/doc_03_b_zps9d41982d.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fdoc_03_b_zps9d41982d.jpg&h=8a22e080&s={SIZE}\" /><br />\n帶風井隧道的鑽挖方法：多重對向施工，講求團隊合作同精密計算<br />\n<br />\n<strong>施工困難</strong><br />\n<br />\n除左隧道總長長之外，隧道既施工仲面臨好大既挑戰，其中一個就係風井既深度。呢d風井切面大約4.3米x4.3米，施工團隊出入工地就要靠佢地。<strong><span style=\"color: purple;\">呢d風井平均深度有成60米，當中最深既風井竟然有成120米深(36層樓高)！我地點樣理解呢個數字？最近香港起既西港島線當中有個站：港島大學站刷新左全港最深既地鐵站記錄，風井同電梯井既最大深度係70米，庫仙湖隧道最深既風井竟然比呢個數字多出50米！</span></strong>由於古代冇大型鮮風機泵空氣入去，又冇電燈，面對複雜既地質環境、隧道中途遇到唔同既石質、隧道坍塌、滲漏既危險，工傷同奪命意外頻繁，雖然好可能係輪更，但仍可想而知工作條件有幾惡劣。"},{"pid":"8fe65de6f28b8a65e053a9f606b44003034c65ef","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T05:32:08.000Z","msg":"<img src=\"http://i926.photobucket.com/albums/ad102/Zannanza/fucinetunnel_zpsfe83a8eb.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ffucinetunnel_zpsfe83a8eb.jpg&h=03a6d9dd&s={SIZE}\" /><br />\n庫仙湖隧道剖面圖，風井同施工井一目了然，圖左為Liri河，圖右為Lake Fucine<br />\n<img src=\"http://i926.photobucket.com/albums/ad102/Zannanza/FucineCrossSection_zpsb98ffd58.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FFucineCrossSection_zpsb98ffd58.jpg&h=0ee0aceb&s={SIZE}\" /><br />\n另一張剖面圖，顯示19世紀的隧道走向。由於19世紀隧道同羅馬隧道走向重疊(經擴闊加深)，所以原有羅馬隧道既大部分遺址已被摧毀。<br />\n<br />\n<strong>超級工程</strong><br />\n<br />\n<strong><span style=\"color: purple;\">克勞狄既隧道總長近6000米，超過紅隧長度既3倍；需移除土石33萬8千立方米，夠填滿135個奧運標準泳池，大約有成半個IFC2既體積</span></strong>。隧道響湖一方既出口起左兩個由三重水閘控制既水池，起緩衝、過濾水中雜物同控制隧道水流量既作用。<strong><span style=\"color: purple;\">羅馬《編年史》(Annals)作者塔西佗(Tacitus)寫道，呢個超級工程用左11年時間完工，動員左3萬名支薪自由民同奴隸既勞動力。</span></strong>雖然現代估算相信，直接參與前線工作既工人數目應該唔超過3000人(合理數字係隧道內施工既人數2400人上下，計埋後勤應該1萬-1萬5千人)，塔西佗既數字可能係高估，但動員既人力物力可以話係費盡苦心。<br />\n<br />\n<strong>未竟全功</strong><br />\n<br />\n《編年史》中記載，當隧道響53年臨近完工時，羅馬皇帝克勞狄親自安排左一場盛大既落成典禮，邀請同慕名來臨既賓客甚眾。克勞狄為娛眾賓，甚至悉心安排搭建左浮動舞臺上演角鬥同模擬戰爭表演，但當水閘打開之後，工程師先發現計算出錯，隧道出口水勢極猛，甚至沖向旁邊搭建的看臺，準備睇大龍鳳既觀眾人人見到唔對路都急於逃命，非常狼狽。雖然湖水經隧道排放後下降，<strong><span style=\"color: purple;\">但由於施工期間既失誤，隧道既入口唔夠深，而且橫截面過小排水量不足，所以未能完全將湖水排乾。140平方公里既湖面降到90平方公里</span></strong>，跟住就停左，所以只能算階段性勝利，對於耗費巨大既計劃顯然係一場公關災難。<strong><span style=\"color: purple;\">而接近八十幾年後既哈德良皇帝(Hadrian)亦都重修排水道，將湖面面積進一步縮到57平方公里，為羅馬農民帶黎額外83平方公里肥沃既湖床土地作新耕地</span></strong>，但兩次嘗試都冇完全成功將整個湖排乾。羅馬之後既1800年間，無論係中世紀、文藝復興到近世時代，意大利都冇人再敢試呢個古羅馬人未竟既project，而原本既隧道甚至因為羅馬衰亡後疏於保養而堵塞，令湖面重新上升，打回原形。<strong><span style=\"color: purple;\">一直到工業革命之後，呢個庫仙湖隧道既project先重新啟動，由1854年開始，到1878年先將湖水完全排乾；有趣既係，呢條1878年既隧道走向同設計都同古羅馬人既設計完全一樣</span></strong>。直到今日，原來既庫仙湖湖床仍然係意大利其中一片最肥沃、產量最高既農田土地。<br />\n<br />\n<img src=\"http://i926.photobucket.com/albums/ad102/Zannanza/28037585_zps4bb5219e.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F28037585_zps4bb5219e.jpg&h=cca30fcb&s={SIZE}\" /><br />\n今時今日的庫仙湖(意大利文：Lago Fucinco, 英文：Lake Fucine)湖床，響19世紀後期完全排乾，現在係14000公頃既沃土良田。排乾庫仙湖開拓耕地既宏圖最早由2000年前既羅馬人付諸實踐。<br />\n<img src=\"http://i926.photobucket.com/albums/ad102/Zannanza/fucine2_zpsecf8d1cb.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ffucine2_zpsecf8d1cb.jpg&h=66aa107b&s={SIZE}\" /><br />\n今日的Lake Fucine衛星圖像，昔日湖的外形仍清晰可見<br />\n<img src=\"http://i926.photobucket.com/albums/ad102/Zannanza/fucine3_zps7cc98e5b.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ffucine3_zps7cc98e5b.jpg&h=604bd0cf&s={SIZE}\" /><br />\nLake Fucine湖床格格狀的農田<br />\n<img src=\"http://i926.photobucket.com/albums/ad102/Zannanza/P5280141_zps0d2747f6.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FP5280141_zps0d2747f6.jpg&h=da3cc04f&s={SIZE}\" /><br />\n隧道響湖側入口既多重水閘同緩衝池復完圖"},{"pid":"c532de25580a6e17bc969d48ef2728ed82ac64d0","tid":275818,"uid":107573,"like":0,"dislike":0,"score":0,"citedBy":0,"replyTime":"2017-06-09T11:56:28.000Z","msg":"古羅馬人叻到癲<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"db8803c04359d6a3216e4e5897c3a17ad5364350","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T13:44:40.000Z","msg":"<strong>克勞狄的超級人工港口Portus (公元46年-公元62/64年)</strong><br />\n<br />\n<img src=\"http://i926.photobucket.com/albums/ad102/Zannanza/Mosaiumlque_dUlysse_et_les_siregravenes_zps2e690977.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FMosaiumlque_dUlysse_et_les_siregravenes_zps2e690977.jpg&h=a367ae4b&s={SIZE}\" /><br />\n古代馬賽克上的運糧船<br />\n<br />\n<strong>羅馬時代的地中海海運</strong><br />\n<br />\n貿易，一直都是羅馬經濟重要的組成部分，而地中海則為帝國提供了四通八達的海運網絡。為確保貿易暢順，羅馬人為爭奪西地中海的霸權跟海權帝國迦太基(Carthage)針鋒相對，到了公元1世紀，羅馬的領土已經完全包圍地中海(Mediterranean)，前1世紀羅馬海軍多次清掃海盜，地中海從此被戲稱為「羅馬人的湖」(Lake of the Romans)。<br />\n<br />\n在1世紀時地中海到底有多少商船運載力？至今歷史學家仍然不清楚確切答案。然而部分考古及文字證據顯示這數字並不小。<strong><span style=\"color: purple;\">根據文獻，羅馬城一年從埃及(Aegyptus)進口1/3糧食，共14萬噸，全年進口糧食約為42萬噸，單單是往來亞歷山大港(Alexandria)至羅馬(Rome)，及迦太基(Carthage)至羅馬(Rome)的運糧船隊可能多達1000餘艘船。歷史學家另外估計羅馬城每年進口18萬噸酒類飲品，以及類近數量既橄欖油(olive oil)，將建築材料和其他物海運物資計算在內，帝國極盛時期羅馬一座城市可能需要每年100萬噸等級的商船運載量。</span></strong>而在1世紀，整個地中海上可能有數以千計的商船船隊在各大城市間穿梭往來，每年運載數百萬噸的貨物航行(相比之下，15世紀地中海商船船隊總運載力大約只有數十萬噸級別)。羅馬城作為地中海海貿的核心，日漸繁盛既貿易亦都帶黎額外既煩惱：港口。<br />\n<br />\n<img src=\"http://i926.photobucket.com/albums/ad102/Zannanza/4_zps71223f4b.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F4_zps71223f4b.jpg&h=6df88417&s={SIZE}\" /><br />\n地中海沉船數量，跟海運量成正比，跟技術水平成反比。由於羅馬時代到中世紀造船技術沒有明顯改變，從此圖可得出羅馬時代地中海商船船隊數量大於中世紀晚期的結論<br />\n<img src=\"http://i926.photobucket.com/albums/ad102/Zannanza/3_zpsadbc3fe6.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F3_zpsadbc3fe6.jpg&h=99663eaf&s={SIZE}\" /><br />\n已發現的沉船分佈地圖<br />\n<img src=\"http://i926.photobucket.com/albums/ad102/Zannanza/map_04_Roman_trade_routes_zps65e24d52.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fmap_04_Roman_trade_routes_zps65e24d52.jpg&h=884eee95&s={SIZE}\" /><br />\n羅馬時代貿易海運網絡&mdash;&mdash;無遠弗屆<br />\n<br />\n羅馬城本身唔係海岸城市，羅馬既港口位於奧斯堤亞(Ostia Antica)，臺伯河(Tiber River)既下游出海口處，羅馬城西南22公里之外。傳說中奧斯堤亞係羅馬人其中一個最早既殖民城市，建於前7世紀，但我地可以肯定既係，呢個城自前5世紀左右起成為羅馬既專屬港口。自此，羅馬同奧斯堤亞就成為一對難捨難分既姊妹城，<strong><span style=\"color: purple;\">隨住羅馬既擴張而擴張。但到左1世紀，奧斯堤亞已經使用左超過5個世紀既港口早已經不敷應用。載貨量千噸以上既「10,000雙耳瓶(Amphora)級」運糧船無法靠岸，必須響公海拋錨再用駁船</span></strong>，但奧斯堤亞既碼頭本身都開始飽和，羅馬城既存糧降到8日既危險水平。<strong><span style=\"color: purple;\">為應付港口飽和既問題，克勞狄響登位既第5年開始左一個異常野心勃勃既計劃。佢既解決方法唔係繼續擴建奧斯堤亞，而係建造一個全新既巨大人工港口。呢個人工港口擁有極長既防波堤、龐大既避風港，可以停泊當時最巨大既運糧船，設計標準絕對係當時世界頂級水平。呢個新既港口，佢將之命名為港口城(Portus)：羅馬帝國京師既專屬港口。</span></strong><br />\n<br />\n<img src=\"http://i926.photobucket.com/albums/ad102/Zannanza/finalfdgfg1_zps5b978c38.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Ffinalfdgfg1_zps5b978c38.jpg&h=0ffd316f&s={SIZE}\" /><br />\n羅馬小型運糧船(100噸級)，亦都係羅馬時代最常見既商船，跟哥倫布到達新大陸既旗艦聖瑪利亞號大細差唔多。但羅馬造船技術可造出遠超過呢個size既船，最大既運糧船就超過1000噸排水量，而皇家用黎展示國力既巨艦船身受力部分經大量金屬加固，船殼鋪上保護木結構既鉛片，更可達到數千噸排水量。<br />\n<img src=\"http://i926.photobucket.com/albums/ad102/Zannanza/plan1_zps7f13c524.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fplan1_zps7f13c524.jpg&h=11462583&s={SIZE}\" /><br />\n圖左既波爾圖(Portus)港口城係羅馬帝國1-2世紀建既新港口，圖右既奧斯堤亞(Ostia Antica)，兩港口之間由人工運河連接<br />\n<br />\n<strong>超級港口</strong><br />\n<br />\n講到人工港口，可能大家仲記得我響第二季提及既猶大王希律所建的凱撒利亞(Caesarea)人工港，同果個港口既建造方法。<strong><span style=\"color: purple;\">由於羅馬人發明左可以響水底凝固既混凝土(pozzolana)，令到興建大規模既防波堤變得更容易。</span></strong>既然猶大呢個小小既羅馬附屬國都起到凱撒利亞人工港，咁羅馬帝都既皇家港口點可能會輸蝕？<strong><span style=\"color: purple;\">事實上，港口城建造方法同凱撒利亞大同小異，但羅馬人將圍海建造港口既技術推至前所未有既規模。當十二使徒之一既保羅坐船到達港口城時，望出船外必定目瞪口呆；因為佢所見既宏偉工地，即將成為世界上最大既人工港口。</span></strong>"},{"pid":"c4626f6194fd2fb1de9cba859119ca56f361acf5","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T13:45:35.000Z","msg":"<img src=\"http://i926.photobucket.com/albums/ad102/Zannanza/harbors_zps523bc5e1.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fharbors_zps523bc5e1.jpg&h=3c464646&s={SIZE}\" /><br />\n古典時代地中海港口大小比較，Caesarea係凱撒利亞，Portus-Ostia Complex係羅馬城既港口。藍色為作參照物既葵青貨櫃碼頭，比例相同。<br />\n<img src=\"http://i926.photobucket.com/albums/ad102/Zannanza/1_zps32e6bd44.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F1_zps32e6bd44.jpg&h=e91c367e&s={SIZE}\" /><br />\n港口城：羅馬帝國最大既人工港口平面圖，兩條防波堤清晰可見既係克勞狄所建既第一期，六角形部分為二世紀初圖拉真(Trajan)時代擴建既二期工程<br />\n<img src=\"http://i926.photobucket.com/albums/ad102/Zannanza/resize_zpsa54d4723.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fresize_zpsa54d4723.jpg&h=7dc5a0cd&s={SIZE}\" /><br />\n奧古斯都王朝(Augustan Dynasty)時代的Portus Phase I<br />\n<br />\n<strong><span style=\"color: purple;\">克勞狄既宏偉藍圖響公元46年動工，人工港口兩條防波堤當中北防波堤(breakwater)長1,600米以上，南堤長1,300米以上，防波堤表面佈置巨石以減低海浪對堤身既衝擊。兩堤工程量巨大，從陸地延伸到海中心，圍出一個150-200公頃(hectares)既避風塘，比凱撒利亞既人工港口大足足15倍。當中混凝土建造既防波堤同人工碼頭總長度接近驚人既5公里，可以同時停泊同比200艘以上既遠洋貨船停泊</span></strong>。南堤同北堤中間，克勞狄需要建造一座巨大既燈塔(Pharos)指引船隻航向，佢決定建造一座人工島作為燈塔地基。咁克勞狄既前任，暴君卡利古拉(Caligula)建造左一艘長度百米以上既巨船，自從卡利古拉被刺殺之後，呢艘排水量可能達到七千噸既巨艦就得物無所用。於是克勞狄就將巨船拖到兩堤中間作為沉箱使用，灌入大量混凝土後船身成為一座人工島，克勞狄響島上豎立一座以亞歷山大港燈塔Pharos of Alexandria)為原型既燈塔。<strong><span style=\"color: purple;\">呢座燈塔雖然冇亞歷山大港既咁大咁高，但普遍估計高度都有成90米以上，相當於一幢近30層樓既大廈，塔頂烈火不滅，晝夜照亮指引船隻進港</span></strong>。從衛星圖片可見，<strong><span style=\"color: purple;\">呢隻巨艦化身成既人工島長度達到140米。表面鋪砌大理石既巨塔遺址遲至11-15世紀仍有記載</span></strong>(後世記載有兩座燈塔，其中一座係克勞狄年代建造)，佢既位置接近今日達文西國際機場(Fiumicino Airport)，靜靜躺於一個廢車場既地底，等候考古學家既發掘。<br />\n<br />\n<img src=\"http://i926.photobucket.com/albums/ad102/Zannanza/lighthouse-01_zps96046fb2.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Flighthouse-01_zps96046fb2.jpg&h=a904f301&s={SIZE}\" /><br />\n克勞狄人工港口現狀，地勢匹配防波堤走向<br />\n<img src=\"http://i926.photobucket.com/albums/ad102/Zannanza/cab3905c-321d-4705-8785-ccc351c43f4a_Phase3NERO_PORTUS_COIN_zpsbf19f53f.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2Fcab3905c-321d-4705-8785-ccc351c43f4a_Phase3NERO_PORTUS_COIN_zpsbf19f53f.jpg&h=d662f272&s={SIZE}\" /><br />\n尼祿於公元64年發行既精美記念幣，正面為尼祿頭像，背面為充滿商船既克勞狄港口，可見兩條防波堤，背面下方既掌舵弄鯨既男人裸像係人格化既Portus<br />\n<img src=\"http://i926.photobucket.com/albums/ad102/Zannanza/2_zps4413ce64.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2F2_zps4413ce64.jpg&h=745c8997&s={SIZE}\" /><br />\n灌入混凝土沉沒既卡利古拉巨船，用作人工港入口既燈塔基座，長達140米，闊達40米，有可能就是七千噸巨艦船身的長度<br />\n<img src=\"http://i926.photobucket.com/albums/ad102/Zannanza/Pharos_zps8020744a.jpg\" data-thumbnail-src=\"https://i.lih.kg/thumbnail?u=http%3A%2F%2Fi926.photobucket.com%2Falbums%2Fad102%2FZannanza%2FPharos_zps8020744a.jpg&h=f5b54bba&s={SIZE}\" /><br />\n克勞狄的燈塔(Pharos)CG復完圖<br />\n<br />\n<strong>新港</strong><br />\n<br />\n人工港口既第一期工程持續左16年以上，到尼祿(Nero)年間先完成。<strong><span style=\"color: purple;\">公元62年，港口局部投入運作，公元64年，尼祿發行記念幣慶祝港口落成。新落成既港口好快就舒緩左奧斯堤亞既物流壓力，但係克勞狄既港口並無完全保護到港內船隻既安全</span></strong>。公元62年一次風暴潮或海嘯就越過左防波堤，導政港內200艘船沉沒，呢單事件令克勞狄超級人工港口既安全響起警鐘。結果為<strong><span style=\"color: purple;\">四十年後，另一位羅馬皇帝將擴建港口既第二期工程埋下伏筆</span></strong>。"},{"pid":"5875dcf00563ff4942c2d1132119cfe92978d0af","tid":275818,"uid":1333,"like":0,"dislike":0,"score":0,"citedBy":0,"replyTime":"2017-06-09T13:53:30.000Z","msg":"樓主係原作者？有追開黎睇<img src=\"/assets/faces/normal/good.gif\" class=\"hkgmoji\" />"},{"pid":"47988ba7d8beae8b627e8e8e238e7461f65e2eee","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T13:56:33.000Z","msg":"<blockquote>樓主係原作者？有追開黎睇<img src=\"/assets/faces/normal/good.gif\" class=\"hkgmoji\" /></blockquote><br />\n係原作者呀<br />\n多謝支持"},{"pid":"ed7d682584dcb3024067374500972cfc067a1bb3","tid":275818,"uid":120678,"like":0,"dislike":0,"score":0,"citedBy":0,"replyTime":"2017-06-09T14:00:35.000Z","msg":"<blockquote>古羅馬人叻到癲<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" /></blockquote><br />\n古羅馬人既技術成就，好多都係站在巨人的肩上<br />\n原本由中東人同希臘人發明既技術，由羅馬發揚光大<br />\n不過以建築技術為例，後期羅馬漸漸擺脫前輩既影響，自成一套風格<br />\n例如混凝土既發明，就係羅馬人原創"},{"pid":"373322f2948ad4253f9472377ce330a42364bc44","tid":275818,"uid":39441,"like":0,"dislike":0,"score":0,"citedBy":0,"replyTime":"2017-06-09T14:20:58.000Z","msg":"名"},{"pid":"00dac909b144bbfe9962f3cb5bcf43e10ba43261","tid":275818,"uid":33605,"like":0,"dislike":0,"score":0,"citedBy":0,"replyTime":"2017-06-09T14:44:47.000Z","msg":"留"}]}