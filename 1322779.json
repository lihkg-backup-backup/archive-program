{"tid":1322779,"cid":5,"subCid":0,"title":"定義清楚我哋對「真民主」嘅訴求","createTime":"2019-07-16T04:53:38.000Z","updateTime":"2019-07-16T05:00:43.000Z","uid":32204,"like":0,"dislike":0,"uniUserReply":1,"replies":[{"pid":"761ea070ad5acdde443a60d6d45276a188df837e","tid":1322779,"uid":32204,"like":0,"dislike":0,"score":0,"citedBy":0,"replyTime":"2019-07-16T04:53:38.000Z","msg":"香港一路累積嘅問題，我唔認為係有雙普選就可以解決。而某啲親中派議員開始吹話重啟政改，但呢啲問題唔成 set 解決根本就冇真正嘅民主，所以我哋一定要成 set 一齊爭取，如果唔係「改革」完就會俾人綁架民意。<br />\n<br />\n首先，整走入閘審查同宣誓無效。就算有雙普選，呢個問題唔解決根本就任佢踢走哂代表我哋嘅人。<br />\n<br />\n其次，香港法庭應該有釋法權。首先，釋法呢一樣野根本就應該喺終審權包埋，同埋正常黎講釋法應該只係畀喺法律觀點上解讀原文字眼。但中國次次都按自己政策需要釋法，根本同改變法律。就算依加俾大家爭取到個完美嘅民主 plan，等外國冇咁關注香港嗰陣佢再黎一招人大釋法佢就可以玩殘你。<br />\n<br />\n第三，改變議會選舉制度。香港人一定冇中國咁大資源去統合哂分工同配票，搞到泛民夠支持者都要搞乜春雷動計劃黎策略性投票，分分鐘之後贏票輸席。所以我建議跟德國用混合式選舉，十八區有地區代表，之後全香港用比例代表。到時大家鍾意咩黨就投咩黨，唔洗再大局為重含淚。<br />\n<br />\n最後，香港應該行西敏制。大家經過咁多年，都體會到行政主導嘅壞處，而世界上行三權分立嘅國家都係失敗居多。更加唔好提香港特首又唔俾有政黨背景嗰堆要求。行議會制至少可以確保唔會有人有太大權力，head of government 一定要不斷面對議會先(至少唔係林鄭依加咁)。<br />\n<br />\n歡迎大家討論同補充，留意到有巴打話搞國民議會，我覺得可以討論好一個完整啲嘅方案先，到時再拎出黎<br />\n<br />\n如果搞唔成國民議會，至少希望大家討論出有乜民主底線先，唔好俾假改革搞散個運動<img src=\"/assets/faces/normal/angry.gif\" class=\"hkgmoji\" />"},{"pid":"f859186cb9c162228a44741892340bd81da89647","tid":1322779,"uid":32204,"like":0,"dislike":0,"score":0,"citedBy":0,"replyTime":"2019-07-16T05:00:43.000Z","msg":"push"}]}