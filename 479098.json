{"tid":479098,"cid":30,"subCid":0,"title":"（執筆忘字）<雪糕令你找到鐘意的感覺>","createTime":"2017-11-24T17:12:38.000Z","updateTime":"2017-11-24T17:12:38.000Z","uid":47617,"like":3,"dislike":0,"uniUserReply":1,"replies":[{"pid":"e29fb4f3f544e37798df96082d4a777e0bd5b041","tid":479098,"uid":47617,"like":0,"dislike":0,"score":0,"citedBy":0,"replyTime":"2017-11-24T17:12:38.000Z","msg":"有好多人會問咩係愛情？或者會問點樣搵番鐘意既感覺？<br />\n<br />\n鐘意既感覺其實係一個好虛既概念，似有亦冇，你以為有可能最後冇，但是你認為冇可能最後分分鐘會係有。<br />\n<br />\n如果要我具體咁解釋咩叫鐘意既感覺，因為我本身好鐘意食雪糕，所以我會形容好似係去雪糕店食雪糕。<br />\n<br />\n初戀<br />\n由你出世既一刻，你對世界充滿好奇心，你未必知道咩叫凍既時候，你食左一啖又凍又甜既奶狀物原來叫雪糕。你會好驚，因為屋企人會叫你唔好食咁多會搞肚痛，但係你會越想試越想食。食完你會會心微笑，因為你第一次接觸食到，你唔知咩感覺，甜甜地，好新鮮，呢種叫做鐘意。<br />\n<br />\n分享<br />\n對於一個鐘意食雪糕既人黎講，永遠都會想自己一個食哂成杯，分享雪糕其實係一個大忌，因為冇人鐘意同人分享。當你同朋友去食雪糕既時候，個朋友同你講一句：「可唔可以share 呀？」呢句說話若果令你有點心有不願既感覺既話，但係因為佢係你個朋友先應承，然後佢攞你一大匙，你有點想打爆佢個頭既感覺，呢種叫做鐘意。<br />\n<br />\n選擇<br />\n每個人對住唔同味既雪糕都會心心眼，每一款雪糕都會想試下，每一隻都想食好難揀。有d人買雪糕唔駛試味第一下已經知自己食咩味，有d人試兩三隻就揀到鐘意既口味，有d人試好多隻味都唔係好鐘意但係往往揀番第一隻試既味。<br />\n<br />\n失去<br />\n如果當你行行下街，你食緊手上既雪糕唔小心比人撞跌，你會不禁露出一個唔開心既樣，你會覺得好難過同可惜，埋怨點解自己唔小心D 。奇怪既係你越細過第一次食，你既反應會最大，但係如果試過多幾次，你會覺得冇所謂，因為你知道可以再買過。<br />\n<br />\n回憶<br />\n一個鐘意食雪糕既人，當你食到底既時候，你總會好想食多一枝。鐘意食雪糕有時候唔係雪糕咁簡單，雪糕盛載既永遠係你開心既回憶。可能係你永遠都聽到登登登登登，就會知雪糕車起附近，可能係你屋企人拖住你麥記買杯新地筒，或者可能係你考到默書一百分阿媽獎勵你食雪糕。<br />\n<br />\n無人唔鐘意食雪糕，但係每個人都有自己鐘意食既口味。雲尼拿？朱古力？薄荷？<br />\n<br />\n唔該，我想要個綠茶麻糬雪糕。"}]}