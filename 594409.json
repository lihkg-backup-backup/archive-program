{"tid":594409,"cid":12,"subCid":0,"title":"［小甜多脆 ］ 剛好遇上你","createTime":"2018-03-15T21:03:36.000Z","updateTime":"2018-03-15T21:03:36.000Z","uid":47376,"like":0,"dislike":0,"uniUserReply":1,"replies":[{"pid":"effb564a45d1184f99ca5ddfee843ff2a8e279a6","tid":594409,"uid":47376,"like":0,"dislike":0,"score":0,"citedBy":0,"replyTime":"2018-03-15T21:03:36.000Z","msg":"1. 謝雅幸（1）<br />\n<br />\n作為一個香港人，日日早起過雞，辛苦過狗。所以喺問完自己想要啲咩之後，27歲嘅我決定辭職去轉旅行，放鬆放空之餘，都畀啲空間自己去規劃之後既人生。<br />\n<br />\n27歲，大學畢業近四年，我自己用左三份一人工租住劏房，加上同前女友一齊要用嘅錢，可謂窮到叮叮噹噹。<br />\n<br />\n「阿幸，你會唔會再考慮下？三個月時間公司可以幫你停薪留職。」<br />\n<br />\n老細前所未有咁溫和同我講野，但佢一開口就可媲美生化式器嘅口味...<br />\n<br />\n「多謝你呀，但我身體狀況真係...未知幾時先返倒黎幫手。」<br />\n<br />\n由尋日晏晝開始就無食野，我深信塊臉都足夠白既。<br />\n<br />\n「唉...好啦，好返啲聯絡我，等你歸隊！」<br />\n<br />\n「好開心畢業之後就可以喺你身邊學野。好返啲一定聯絡你！唔阻你做野，我出返去先喇。」<br />\n<br />\n狹小嘅辦公室，你來我往嘅虛偽，沒日沒夜嘅OT人事糾紛...我屌你老母。<br />\n<br />\n拎住張做哂契弟先到手既reference letter，我抬腳一步步邁出呢間我做左四年既公司。"}]}