{"tid":1256036,"cid":33,"subCid":0,"title":"香港獨立再思","createTime":"2019-06-24T19:58:03.000Z","updateTime":"2019-06-25T16:01:18.000Z","uid":266239,"like":2,"dislike":2,"uniUserReply":3,"replies":[{"pid":"68bdc548dc9ce89f831ea0c4ee0e9ef916f3d2a5","tid":1256036,"uid":266239,"like":0,"dislike":0,"score":0,"citedBy":0,"replyTime":"2019-06-24T19:58:03.000Z","msg":"Facebook見到好文章<br />\n<br />\n詳文請見：<br />\n<a href=\"http://gnimmm.com/2019/06/24/keep_moving/\" data-sr-url=\"https://r.lihkg.com/link?u=http%3A%2F%2Fgnimmm.com%2F2019%2F06%2F24%2Fkeep_moving%2F&d=DgFN9ivcdgICzBQxXV443n9Z9R%2B5WvgLevJIGZbvuGo%3D&h=920bb2c4\" data-auto-link target=\"_blank\">gnimmm.com/2019/06/24/keep_moving/</a><br />\n<br />\n節錄：<br />\n<br />\n中國歷史會不停重演，但世界歷史只會繼續向前<br />\n<br />\n每當言及香港獨立，大多數人都會認為主張激進，輔以諸多理由否定，但當反問佢地喺現行局面之中，可以點樣爭取民主自由，大眾往往都係啞口無言，忽然失語。呢種情況之所以常見，係源於大家都未意識到獨立從來只係手段，而非目標，同時太受中國灌輸嘅歷史框架所影響。事實上，只要大家認清兩點：一、香港嘅終極目標係爭取自由，以及二、中華文明以及中共體制嘅核心都係反對自由，咁就會更易理解獨立作為手段之必要，而獨立路上嘅各種抗爭模式都自有意義，毋須內耗。<br />\n<br />\n要洗刷香港人對獨立嘅恐懼，首先要談論香港人以至世界嘅選擇性失憶。自中共開始部署奪取香港起，香港人嘅國際視野亦都開始自我設限&mdash;&mdash;由港英時代嘅冷戰思維，逐漸倒退至中國主導嘅華夷秩序，格局日窄。過去，香港雖未至於喺國際間舉足輕重，但至少喺東亞及東南亞區域佔有一定地位，東西陣營前哨站之名，可謂當之無愧，因此從來都廣受世界關注，亦係世界窺探中國嘅最佳窗口。其後，英國一方面內外交困，自顧不暇，一方面又誤以為中共將會改變，香港落入中共之手，香港就成為西方掌握中共進步幅度嘅實驗場。至此，香港可以話係中共測試西方反應嘅緩衝區，英美檢驗自身眼光嘅參考對象，亦係美國試探中共同世界秩序距離尚有幾遠嘅試金石。<br />\n<br />\n因此，自香港前途商議有成之後，英美社會都一直密切留意以及討論香港局勢，而主權移交前嘅兩個月，《紐約時報》一篇名為〈救助香港〉嘅社論就直接提到香港嘅價值。「而家，美國要挺身而出，阻止香港嘅自由社會遭受破壞。而香港嘅主權移交，只係重大問題嘅其中一部分。呢個更重大嘅問題，就係中國將會以強國姿態擠身強國之林，呢個恐怕係現代世界所迎接嘅最艱鉅挑戰。十二億人口同不斷發展嘅經濟，加上渴望成為軍事強國嘅志向，中國將來勢必成為美國嘅對手。」中共接收香港背後嘅意圖同佈局，社論作者心知肚明，可見當時國際形勢絕非不明朗，大家都知道中共野心必須提防，只係中共姿態低調，而美國又無意出手，於是以美國馬首是瞻嘅各國都不了了之，靜觀中共變化，香港亦唔例外。<br />\n<br />\n然而，香港人呢種獨善其身嘅態度，就為日後中共嘅為所欲為，大開方便之門。中共以一國兩制之名立約，意在善用香港英治遺產，將香港逐漸塑造成中國版新加坡，協助中共走資，掩護黨內密謀顛覆世界秩序嘅如意算盤，本來計算未至於高明，但多得香港人隻眼開隻眼閉，中共就得以上下其手，任意魚肉，而西方亦因為出師無名而無法插手援救。中共多次干預香港內政，一國兩制名存實亡，但香港泛民議員出訪美國之時，竟然向美方表示香港狀況尚好，力證《基本法》行之有效；中共大推送中惡法修訂，香港司法獨立出現裂痕，但香港百萬民眾上街之後，竟然只係要求撤回修訂，而非爭取完整主權，從根本上遠離中共管治。當香港人自上而下所選擇嘅，都係任由自由社會慢慢腐爛，甚至為中共隱惡揚善，試問即使世上有識之士早有先見之明，又如何提示香港自由之路何來何從？<br />\n<br />\n中共自立國起，就視高舉自由旗幟嘅美國為敵對國，而戰略方向，就係吸納願意靠攏自身嘅小國，逐步擴大勢力，最後一舉殲滅敵對國。呢種模式，其實同歷代中華帝國嘅經營模式一脈相承，而香港就正正係近在中國周邊嘅屬邦，有待收復，繼而重新納入秩序體系，滲透吸收。中共對世界輸出嘅一套，係文化羈縻加以力服人，文化之中所承載嘅核心價值就係最原始嘅權力同暴力，中原地區戰國末年秦國尚未擊敗其餘六國前所刻於竹簡之上嘅《秦律》，就已經具備呢種原始思想&mdash;&mdash;周邊諸國，可分為臣邦、屬邦及他邦三類，臣邦為已經臣屬嘅諸侯國，屬邦為位於國內嘅少數民族，而他邦則為勢力均等嘅敵對諸侯國。中央力量要得以維持，就要臣邦拱衛，現實中嘅臣邦，就係武力上對抗唔到中共嘅中國各省；而需要擴張之時，就需要改造異質政治共同體嘅思想信仰，令屬邦如香港澳門相信，即使文化未能相容，都要記住武力無法對抗中共；當勢力範圍之內亂局已經平定，就係時候動員全國，向絕不屈服嘅他邦發動進攻，一較高下，而美國就係中共嘅終極對手。<br />\n<br />\n每次中華帝國累積力量，呢種一雪民族恥辱嘅對外侵略就會發生，直至發現自己真係比唔上敵對國，敗興而回，就再一次韜光養晦，等待又一次嘅改革開放。漢帝國先係同匈奴保持貿易往來，到武帝時期至出擊匈奴，無法北上之後就議和劃界；唐帝國君主先贏得「天可汗」之名，然後於塔拉斯河戰役大敗於伊斯蘭帝國，無法西進之後就議和劃界；滿清帝國准許廣州通商，因鴉片貿易而對英夷先發制人，無法排外之後就議和賠款&mdash;&mdash;呢啲歷史所反映嘅，就係一個個「改革開放&mdash;挑戰對方&mdash;韜光養晦」嘅循環，而七十年間中共嘅發展趨勢，其實仍然不脫中華帝國模式，分別只係世界已經全面開發，美國勢力已經深入亞洲，中共想避開民主改革浪潮，都已經無路可退。有中國學者曾經提出，中華帝國嘅治亂週期以八百年為一循環，但秦帝國立國距今不過二千二百年左右，粗略否定歷史潮流線性發展，以及經歷地理大發現後全球已經連成一體嘅重大改變，立論未免過於樂觀。<br />\n<br />\n<br />\n...<br />\n<br />\n<br />\n詳文請見：<br />\n<a href=\"http://gnimmm.com/2019/06/24/keep_moving/\" data-sr-url=\"https://r.lihkg.com/link?u=http%3A%2F%2Fgnimmm.com%2F2019%2F06%2F24%2Fkeep_moving%2F&d=DgFN9ivcdgICzBQxXV443n9Z9R%2B5WvgLevJIGZbvuGo%3D&h=920bb2c4\" data-auto-link target=\"_blank\">gnimmm.com/2019/06/24/keep_moving/</a>"},{"pid":"c35afcb13322899b827aff0b839d03ce6ec79a3b","tid":1256036,"uid":138233,"like":0,"dislike":0,"score":0,"citedBy":0,"replyTime":"2019-06-24T20:39:41.000Z","msg":"<img src=\"/assets/faces/lm2/bang.gif\" class=\"hkgmoji\" />巴打有料"},{"pid":"871c154b99b5fd58f1eda54f2da8d1130249dace","tid":1256036,"uid":5205,"like":0,"dislike":0,"score":0,"citedBy":0,"replyTime":"2019-06-24T20:45:02.000Z","msg":"300萬人上街增 自主權<br />\n<br />\n保警察 保主權 保民生<br />\n<br />\n保香港人經濟 保香港人語言<br />\n<br />\n保香港聲譽 保建制<br />\n<br />\n全力支持香港人應該有話事權 <br />\n<br />\n2020普選 <br />\n<br />\n<br />\n外國勢力都要向香港低頭<br />\n<br />\n中國官員都贊成。只要除去習近平 即可 解放中國 中華民族必須普選"},{"pid":"40784dc8413b2fd5ebec0d74efdf8ce7f04c2611","tid":1256036,"uid":266239,"like":0,"dislike":0,"score":0,"citedBy":0,"replyTime":"2019-06-25T16:01:18.000Z","msg":"推"}]}