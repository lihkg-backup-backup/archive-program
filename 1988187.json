{"tid":1988187,"cid":5,"subCid":0,"title":"新西初選協調會議 街工代表稱梁耀忠有淺藍支持 梁：我都唔知","createTime":"2020-04-25T04:49:17.000Z","updateTime":"2020-04-25T04:49:17.000Z","uid":34410,"like":1,"dislike":0,"uniUserReply":1,"replies":[{"pid":"0e548061d79f0a1e5fff6bc6c2362f41177aeadb","tid":1988187,"uid":34410,"like":0,"dislike":0,"score":0,"citedBy":0,"replyTime":"2020-04-25T04:49:17.000Z","msg":"民主派就立法會選舉初選舉行協調會議，八方聽聞噚日新界西嘅協調會議就出現咗粒大花生，有消息話，代表現任議員梁耀忠嘅街工代表，喺會上突然爆出一句「梁耀忠有淺藍支持」，在場人士聽到眼都凸埋。八方就事件問過阿忠，佢話「係咩？我都唔知」，又話「我授權佢（代表）去聽嘢，冇叫佢發言㗎喎。」<br />\n<br />\n噚日新界西嘅協調會議一共有近50人出席，墟冚程度冠絕咁多區，現任議員民主黨尹兆堅、公民黨郭家麒都親身出席，朱凱廸、梁耀忠就派代表現身，其他有意出選嘅團隊包括工黨吳敏兒嘅代表、新同盟譚凱邦、屯門區議員張可森、巫堃泰同元朗區議員林進等，至於其他列席嘅素人區議員就自稱去食花生。<br />\n<br />\n有與會者話，會議共識不大，大家就最近形勢發表咗意見，包括對於「民主派35+」嘅睇法，以及未來係咪要透過否決預算案，令到政府回應五大訴求等；亦都有人擔心中央會大規模DQ參選人。<br />\n<br />\n席間有人提到梁耀忠，諷刺佢無論如何都無機會當選云云，當時街工代表有回應，話明白大家對阿忠某啲做法有不滿，但就覺得佢有勝算，事關佢可以拎到淺藍陣營嘅支持。<br />\n<br />\n八方今日問過梁耀忠，佢就話自己無開會，唔知咩事。至於「淺藍言論」，佢話「我授權佢（代表）去聽嘢，冇叫佢發言㗎喎。」<span style=\"color: red;\">至於佢對於「攬炒」嘅立場，佢都係話「唔好問我，我咩都唔知」，頭也不回就走咗去喇。</span><br />\n<br />\n白頭老妖同熱狗一樣都係敵人<img src=\"/assets/faces/normal/dead.gif\" class=\"hkgmoji\" />"}]}