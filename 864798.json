{"tid":864798,"cid":12,"subCid":0,"title":"《港鐵公關災難》","createTime":"2018-10-16T12:52:03.000Z","updateTime":"2018-10-16T12:56:34.000Z","uid":82558,"like":1,"dislike":0,"uniUserReply":3,"replies":[{"pid":"0c42c7ea1ecab0e9b0d57803e0379faa1fff8380","tid":864798,"uid":82558,"like":0,"dislike":0,"score":0,"citedBy":0,"replyTime":"2018-10-16T12:52:03.000Z","msg":"二零一八年十月十六日。<br />\n比起高鐵開通更歷史性的一刻。<br />\n<br />\n早上繁忙時段四線出現信號故障， 癱瘓大半個香港，比起之前颱風山竹襲港對東鐵線造成的破壞，這次的人禍明顯更難以被人原諒，不但荃灣綫，觀塘線，還有貫通香港經濟命脈的港島線，紛紛無一幸免。<br />\n<br />\n站長，車長，黃衫人，還有波板糖人，都經歷了彷如地獄的一天。這一天，香港人意識到，如果香港有戰亂的話，也必然在港鐵範圍內開始。<br />\n<br />\n一眾平日以私家車出入的高層們正在一個會議室內商量如何善後四線癱瘓的爛攤子。事實上，他們沒有在商量，而是各有各地拿著手機，不問世事地沈醉在自己的世界裡。高層A 正在看《全民做星》冠軍小鮮肉姜濤，高層B正在看《延禧攻略》大獲全勝的魏瓔珞，還有高層C正在看AV打飛機。<br />\n<br />\n他們之所以能夠處之泰然，毫無懼色，就是明白到一個簡單的道理&mdash;&mdash;無需善後，一切運作理所當然地停止，所有故障理所當然地發生，他們只需要默默地靜待這一天的過去，待明天太陽照常升起，Tomorrow is another day!"},{"pid":"997a5fd21948bc7d4db5a92d98d01cae04d25131","tid":864798,"uid":82558,"like":0,"dislike":0,"score":0,"citedBy":0,"replyTime":"2018-10-16T12:52:54.000Z","msg":"正當各位高層的臉皮比沈降的地基還要堅固時，他們的老闆馬生氣沖沖地走進來，身上彷彿有股有人殺他全家的怨氣。在秋風颯爽的十月，他的怒氣大概是朝早沒有祈禱所致。<br />\n<br />\n「同我停低你手頭上嘅嘢！」<br />\n<br />\n「佢嚟經呀？咁燥嘅？」高層A向高層B打眼色。<br />\n「咪玩喇，停經就有佢份。」高層B翻了一個大白眼。<br />\n「咪係，好明顯係男人更年期喇！」高層C嘴角露出一絲恥笑。<br />\n<br />\n「林太今日打電話俾我，問我係咪任期就嚟完就hea鳩佢，打風完咗延誤，平日返工又延誤，仲拉埋之前沙中線剪鋼筋，高鐵試運出軌又漏水，問我究竟想點？仆你個街，關我叉事呀！故障我想㗎，條鋼筋我剪㗎，高鐵係邊個話要起㗎？」<br />\n<br />\n「啱呀老細，嗰女人連八達通都唔識用，就係度指點江山，奶鞋佢就識！」<br />\n高層A奶鞋的質素亦不比他口中那個女人差。<br />\n<br />\n「佢仲話我知唔知港鐵故障一個上晝損失幾多？我心諗，我之前係做邊嗰局局長㗎，我會唔知？佢掉番轉頭應該要多謝我添喇，唔係今朝搞鑊大壇嘢，轉移視線，佢仲俾人鞭緊嗰個倒錢落海嘅爛鬼人工島！」<br />\n<br />\n「香港人一講話冇得番工，暴動都似！，仲得閒理咩人工島，咩領事館喇，理吓下班車幾時到站仲實際喇！」高層B所說的真理比受上帝感召參選要真誠得多。"},{"pid":"c90ebb1782fa863d1b4c979586809c36f31a71f6","tid":864798,"uid":82558,"like":0,"dislike":0,"score":0,"citedBy":0,"replyTime":"2018-10-16T12:54:54.000Z","msg":"「俾個成世人都冇搭過港鐵嘅女人照咗我肺成嗰鐘，我好聲好氣同佢講&ldquo;我哋話俾你聽OK就得㗎啦！&rdquo;點知仲係咁問我要資料俾佢同記者交待，俾咩資料姐，你咪又係叫啲老細體諒打工仔？講埋啲廢話搞到我把幾火，我一時頂唔住串佢話：&ldquo;畀咗資料你又點？港鐵日日有事故如每宗都要公佈，咁我哋管理層唔使瞓覺喇！&rdquo;」<br />\n<br />\n全個會議室鴉雀無聲。<br />\n再過一會，高層A才打破靜默。<br />\n「老細，你仲勇武過班學生。」但高層A的臉上掛住一副難以置信的表情，比起佩服他的勇氣，更多是恥笑他的愚蠢。<br />\n<br />\n「大家。」他垂下頭，眼神不敢直視前方，彷彿心中有愧。「今次係名副其實嘅公關災難。」馬生倒抽一口氣。<br />\n<br />\n在高層的眼裡，他的神情與某個已經被遺忘的老人有幾份相似，某個曾經揚言制定問責制的老人，然而，沒有人被這個制度懲罰過，不論是高官，還是港鐵。<br />\n<br />\n明日太陽照常升起，這是香港人堅信的真理。"},{"pid":"692a8c453dd3b7e331150ef23531bea020480f13","tid":864798,"uid":207646,"like":0,"dislike":0,"score":0,"citedBy":0,"replyTime":"2018-10-16T12:55:08.000Z","msg":"天日都係準時搭鐘返工啦<img src=\"/assets/faces/normal/agree.gif\" class=\"hkgmoji\" />"},{"pid":"776f4f4b598361288690390651f69d5c396fe64a","tid":864798,"uid":216396,"like":0,"dislike":0,"score":0,"citedBy":0,"replyTime":"2018-10-16T12:56:34.000Z","msg":"香港人<img src=\"/assets/faces/normal/sosad.gif\" class=\"hkgmoji\" />"}]}