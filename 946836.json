{"tid":946836,"cid":7,"subCid":0,"title":"【趙世曾舊愛係超級美魔】65歲湯盈盈唔似耆英 白滑幼腿 young look蒲頭","createTime":"2018-12-18T22:27:25.000Z","updateTime":"2018-12-19T02:48:12.000Z","uid":22675,"like":1,"dislike":1,"uniUserReply":4,"replies":[{"pid":"6cb9f685693204900b8837cd4a62b0727ce56526","tid":946836,"uid":22675,"like":0,"dislike":0,"score":0,"citedBy":0,"replyTime":"2018-12-18T22:27:25.000Z","msg":"80歲食家趙世曾，女伴多到千手觀音都數唔曬，近年更專攻強國口味，質素亦相當參差。不過年輕時嘅佢，就真係相當有食神，佳麗質素多為上等。<br />\n<br />\n近日本刊發現趙世曾上幾個世紀嘅舊愛，即係趙式浩媽咪盈盈，露膊打扮，短裙大騷白滑幼腿去shopping。因為皮膚保養好，十足40多歲嘅中女，之但係做得趙生80年代嘅情人，又係阿媽級，數手指都數到盈盈今年已經65歲，但其防腐功夫，完全唔似攞埋長者優惠嘅耆英。<br />\n<br />\n當日佢試手袋時左扭右扭好風騷，同時亦突顯佢E級嘅驕人身材，配埋一雙美腿，真係銀髮族中嘅超級美魔。<br />\n<br />\n回一回帶，呢位耆英美魔，當年已經係娛圈大美人，Model出身，亦係無線第一期訓練班藝員。當年趙世曾同姚煒分開，83年情傾盈盈，好快就有咗囝囝式浩。可惜式浩出世無耐，趙世曾已經移情，盈盈就係受唔住趙世曾嘅風流，長痛不如短痛，抱住幾個月大嘅式浩離開呢個男人。<br />\n<br />\n之後喺美國下嫁黃姓商人，近年回復單身嘅佢返港發展，開髮型屋，又喺內地做房地產工作，認真好魄力！<br />\n<br />\n我哋聯絡到呢位美魔女，問佢有冇同舊愛趙世曾keep住見面，佢就話:「我同趙生都係好朋友，間唔中都有聯絡，食下飯，但最近兩年比較少見，可能我成日都飛來飛去，好少喺香港。」<br />\n<br />\n因為凍齡功力厚，盈盈周不時俾人查牌。「坐地鐵時，經常有地鐵工作人員見到我可能生得比較年輕，都問我攞身份証查核，懷疑我用家姐或媽咪嘅車票，要我出示身份証俾佢哋睇，睇完佢哋都問我係咪食咗防腐劑，好好笑。」<br />\n<br />\n立即下載《壹週刊》Apps，隨時隨地睇盡時政專題、深度偵查、娛樂熱話！按此連結： <a href=\"http://bit.ly/next28app\" data-sr-url=\"https://r.lihkg.com/link?u=http%3A%2F%2Fbit.ly%2Fnext28app&d=RTl5t2WQ9K2ZqvlqU6Ob9gIBMskQiLF9ooRt%2FFIrCZo%3D&h=4c16c30a\" data-auto-link target=\"_blank\">http://bit.ly/next28app</a>  <br />\n<br />\n相關新聞：【65歲超級美魔情路坎坷】盈盈俾陳觀泰拋棄 錯愛趙世曾 老來離婚"},{"pid":"be2916fb98d9f5591405190834bb07d898bcaeb1","tid":946836,"uid":223790,"like":1,"dislike":0,"score":1,"citedBy":0,"replyTime":"2018-12-18T22:38:57.000Z","msg":"此回覆已被刪除"},{"pid":"7cb8b590df25761f504d839c3a6a237509ecd88a","tid":946836,"uid":34571,"like":2,"dislike":0,"score":2,"citedBy":0,"replyTime":"2018-12-19T00:17:45.000Z","msg":"topic 湯盈盈"},{"pid":"06aa06cd45d8108c578f37193180cd5d9095934c","tid":946836,"uid":34571,"like":0,"dislike":0,"score":0,"citedBy":0,"replyTime":"2018-12-19T00:20:44.000Z","msg":"陳法蓉咁既樣"},{"pid":"e121bb72311c59e7e5059f9e76436d3dc5ecb8f0","tid":946836,"uid":14436,"like":0,"dislike":0,"score":0,"citedBy":0,"replyTime":"2018-12-19T02:48:12.000Z","msg":"湯盈盈<img src=\"/assets/faces/xm/sosad.gif\" class=\"hkgmoji\" /> <img src=\"/assets/faces/xm/sosad.gif\" class=\"hkgmoji\" />"}]}