{"tid":311937,"cid":5,"subCid":0,"title":"澳門立法會票王唔選？今日澳門，明日香港！","createTime":"2017-07-07T04:36:06.000Z","updateTime":"2017-07-07T07:54:40.000Z","uid":92301,"like":6,"dislike":0,"uniUserReply":0,"replies":[{"pid":"45583069a32f7078e266033a74c77756a3618138","tid":311937,"uid":92301,"like":0,"dislike":0,"score":0,"citedBy":0,"replyTime":"2017-07-07T04:36:06.000Z","msg":"澳門今年有立法會選舉，提名期剛剛結束。當中最重要的消息，係上屆票王陳明金話唔選。嗱，香港人過大海，通常都係食豬扒包買雞仔餅，有閒錢的就賭兩手，怕且都冇乜人會關心澳門政治。不過陳明金唔選呢單料，我建議香港朋友都係關心下好。今日澳門，明日香港呀！<br />\n <br />\n澳門政治保守過香港好多，呢點可以追到上去文革對澳門和香港的不同影響，好多人講過，唔講喇。去到今日，澳門立法會都仲會有由行政長官委任的議員，成個議會33席入面得兩三個叫做民主派，都可想而知悲過香港幾咁多。不過今日唔係同大家講澳門民主派，係講另外果班。<br />\n <br />\n今日的主角係陳明金。佢有幾勁呢？澳門人少過香港，上屆立法會基本上六千幾票就有一席，陳明金張名單有26426票，一次過攞三席。順手一句，澳門同香港唔同，計票唔係用最大餘額法，而係用修訂狄漢法，而呢個方法係鼓勵每張名單攞兩席的。陳明金一張名單攞三席，係浪費選票。如果分兩張名單而又配票成功，隨時可博多一席。<br />\n<br />\n再比較一下。民主派的吳國昌，上屆攞10986票，得一席。全澳門有廿幾個票站，吳國昌平均每個站攞三四百票左右。陳明金呢？佢最多票果個站係中葡職業技術學校，2559票，一個站攞的票已經係吳國昌總票數的四分之一，你話癲唔癲？<br />\n<br />\n點解佢會咁多票呢。中葡職業技術學校個位置，就響黑沙環同祐漢中間。香港人去澳門，來來去去都係新口岸同路氹，有冇發覺呢兩個地方基本上冇乜民居？澳門居住人口最密集的地方，其實響澳門的北區，近關閘果頭。呢度就係陳明金的根據地喇。<span style=\"color: red;\">香港有蛇齋餅，陳明金就直頭開一系列「陳明金愛心超市」，登記做佢做助選團就有折</span>，你話佢個「鄉親關係」同「社區網絡」可以有幾勁？錢呢家野，佢又真係洗得起，官方登記佢擁有逾四百個住宅物業、舖位、寫字樓及車位，另外一百一十三間商業企業及公司的股份，間愛心超市真係蝕住黎做都唔緊要。<span style=\"color: red;\">告佢賄選？真係有告過呀，告佢競選辦職員囉，佢自己冇事。</span><br />\n<br />\n好喇，講左一大輪，介紹完陳明金呢個人，無非想講一件事：一個人花左咁多精力建立自己既政治資本，終於做埋票王，又全國政協又大學校董會主席，只不過五十四歲人，點解會無啦啦唔選？話俾個機會後生仔？講你都唔信啦。你話我鄭子誠都好，我唔信件事咁簡單。<br />\n<br />\n<span style=\"color: red;\">中共管特區無論香港定澳門，由制度設計開始就有一個目的：打散任何潛在由下而上的權力來源。特首唔可以有政黨背景，響立法會一票都冇；而立法會的建制派要生存，就要聽中聯辦指揮。唔理你係乜派物派，總之就唔可以坐大。自由黨唔聽話，就來個經民聯。民建聯夠聽話啦，一樣整個新民黨出來hedge你。輪到葉劉麻麻煩煩，就再插一個容小姐落去。係呀，乜你以為容小姐同葉太真係好friend咩？</span><br />\n<br />\n返過黎珠江口的西面，喂，票王喎，咁把炮，容乜易連松山都唔放在眼內架（澳門中聯辦位於松山東望洋燈塔下面）。都係唔好再選喇。建制派都有好多種，澳門政治又咁多灰色利益，養個平啲聽話啲既仲好。講明先，我冇證據架。但係睇翻西環同松山近年的動作，好合情合理。任何一個人冒起，下次就要收皮，邊個派別都冇情講。<br />\n<br />\n未回歸到剛剛回歸，都仲話要拉攏本地勢力確保順利過渡。過咗廿年，都係時候將呢班人換走，轉用自己親手培育出來的人了。佢地有冇能力唔重要，最緊要可以直接控制。要低成本，零風險。<br />\n<br />\n呢個故事教訓我地乜野？如果我係新界原居民代表，我應該好驚。原居民呢個政治特權，前朝餘孽過前朝餘孽啦，當日俾面你係一件事，唔代表永遠都要。按前面的道理，到適當時候，西環點可能會唔出手，換過第二班政治上maintainence cost更低的人來做代理人？如果我係原居民代表，我會要求立即普選鄉議局，第時可能仲會有地方企。如果唔係到被人全批換走的時候，就喊得一句句。一理通馬國明，根本成個建制派都活響第二管治梯隊的陰影下面，土共終有末日的一天。<br />\n<br />\n當然，更有可能的，係呢班友已經諗住移民，只係想用剩低的政治力量賺埋最後一筆，然後一走了之囉。<br />\n<br />\n<a href=\"https://www.hk01.com/sns/article/102854\" data-sr-url=\"https://r.lihkg.com/link?u=https%3A%2F%2Fwww.hk01.com%2Fsns%2Farticle%2F102854&d=1fbGqqnYAtLpJKAk2R%2BITXadZns4eLIrfSaUqUvMaEw%3D&h=d32571e1\" target=\"_blank\">https://www.hk01.com/sns/article/102854</a>"},{"pid":"922411f3235986fc3e5d07ddc2d00a87668d8683","tid":311937,"uid":54373,"like":0,"dislike":0,"score":0,"citedBy":0,"replyTime":"2017-07-07T04:41:00.000Z","msg":"陳明金愛心超市<img src=\"/assets/faces/normal/clown.gif\" class=\"hkgmoji\" />"},{"pid":"db5fa62867338ec3cc9770b328763be6265e484c","tid":311937,"uid":50328,"like":0,"dislike":0,"score":0,"citedBy":0,"replyTime":"2017-07-07T04:50:20.000Z","msg":"此回覆已被刪除"},{"pid":"bcb34910f406c30fd8aa44310fa8c02d3ef6779b","tid":311937,"uid":498,"like":1,"dislike":0,"score":1,"citedBy":0,"replyTime":"2017-07-07T07:44:18.000Z","msg":"呢篇野唔該同我印一百幾十萬份係牛屎佬村口派<br />\n等果班鄉議局妹下妹下既阿伯睇下發生咩事"},{"pid":"b30a7e3f7112e90e04e60a9535f073318bc2bac7","tid":311937,"uid":57705,"like":1,"dislike":0,"score":1,"citedBy":0,"replyTime":"2017-07-07T07:53:42.000Z","msg":"此回覆已被刪除"},{"pid":"c37172663dd6007062b9092902a11e362591e6ea","tid":311937,"uid":609,"like":0,"dislike":0,"score":0,"citedBy":0,"replyTime":"2017-07-07T07:53:55.000Z","msg":"港豬見你寫咁多字都唔會睇啦<br />\n<br />\n對佢地黎講 共產黨管又好 英國管又好 美國管又好 都唔關佢地事 最緊要有層樓 有得收租<br />\n<br />\n<br />\n<br />\n<br />\n他日燒到埋班中產度 大家攬炒就正<img src=\"/assets/faces/lomoji/10.png\" class=\"hkgmoji\" />"},{"pid":"1dc9351443b3298dcbf08e211069889d0fa17b08","tid":311937,"uid":609,"like":2,"dislike":0,"score":2,"citedBy":0,"replyTime":"2017-07-07T07:54:40.000Z","msg":"牛屎佬 離地中產 藍絲廢老 全部都係千古罪人<img src=\"/assets/faces/lomoji/36.png\" class=\"hkgmoji\" />"}]}