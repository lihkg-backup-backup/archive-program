{"tid":1624735,"cid":6,"subCid":0,"title":"【賽後解碼】曼聯0創造力　泊大巴算啦！","createTime":"2019-10-05T04:43:37.000Z","updateTime":"2019-10-05T05:05:54.000Z","uid":114328,"like":0,"dislike":0,"uniUserReply":2,"replies":[{"pid":"0544344f77940fc1275b9ac8e202d65668cbb62f","tid":1624735,"uid":114328,"like":0,"dislike":0,"score":0,"citedBy":0,"replyTime":"2019-10-05T04:43:37.000Z","msg":"曼聯今季進攻火力疲弱，周五(4號)歐霸盃作客阿爾克馬爾一戰，雖然已經派出丹尼爾占士、桑馬達同新人王美斯格連活特正選攻堅，拉舒福特同連格亦喺下半場登場，不過「紅魔鬼」進攻完全唔掂，全場6場起腳全部未能命中目標，係曼聯喺歐霸盃史上(共25場)第1次未有錄得中龍射門，認真瘀皮！<br />\n<br />\n咁都唔止，連埋今場在內，曼聯已經連續10場作客未贏過(4和6負)，係1989年2月至11月(共11場)後，球會近30年最長作客不勝走勢！曼聯對上一次作客贏波，就係今年3月歐聯作客贏巴黎聖日耳門。<br />\n事實上，曼聯中前場依家嘅創造力幾乎係零，丹尼爾占士、拉舒福特、安東尼馬迪爾都係同一類球員，速度同個人突破能力一流，但其他方面只係一般，蘇斯克查預期獨沽一味玩速度，不如學摩連奴泊大巴，留兩三隻快馬喺前面衝算啦！"},{"pid":"a8d5cdf66e835dea6a7022c8d34e2da73a10fc26","tid":1624735,"uid":67225,"like":1,"dislike":0,"score":1,"citedBy":0,"replyTime":"2019-10-05T05:05:54.000Z","msg":"丹尼爾占士、拉舒福特、安東尼馬迪爾都係同一類球員，速度同個人突破能力一流，<br />\n<br />\n<img src=\"/assets/faces/big/wonder2.gif\" class=\"hkgmoji\" />"}]}