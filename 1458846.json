{"tid":1458846,"cid":5,"subCid":0,"title":"各位手足，農曆七月，祭英烈！","createTime":"2019-08-12T15:12:52.000Z","updateTime":"2019-08-13T01:00:09.000Z","uid":112568,"like":2,"dislike":0,"uniUserReply":4,"replies":[{"pid":"44710338d61a1d4aa6778ecccb28e241e6d2b103","tid":1458846,"uid":112568,"like":0,"dislike":0,"score":0,"citedBy":0,"replyTime":"2019-08-12T15:12:52.000Z","msg":"各位手足，我有個舊同事6.12喺金鐘被黑警近距離用催淚彈射，到尋晚喺太古被捕，我嬲到幾乎成晚無瞓，到而家我都唔知佢情況點<br />\n<br />\n呢兩個月行勻港九新界，佔中嗰陣我有50幾日落佔領區都無食過催淚彈，今次有幸同你地同甘共苦，吸過幾次期蚊香。但我自問細膽，唔想被捕，唔想受傷，只會喺前線外幾十米行行企企。我本性始終係和理非，做唔到衝衝子，請見諒<br />\n<br />\n呢個月太多手足被捕、受傷，我地喺街頭損失太多；另外，衝突場面越來越多同激烈，始終會令到有啲市民驚、憂慮我地嘅安全、失去焦點或反感<br />\n<br />\n呢場運動如果只靠同黑警硬碰只會輸。我地要有其他行動同文宣配合，贏返民心同士氣<br />\n<br />\n適逢而家係農曆七月，有樣嘢啱呢個時節做：<span style=\"font-size: xx-large;\">祭英烈</span><br />\n<br />\n自從6.15第一位義士梁凌杰自盡犠牲後，而家起碼有另外5位手足跟佢走咗。佢地幾位屍骨未寒，五大訴求仍未落實，恐怕到而家都係死不瞑目。趁住今個星期係七月十四，我地應該好好拜祭佢地<br />\n<br />\n小弟全家信佛，屋企有跟傳統習俗祭祖（其實道教都係咁上下）。好多老一輩香港人都緊隨呢類習俗。幾位義士係我地嘅同伴，同老人家講我地要公開悼念朋友，相比起遊行佔路，佢地會較易理解、同情。事實上，老一輩尤其忌諱死者，如果有人質疑拜祭義士係做show、或義士自尋死路不值可憐，反駁好簡單：啲義士根本無撩過警察、無做過「暴徒」，佢地對政府唔聽民意感到絕望而自盡，人都死咗唔係咁唔尊重嗎？呢種情況唔係講意識形態，係講緊對人嘅尊嚴，去到呢個位藍絲都有啲計傾<br />\n<br />\n早前已經有手足去黃大仙黑警宿舍同其他地方燒衣，開咗個頭。不過我建議嘅做法簡單啲：唔燒香、唔燒衣、唔放食物鮮花，淨係放義士嘅相、名、遺言，同埋大灑溪錢。今次我唔打算羞辱黑警，亦唔係派膠<br />\n<br />\n呢個行動形式係參考台灣嘅 閃靈 樂團。閃靈係重金屬樂隊，好多作品係針對國民黨1990年之前對喺台灣嘅屠殺同白色恐怖行為。閃靈會喺音樂會灑溪錢，除咗反映民間信仰，追悼枉死冤魂之外，亦係對政權嘅抗議：政權一日未糾正錯誤，還人民自由，還死者公道，我地就要繼續為冤魂出聲，永不罷休<br />\n<br />\n簡化形式有技術上嘅考慮：<br />\n1. 唔生火，唔會被控告縱火，唔會有空氣污染<br />\n2. 唔放食物鮮花，以免有衛生問題<br />\n3. 成本低：一大紮溪錢大約$20，印一大張義士嘅黑白相只係幾蚊，已經可以做一個小祭壇<br />\n4. 民間宗教活動不受公安條例限制，可以一條友做，可以十幾個人一齊做；可以揾一個地點做集會，亦可以邊行邊做。只要我地相信一樣嘢：義士有未了嘅心願，佢嘅亡魂就不得輪迴超生，所以我地要讀出佢地嘅遺願，要達成遺願，令佢地安息轉世。呢個係我地嘅信念同目的<br />\n<br />\n呢個行動可以配合連儂牆做，因為淨係儀式未必交代到成件事嘅來龍去脈，可以貼多少少解說落連儂牆，令佢地加深認識《逃犯條例》、黑警、五大訴求同幾位義士有乜關係<br />\n<br />\n我地甚至要將義士嘅相、名同遺願（即五大訴求）貼通街，唔止係連儂牆。（用梁凌杰就最好，佢帶去金鐘嘅字句就係我地嘅訴求，而且佢臨終前嘅形象廣為人知），要所有黑警、土共、黑社會、暴君無得迴避，尤其是雙手沾血嘅人，正視義士嘅靈魂同兩百萬人嘅訴求<br />\n<br />\n拜祭義士亦都提醒我地自己，有人犠牲生命去捍衛我地嘅自由，我地無論今後有乜行動，都要珍惜自己條命去享受自由。不流血、不受傷、不被捕<br />\n<br />\n其實尋晚瞓唔着，已經自己試行。小弟始終才能、時間、屋企軟硬件有限，設計比較粗製濫造。效果如下：<br />\n<img src=\"https://na.cx/i/h8v84n4.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fh8v84n4.jpg&h=1aa0b03b&s={SIZE}\" /><br />\n<img src=\"https://na.cx/i/rD3R19L.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FrD3R19L.jpg&h=1b7ff031&s={SIZE}\" /><br />\n<img src=\"https://na.cx/i/Z1vtjWr.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FZ1vtjWr.jpg&h=c162bafa&s={SIZE}\" /><br />\n<br />\n呢度有大師級設計師，絕對會整得靚過我嘅劣作<br />\n<br />\n或者你地會問，咁做有乜用。呢個係幾乎最和平嘅抗議方式，有啲視覺效果（我每個點只係灑咗五分一疊溪錢），風險較低。隔咗半日有人撕咗，唔緊要，我日日貼，日日通街灑溪錢，成本有限。越多人做，效果越好。警察見到可以告我地咩罪？亂拋垃圾？<strong>淨係帶紙出街，千祈唔好帶利器、火機，又唔係游擊佔領，連頭盔眼罩都唔使帶</strong>。襲警？遊蕩？暴動？如果做呢件事要被黑警砌生豬肉，甚至係武力威嚇，得，林鄭月娥好想同李鵬齊名？英國報紙前嗰排形容「北京屠夫」歸西，再咁搞落去外國傳媒叫林鄭做「李鵬得意弟子」<br />\n<br />\n另外，我身邊嘅朋友係基督徒佔多數，我知佢地唔方便灑溪錢。之前基督徒唱聖詩效果顯著，我有啲外國基督徒朋友，就係見到唱聖詩嘅畫面而關心香港發生乜事，我都好佩服佢地連唱十幾個鐘嘅毅力。企喺條街講耶穌，就足夠提醒全香港人，我地唔係暴徒。基督徒朋友可以考慮出嚟拎起十字架同義士嘅畫像，出嚟用禱文、詩歌紀念佢地<br />\n<br />\n至於其他不合作運動，佔領鐵路、馬路、機場、公共設施，四處游擊，應該做、值得做、繼續做。呢兩個月見證連登人才濟濟，日日進化，一定諗到更多方法延續呢個運動。只要唔係混入我地中間嘅警察同黑社會，就唔係鬼，放核彈都唔割席<br />\n<br />\n最後，介紹大家聽下閃靈呢首 [鎮魂醒靈寺]。諸位英烈同埋監獄、醫院裡面嘅戰友身體暫時行開下，但靈魂永遠同我地一齊，我地一定會成功<br />\n<br />\n<a href=\"https://www.youtube.com/watch?v=Ynb9vFd0iNg\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DYnb9vFd0iNg&d=1ZU4T503J%2FBBtE%2F0CauWlVSbRuvIKfaxuJHhOs3YWJk%3D&h=d04eaf98\" target=\"_blank\">https://www.youtube.com/watch?v=Ynb9vFd0iNg</a>"},{"pid":"58820e4f5e79c1f5a9ebc617a47084ec6a44260e","tid":1458846,"uid":273536,"like":0,"dislike":0,"score":0,"citedBy":0,"replyTime":"2019-08-12T15:22:01.000Z","msg":"支持"},{"pid":"efca2736925008ff7275ccfaa6ea5b87f072bbec","tid":1458846,"uid":38379,"like":0,"dislike":0,"score":0,"citedBy":0,"replyTime":"2019-08-13T00:51:18.000Z","msg":"推!"},{"pid":"c6d8fa84340d8463196d5486c9baf43b2b7ebb7f","tid":1458846,"uid":271199,"like":0,"dislike":0,"score":0,"citedBy":0,"replyTime":"2019-08-13T01:00:09.000Z","msg":"推"}]}