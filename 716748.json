{"tid":716748,"cid":24,"subCid":0,"title":"[桌遊戰棋推廣]惡夢鎮Malifaux 西部克穌魯蒸氣龐克","createTime":"2018-06-25T13:56:27.000Z","updateTime":"2018-07-24T15:06:22.000Z","uid":62139,"like":5,"dislike":1,"uniUserReply":4,"replies":[{"pid":"056b504fc9a1c3d17453deb0118602af3721c5ae","tid":716748,"uid":62139,"like":0,"dislike":0,"score":0,"citedBy":0,"replyTime":"2018-06-25T13:56:27.000Z","msg":"<img src=\"http://i.imgur.com/wfNFhN1.png\" data-thumbnail-src=\"https://i.lih.kg/thumbnail?u=http%3A%2F%2Fi.imgur.com%2FwfNFhN1.png&h=b5a52c82&s={SIZE}\" /><br />\n<em><span style=\"font-size: small;\">係一個同樣名為<strong>「地球(The Earth)」</strong>嘅星球，人民發展出魔法，用以運作整個世界。然而，佢哋開始發現自己嘅魔法能力愈嚟愈低。為避免失去魔法，地球上最出色嘅施法者聚首一堂，合力施法打開咗一個入口&mdash;&mdash;<strong>大裂縫(The Breach)</strong>，通往另一邊充滿魔法能源嘅世界。<br />\n<br />\n係裂縫嘅另一邊係一個大型城鎮，依個城鎮同地球上嘅城鎮好相似，除咗入面完全冇任何嘅文字同生物之外，冇戰鬥嘅痕跡、亦冇屍體或者被損毀嘅物品，就好似所有居民突然消失晒一樣。隨後，學者們發現當地嘅文字，經過一輪研究，終於知道依個神秘市鎮嘅名稱。<br />\n<br />\n1787年，圍繞<strong>惡夢鎮(Malifaux)</strong>同<strong>靈魂石(Soulstones)</strong>嘅戰爭開始咗。</span></em><br />\n<br />\n<strong>係咩戰棋？</strong><br />\n<span style=\"font-size: small;\">簡單嚟講就係複雜版嘅象棋。戰棋係於桌面上用棋子模擬戰爭嘅桌上遊戲嘅統稱。兩個(或以上)玩家用自己模型組建嘅軍隊進行對戰，通常會用尺量度移動同攻擊距離；用骰仔模擬命中同傷害等等嘅隨機結果。除咗對戰之外，亦有玩家更加鍾意改造同上色，造出有自己特色嘅模型用嚟展示。</span><br />\n<br />\n<strong>咁惡夢鎮又係咩？</strong><br />\n惡夢鎮係一款由英國公司Wryd推出嘅小規模對戰戰棋。故事發生係一個充滿蒸氣龐克、魔法、黑暗風格嘅西部城鎮，玩家將扮演7個勢力入面其中一個，根據唔同任務，係眾多模型之中選擇自己嘅隊伍，為爭奪魔法能源&mdash;&mdash;靈魂石同其他玩家展開戰鬥。除咗傳統嘅2人對戰，惡夢鎮仲有組隊戰、混戰、車輪戰等玩法。同其他戰棋相比，惡夢鎮有下列嘅3大特色。<br />\n<br />\n．用啤牌代替傳統骰仔<br />\n市面上絕大部份嘅戰棋都係以骰仔嚟決定隨機事件，例如攻擊命中與否、造成傷害大小等等，但係惡夢鎮就係用揭啤牌代替擲骰仔。用啤牌唔單止係為咗噱頭，更重要嘅係可以做到普通骰仔做唔到嘅機制，例如：一個人擲骰仔黑起上嚟可以連續擲10次1點(一般點數愈低愈唔好)；但係當佢揭啤牌揭咗4條A之後，就唔會再揭到A。<br />\n<br />\n仲有一機制就係所有玩家每回合都會有6張手牌，當揭出嚟嘅牌唔係自己想要嘅牌，你可以用手上面嘅牌取代揭出嚟嘅牌，減低運氣對遊戲嘅影響，同時增加資源管理嘅玩法。<br />\n<br />\n．以任務為中心<br />\n有別於其他同類遊戲，惡夢鎮有一套好出色嘅任務系統「戰略與戰術(Strategy&amp;Scheme)」。每場遊戲開始前會係5個戰略同19個戰術中隨機決定嗰場遊戲嘅任務。除咗傳統嘅殺人、霸地之外，仲有一啲好有特色嘅任務，例如：事先指定「受害者」引敵人擊殺；偷偷潛入敵人後場；保持敵人大佬係自己視線之內；搶人頭等等。<br />\n<br />\n另外，惡夢鎮係決定咗任務後先至組建自己嘅隊伍，所以可以針對任務內容使用唔同嘅模型。如果任務需要人數嘅話就用大量雜兵；如果任務需要走位嘅話就用移動速度較快嘅模型，遊戲內每個模型都有出場嘅機會。<br />\n<br />\n．輪流行動<br />\n相信有玩開桌遊嘅玩家都有咁嘅經驗，自己回合結束之後要等十幾分鐘先至輪返到自己。但係惡夢鎮入面雙方玩家會輪流啟動自己一個模型，等待嘅時間少於一分鐘，遊戲節奏好快。亦因為雙方玩家輪流行動，所以可以因應對方嘅行動即刻作出調整，例如當對方想集火你其中一個模型，你就可以係對方兩次攻擊之間移走嗰個模型，或者進行治療以防止擊殺。<br />\n<br />\n由此衍生出人數優勢，如果你比對面人多，你就可以留返威脅性較高嘅模型，係對方所有模型啟動完後先至行動，令對方無法反擊；對於人數少嘅一方，亦要考慮點樣盡快減少對方嘅人數。<br />\n<br />\n<strong>咁想玩要準備咩嘢？貴唔貴? </strong><br />\n戰棋人口一直都唔多嘅原因係因為入門門檻成本高(無論時間定金錢)，嚇走唔少想接觸嘅玩家。而惡夢鎮作為一隻小規模嘅散兵戰棋遊戲，所需要嘅模型數量非常少，門檻同成本比其他大型戰棋低得多。一場標準規模嘅遊戲需要嘅模型數量平均少於10個。一盒隊伍包(crew box)($280~$350)已經有5~7個模型，所以理論上$500左右就可以擁有一隊標準規模嘅隊伍。<br />\n<br />\n除此之外，你仲需要一把英吋捲尺、一副54張嘅啤牌、一啲遊戲指示物(TCG嘅、BG嘅、甚至紙條都得)。<br />\n<br />\n每盒模型入面都有附送能力卡，比玩家遊戲時參考。但有啲玩家可能覺得實體卡好麻煩，所以官方推出咗遊戲專用App「Bad Things Happen」。雖然要比錢解鎖(HKD80)，但係就可以睇晒所有角色嘅能力，包括將來嘅更新；同時亦可以用嚟組建隊伍(類似TCG嘅砌deck)同埋遊戲時記錄分數同角色狀態等，超級方便。<br />\n<br />\n<strong>講咗咁耐，究竟隻game點玩？</strong><br />\n用文字好難描述，所以我決定用例子嚟答你<br />\n<a href=\"https://youtu.be/IR6XlkifQ0c\" data-sr-url=\"https://r.lihkg.com/link?u=https%3A%2F%2Fyoutu.be%2FIR6XlkifQ0c&d=jsHclFwkGOfsOFaFZTPjENZqoKrPvqrE%2FsQ53lv%2BkYo%3D&h=198a9740\" target=\"_blank\">https://youtu.be/IR6XlkifQ0c</a><br />\n跟住新手包嘅說明書玩一次新手教學比你睇<br />\n好詳細咁講解點樣進行某啲基礎行動︰例如移動、攻擊、發動能力等等<br />\n不過有啲長<br />\n<a href=\"https://youtu.be/XpMtQLvFAlA\" data-sr-url=\"https://r.lihkg.com/link?u=https%3A%2F%2Fyoutu.be%2FXpMtQLvFAlA&d=jsHclFwkGOfsOFaFZTPjENZqoKrPvqrE%2FsQ53lv%2BkYo%3D&h=ae0f67c1\" target=\"_blank\">https://youtu.be/XpMtQLvFAlA</a><br />\n上面嘅part2<br />\n一樣都仲係新手包，今次引入咗「任務」依樣勝利條件，玩咗兩場小型戰鬥<br />\n睇完之後應該對整個遊戲有一定概念<br />\n<a href=\"https://youtu.be/9bxTmSbvbwk\" data-sr-url=\"https://r.lihkg.com/link?u=https%3A%2F%2Fyoutu.be%2F9bxTmSbvbwk&d=jsHclFwkGOfsOFaFZTPjENZqoKrPvqrE%2FsQ53lv%2BkYo%3D&h=9f956df2\" target=\"_blank\">https://youtu.be/9bxTmSbvbwk</a><br />\n標準分數嘅實際遊戲戰報<br />\n主持講解得好詳細，就算唔知每個模型有咩能力應該都睇得明<br />\n<br />\n<strong>睇完之後有啲興趣，邊度可以搵到多啲資料？</strong><br />\n官網<a href=\"https://www.wyrd-games.net/malifaux/\" data-sr-url=\"https://r.lihkg.com/link?u=https%3A%2F%2Fwww.wyrd-games.net%2Fmalifaux%2F&d=jsHclFwkGOfsOFaFZTPjENZqoKrPvqrE%2FsQ53lv%2BkYo%3D&h=5be5efff\" target=\"_blank\">https://www.wyrd-games.net/malifaux/</a><br />\n可以搵到故事背景、勢力介紹、主人同隊伍介紹<br />\n<br />\n隊伍介紹<a href=\"https://docs.google.com/document/d/17z3_cL7xsuhRz7q3kXOWDgOb8j1F9HzPTkabG-TQ83Y/edit?usp=sharing\" data-sr-url=\"https://r.lihkg.com/link?u=https%3A%2F%2Fdocs.google.com%2Fdocument%2Fd%2F17z3_cL7xsuhRz7q3kXOWDgOb8j1F9HzPTkabG-TQ83Y%2Fedit%3Fusp%3Dsharing&d=jsHclFwkGOfsOFaFZTPjENZqoKrPvqrE%2FsQ53lv%2BkYo%3D&h=36b41ca6\" target=\"_blank\">https://docs.google.com/document/d/17z3_cL7xsuhRz7q3kXOWDgOb8j1F9HzPTkabG-TQ83Y/edit?usp=sharing</a><br />\n自己寫嘅簡介，包括所有主人嘅背景同隊伍能力等等，努力更新中<br />\n<br />\nＷiki<a href=\"https://pullmyfinger.wikispaces.com/\" data-sr-url=\"https://r.lihkg.com/link?u=https%3A%2F%2Fpullmyfinger.wikispaces.com%2F&d=jsHclFwkGOfsOFaFZTPjENZqoKrPvqrE%2FsQ53lv%2BkYo%3D&h=b011ea61\" target=\"_blank\">https://pullmyfinger.wikispaces.com/</a><br />\n有齊大部份模型嘅能力同詳細介紹，適合已經決定咗玩邊個勢力嘅玩家研究<br />\n<br />\n<br />\n<br />\n<br />\n<br />\n我哋主要係葵芳一個工廈單位入面玩<br />\n每個月固定搞一次比賽<br />\n如果有嘢所問，可以直接回覆問我<br />\n如果想直接睇吓啲模型係咩樣，或者想玩一兩場demo先決定玩唔玩，都可以聯絡我<br />\n就算唔係惡夢鎮而係其他戰棋嘅問題，只要答到我都一定答<img src=\"/assets/faces/normal/agree.gif\" class=\"hkgmoji\" /> <br />\n希望可以吸引到更多人開始玩<img src=\"/assets/faces/normal/hoho.gif\" class=\"hkgmoji\" />"},{"pid":"13526f468b81f15fc7f2217165d58d9891e15d50","tid":716748,"uid":62139,"like":2,"dislike":0,"score":2,"citedBy":0,"replyTime":"2018-06-25T14:07:58.000Z","msg":"<strong>勢力介紹</strong><br />\n簡單介紹吓遊戲入面7大勢力。每個勢力嘅優點同缺點都唔同，而且平衡度都算高，冇話某個勢力特別勁。所以完全可以按背景、外觀或者玩法嚟決定。<br />\n<br />\n<img src=\"https://lh4.googleusercontent.com/3Xjh6eBmfSpjt1zrusQuuCA7BBxTw6dkzdw3kPH4L58W1ZToe4MRyJfGBUGMjJeaOoD855biNxZjmlOiUFfGSvO97z6PDcMnQ1eg9-j1fzM9O6xGx3ATXifeO33TVBvSTIj0nG4N\" data-thumbnail-src=\"https://i.lih.kg/thumbnail?u=https%3A%2F%2Flh4.googleusercontent.com%2F3Xjh6eBmfSpjt1zrusQuuCA7BBxTw6dkzdw3kPH4L58W1ZToe4MRyJfGBUGMjJeaOoD855biNxZjmlOiUFfGSvO97z6PDcMnQ1eg9-j1fzM9O6xGx3ATXifeO33TVBvSTIj0nG4N&h=80a31f0f&s={SIZE}\" /><br />\n<strong><span style=\"color: red;\">公會 Guild</span></strong><br />\n<em><span style=\"font-size: small;\">大裂縫第一次打開嘅10年之後突然消失，已經習慣咗靈魂石嘅人類為咗爭奪地球上僅餘嘅靈魂石而引發世界大戰，公會係依場大戰中堀起，成功壟斷所有靈魂石，成為比任何國家都更有話事權嘅組織。<br />\n係一個世紀後，大裂縫突然重開，今次公會進駐惡夢鎮，目的係要控制惡夢鎮產出嘅靈魂石，繼續保持統治者嘅地位。</span></em><br />\n<br />\n公會係惡夢鎮入面嘅執法者組織，所以會有好多着制服嘅單位。勢力成員主要係人類，包括西部風嘅警探、律師、獵法師等等，仲有一部份嘅機械單位。公會嘅特色係移動速度較慢，但係有大量射擊武器，而且傷害高於平均。另外因為公會嘅成員都係經過正式訓練，因此有唔少能力係可達成連續行動，唔比對手有機會反應。<br />\n<br />\n<br />\n<img src=\"https://lh6.googleusercontent.com/o2vj9uzduUEYs0Z1zoqJx11WQei_wNEu9M4SVPjwj4JjVG_rHEHdORdTPId0zaUsE8g5LT6hwW-Tpf4Tst-hzU8zelgnxy2mm6WSEHjCKs1bMThLIXIGR0BIRR-OnEFZH7DKJHMm\" data-thumbnail-src=\"https://i.lih.kg/thumbnail?u=https%3A%2F%2Flh6.googleusercontent.com%2Fo2vj9uzduUEYs0Z1zoqJx11WQei_wNEu9M4SVPjwj4JjVG_rHEHdORdTPId0zaUsE8g5LT6hwW-Tpf4Tst-hzU8zelgnxy2mm6WSEHjCKs1bMThLIXIGR0BIRR-OnEFZH7DKJHMm&h=fcc0e84e&s={SIZE}\" /><br />\n<strong><span style=\"color: green;\">死靈術士 Resurrectionists</span></strong><br />\n<em><span style=\"font-size: small;\">係惡夢鎮入面由盜墓者管理嘅圖書館入面，有好多殘缺不存嘅書藉都不約而同地記述住一段歷史，大裂縫出現之前嘅惡夢鎮，一個強大而黑暗嘅存在&mdash;&mdash;埋骨地之靈&mdash;&mdash;將死靈法術同科技傳授予佢嘅信徒。<br />\n而今日，嗰啲信徒嘅後人&mdash;&mdash;死靈術士，藉住靈魂石嘅魔力，將墓地入面嘅屍體改造成不死嘅傀儡，威脅整個惡夢鎮。</span></em><br />\n<br />\n死靈術士係一群最接近死亡嘅人，殺人犯、埋葬者、驗屍官、甚至係屍體。勢力成員主要係靈魂、屍體、同改造過嘅屍體。死靈術士嘅單位雖然能力較低，但係生命值比其他勢力為高，加上主人嘅召喚能力同負面狀態能力(例如中毒)，非常擅長打持久戰。<br />\n<br />\n<br />\n<img src=\"https://lh6.googleusercontent.com/v1oUBKwuHtC5eR5sOf5AglqYgtRAxwCb0Lp4BUuyyw8KX6z3u-GDC4lISeBDEG6vsufo-PaXdkfuUoNoJqZjXY3-QqvooHAuUOP2iVjgRUguf1lCkH1EJvAC3geGTO-KNqvO2l8X\" data-thumbnail-src=\"https://i.lih.kg/thumbnail?u=https%3A%2F%2Flh6.googleusercontent.com%2Fv1oUBKwuHtC5eR5sOf5AglqYgtRAxwCb0Lp4BUuyyw8KX6z3u-GDC4lISeBDEG6vsufo-PaXdkfuUoNoJqZjXY3-QqvooHAuUOP2iVjgRUguf1lCkH1EJvAC3geGTO-KNqvO2l8X&h=9b1ef801&s={SIZE}\" /><br />\n<strong><span style=\"color: blue;\">秘法協會 Arcanists</span></strong><br />\n<em><span style=\"font-size: small;\">惡夢鎮就連空氣都充滿住魔法能量，一般人穿過大裂縫之後，都會得到少量嘅魔法能力；然而有一小部份嘅人會獲得比傳統魔法師更強大嘅力量。公會稱依種人為秘法師，並且將依啲不受其管控嘅施法者視為威脅，花費可觀嘅資源、不遺餘力咁獵殺佢哋。<br />\nM&amp;SU&mdash;&mdash;表面上係礦工同蒸汽管道工嘅工會，暗地裡非法採掘同走私靈魂石，每日都為保護秘法師而向公會宣戰。</span></em><br />\n<br />\n同背景故事一樣，秘法師入面嘅主人係一班能力各有不同嘅施法者，由元素魔法、呼喚野獸、到控制機械、甚至有用於舞台表演嘅魔術。勢力成員有擅長以魔法攻擊同輔助嘅施法者同魔法生物；以及帶有減免傷害能力嘅M&amp;SU工人同構造體，有唔少途徑補充手牌同靈魂石等資源。<br />\n<br />\n<br />\n<img src=\"https://lh3.googleusercontent.com/o2hKhKCLXDbXQbksiTKQPPD5bKKgpz3M2zqCspmJka6_eUafQ2AosubLSk--d-tjeVa2xy_K4RY1KY1aa1DR978SfAwJY2AL01NLLJ-yyhw0u-KTABKOSfBeoLKoJTdCxQIfZoFo\" data-thumbnail-src=\"https://i.lih.kg/thumbnail?u=https%3A%2F%2Flh3.googleusercontent.com%2Fo2hKhKCLXDbXQbksiTKQPPD5bKKgpz3M2zqCspmJka6_eUafQ2AosubLSk--d-tjeVa2xy_K4RY1KY1aa1DR978SfAwJY2AL01NLLJ-yyhw0u-KTABKOSfBeoLKoJTdCxQIfZoFo&h=c1acfd55&s={SIZE}\" /><br />\n<strong><span style=\"color: purple;\">無誕者 Neverborn</span></strong><br />\n<em><span style=\"font-size: small;\">係惡夢鎮城牆外嘅荒野上，住咗一班冷血而殘酷嘅怪物。佢哋嘅外形不一，有部份係帶翼嘅怪物；有部份係鬼魂；而最危險嘅，就係住係惡夢鎮入面、外表同人類冇異嘅怪物，佢哋唯一相同嘅特徵，就係同樣都對人類帶有敵意，要屠殺晒踏足惡夢鎮嘅所有人類。<br />\n冇人知道佢哋真正面目，只係知道佢哋由古代已經存在於惡夢鎮世界，所以人類帶住恐懼，統稱佢哋為無誕者。</span></em><br />\n<br />\n無誕者係一個屬於怪物嘅勢力，除咗一部份人形生物外，其他全部都係耳熟能詳嘅怪物：惡魔、鬼魂、魚人、夢魘等等。無誕者有唔少其他勢力比較少見嘅意志(Will Power)攻擊，除此之外仲係標準嘅「玻璃劍」勢力，移動速度快但係防禦能力低，加上大部份單位都冇遠程攻擊能力，因此比較擅長速攻。<br />\n<br />\n<br />\n<img src=\"https://lh4.googleusercontent.com/Cy1k7jxIgQkQFsbTONdvW5QcJG4m_Xrp3c56vH9lj8VHTkbd98JS51Yq8MqUXwMZBH5w9Oz2jdkJUGQ1POmHd4miE9gZg4tj88QSxgNwkJhZA78zRUmKog0b5ScYxVyzbENDWvDe\" data-thumbnail-src=\"https://i.lih.kg/thumbnail?u=https%3A%2F%2Flh4.googleusercontent.com%2FCy1k7jxIgQkQFsbTONdvW5QcJG4m_Xrp3c56vH9lj8VHTkbd98JS51Yq8MqUXwMZBH5w9Oz2jdkJUGQ1POmHd4miE9gZg4tj88QSxgNwkJhZA78zRUmKog0b5ScYxVyzbENDWvDe&h=e4dda63c&s={SIZE}\" /><br />\n<strong><span style=\"color: gold;\">流浪者 Outcasts</span></strong><br />\n<em><span style=\"font-size: small;\">惡夢鎮入面幾個大勢力互相制衡，爭奪依個城市嘅控制權。係佢哋之下有一班人，有騙子、亦有罪犯，因為各種原因而無法加入，因而成為中立嘅僱傭兵。為咗證明自己嘅能力同價值，依班人組織起一個鬆散、但強力嘅聯盟，最後終於得到幾大勢力嘅認可，係惡夢鎮得到一片立足之地。<br />\n聯盟表面睇上去團結一致，但係每個人都暗懷鬼胎，為公會嘅金幣或秘法師嘅靈魂石而戰鬥。</span></em><br />\n<br />\n流浪者係由一班冇歸宿嘅人組成嘅勢力，絕大部份都係人類。因為佢哋係一班無法融入其他勢力嘅人組成，唔同主人之間嘅玩法差距甚大，所以好難介定依個勢力嘅特色。流浪者勢力中大部份單位都屬於僱傭兵，可以受其他勢力僱用出戰。<br />\n<br />\n<br />\n<img src=\"https://lh4.googleusercontent.com/A8m4-4XG1up996lm8OCvF80z2wWH9Z_GJNGrGp48jxzcXIIlJ5uvToyKUyLnVt2BEgyXX7vsz9fscYjM9LNYt_iUYu12lTWX5d-6clNcIbWRz67hi4x3GDrP5RBIqtCiVfuIdHRK\" data-thumbnail-src=\"https://i.lih.kg/thumbnail?u=https%3A%2F%2Flh4.googleusercontent.com%2FA8m4-4XG1up996lm8OCvF80z2wWH9Z_GJNGrGp48jxzcXIIlJ5uvToyKUyLnVt2BEgyXX7vsz9fscYjM9LNYt_iUYu12lTWX5d-6clNcIbWRz67hi4x3GDrP5RBIqtCiVfuIdHRK&h=14830c01&s={SIZE}\" /><br />\n<strong><span style=\"color: brown;\">地精 Gremlins</span></strong><br />\n<em><span style=\"font-size: small;\">只有人類一半高、住係河域(The Bayou)附近、綠色皮膚嘅生物。唔似無誕者，作為依個世界原住民，佢哋唔反對人類入住惡夢鎮。通過模仿同學習人類嘅行為，佢哋開始識得着衫、開墾農地、馴養之前作為天敵嘅野豬。<br />\n最近，佢哋又係人類身上學習到點樣戰鬥，藉住偷襲公會嘅倉庫，佢哋得到足夠嘅槍械去武裝起一隊軍隊。雖然準繩度同後勤能力仲值得懷疑，但係至少佢哋有咗戰鬥能力，跟住就係搵人試驗吓。</span></em><br />\n<br />\n地精嘅勢力顧名思義，成員全部都係地精，除咗戰鬥成員外，仲有農夫、豬農等輔助單位，除此之外仲有戰鬥用嘅戰豬。地精勢力嘅特色係量大於質，雖然單體戰鬥力低下，但勝在價錢夠低、數量夠多；戰豬嘅戰鬥力雖然高於地精，但係有機會失控暴走。除此之外，地精仲有大量隨機效果同自損嘅增益效果，娛樂性同競技性並在。<br />\n<br />\n<br />\n<img src=\"https://lh3.googleusercontent.com/ovPdck1kjdP_ZbNvNAn20qkxAQ-IhLuQpfhhMgfJOCdBasbe91C9Q8ANB0xQ486v1a92U1jW1c8OrqyzqNkgTNcNOog_I-C9TvB4-4jho92mYETppZ7Y7SenK032AS4SAtU9CPry\" data-thumbnail-src=\"https://i.lih.kg/thumbnail?u=https%3A%2F%2Flh3.googleusercontent.com%2FovPdck1kjdP_ZbNvNAn20qkxAQ-IhLuQpfhhMgfJOCdBasbe91C9Q8ANB0xQ486v1a92U1jW1c8OrqyzqNkgTNcNOog_I-C9TvB4-4jho92mYETppZ7Y7SenK032AS4SAtU9CPry&h=91a6b685&s={SIZE}\" /><br />\n<strong><span style=\"color: orange;\">十雷黨 Ten Thunders</span></strong><br />\n<em><span style=\"font-size: small;\">當所有勢力都毫不掩飾咁爭奪緊惡夢鎮嘅控制權時，偏偏有個勢力就小心翼翼咁，唔希望其他人留意到自己嘅存在。由潟中一族率領嘅十雷黨，就好似當初暗地裡掌控東亞三大帝國咁樣，佢哋如今將魔掌伸向惡夢鎮，建立起地下嘅犯罪網絡，又派遣大量間碟潛入各個勢力。佢哋嘅成員先榮耀重於生命，寧願自盡都唔肯透露任何祕密，就連公會都掌握唔到具體嘅情報。<br />\n除咗十雷黨之外，冇人知道佢哋對惡夢鎮浸入到邊個程度。</span></em><br />\n<br />\n十雷黨主要由人類組成，而且大部份都係亞洲人。勢力嘅單位偏向精英單位，單體能力較強，但係數量比較少，不過有大量對增益效果輔助。同故事背景一樣，十雷黨嘅主人好多都係其他勢力入面嘅間碟，以遊戲機制嚟講佢哋有兩個主要勢力，而且都有能力可以僱用對應嘅勢力單位，令到玩法更豐富同多變。"},{"pid":"c5058e04a3fd141d092d6caec4633aed644f8540","tid":716748,"uid":62139,"like":2,"dislike":0,"score":2,"citedBy":0,"replyTime":"2018-06-30T07:46:23.000Z","msg":"<img src=\"https://img.eservice-hk.net/upload/2018/06/30/154247_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154247_d0b3244693f743a542dc6a84b8f5ae22.jpg&h=302e03b3&s={SIZE}\" /><br />\n<img src=\"https://img.eservice-hk.net/upload/2018/06/30/154244_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154244_d0b3244693f743a542dc6a84b8f5ae22.jpg&h=d367b411&s={SIZE}\" /><br />\n<img src=\"https://img.eservice-hk.net/upload/2018/06/30/154242_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154242_d0b3244693f743a542dc6a84b8f5ae22.jpg&h=ce85dd14&s={SIZE}\" /><br />\n<img src=\"https://img.eservice-hk.net/upload/2018/06/30/154240_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154240_d0b3244693f743a542dc6a84b8f5ae22.jpg&h=c5dbfa17&s={SIZE}\" /><br />\n<img src=\"https://img.eservice-hk.net/upload/2018/06/30/154237_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154237_d0b3244693f743a542dc6a84b8f5ae22.jpg&h=e16091bb&s={SIZE}\" /><br />\n<img src=\"https://img.eservice-hk.net/upload/2018/06/30/154235_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154235_d0b3244693f743a542dc6a84b8f5ae22.jpg&h=ea3eb6b8&s={SIZE}\" /><br />\n分享吓自己嘅作品<img src=\"/assets/faces/normal/agree.gif\" class=\"hkgmoji\" /> <br />\n依盒叫「好奇心殺死貓」<br />\n仲有20隻貓仔要油<img src=\"/assets/faces/normal/sosad.gif\" class=\"hkgmoji\" /> <br />\n<img src=\"https://img.eservice-hk.net/upload/2018/06/30/154615_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F06%2F30%2F154615_d0b3244693f743a542dc6a84b8f5ae22.jpg&h=b4026488&s={SIZE}\" />"},{"pid":"24a4d5ad34b51881a362d8b28ea28ff64b030cba","tid":716748,"uid":116234,"like":0,"dislike":0,"score":0,"citedBy":1,"replyTime":"2018-06-30T08:01:14.000Z","msg":"好有心機 比個like你<br />\n不過攝影差左d 公仔美感打左折扣"},{"pid":"a2473a67d35a7635cd247069307128c297fb4a0d","tid":716748,"uid":62139,"like":0,"dislike":0,"score":0,"quote":{"pid":"24a4d5ad34b51881a362d8b28ea28ff64b030cba","tid":716748,"uid":116234,"like":0,"dislike":0,"score":0,"citedBy":1,"replyTime":"2018-06-30T08:01:14.000Z","msg":"好有心機 比個like你<br />\n不過攝影差左d 公仔美感打左折扣"},"citedBy":0,"replyTime":"2018-07-01T05:25:32.000Z","msg":"多謝<br />\n我會學吓點影相<img src=\"/assets/faces/normal/sosad.gif\" class=\"hkgmoji\" />"},{"pid":"8a904831a22a479e8925d33e04e57a18e296a0dc","tid":716748,"uid":104422,"like":0,"dislike":0,"score":0,"citedBy":0,"replyTime":"2018-07-01T05:34:40.000Z","msg":"加油<br />\n<br />\n好長<br />\n唔想睇<br />\n有冇懶人包<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"},{"pid":"02b1bb8605f2e53652dfaa535d7f07af99bdce53","tid":716748,"uid":62139,"like":0,"dislike":0,"score":0,"citedBy":0,"replyTime":"2018-07-01T17:04:08.000Z","msg":"．用自己砌起同上色嘅模型玩嘅棋<br />\n．可以好似玩TCG咁砌唔同主題/combo隊伍(deck)<br />\n．節制快參與度高，成場遊戲中好少待機時間<br />\n．勝利條件每次唔同，每場遊戲之間嘅變化好大<br />\n．遊戲內容唔止係打打殺殺，有時候可能唔可以攻擊；甚至有機會比人清枱都仲贏到<br />\n．資源管理要素，要有效運用有限嘅手牌同行動次數<br />\n．入門門檻比一般戰棋低，好容易就可以達至標準分數"},{"pid":"995717c55b7848a0386d05ddfd58f02fccc8a1af","tid":716748,"uid":62139,"like":0,"dislike":1,"score":-1,"citedBy":0,"replyTime":"2018-07-02T13:35:38.000Z","msg":"<img src=\"https://img.eservice-hk.net/upload/2018/07/02/213346_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F02%2F213346_d0b3244693f743a542dc6a84b8f5ae22.jpg&h=d1a796de&s={SIZE}\" /><br />\n<img src=\"https://img.eservice-hk.net/upload/2018/07/02/213350_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F02%2F213350_d0b3244693f743a542dc6a84b8f5ae22.jpg&h=6d7c7b35&s={SIZE}\" /><br />\n<img src=\"https://img.eservice-hk.net/upload/2018/07/02/213355_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F02%2F213355_d0b3244693f743a542dc6a84b8f5ae22.jpg&h=93d7a592&s={SIZE}\" /><br />\n實際玩嘅相<br />\n依場比對手殺淨大佬同一個跟班<br />\n但係最後都任務贏<img src=\"/assets/faces/normal/agree.gif\" class=\"hkgmoji\" /> <br />\n<img src=\"https://img.eservice-hk.net/upload/2018/07/02/213342_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F02%2F213342_d0b3244693f743a542dc6a84b8f5ae22.jpg&h=c71bd8d8&s={SIZE}\" />"},{"pid":"9ba3fb758fdbdc8709cb3b02d298dcc1a39a19aa","tid":716748,"uid":42438,"like":0,"dislike":0,"score":0,"citedBy":1,"replyTime":"2018-07-05T16:10:17.000Z","msg":"睇落幾得意，有d 興趣試下玩"},{"pid":"3b748f8f236be44f8f463a7bc98fbef8411fa1d7","tid":716748,"uid":62139,"like":0,"dislike":1,"score":-1,"quote":{"pid":"9ba3fb758fdbdc8709cb3b02d298dcc1a39a19aa","tid":716748,"uid":42438,"like":0,"dislike":0,"score":0,"citedBy":1,"replyTime":"2018-07-05T16:10:17.000Z","msg":"睇落幾得意，有d 興趣試下玩"},"citedBy":0,"replyTime":"2018-07-06T01:39:19.000Z","msg":"我哋一般星期六日都會係葵芳玩<br />\n巴打有興趣可以上嚟睇吓<img src=\"/assets/faces/normal/agree.gif\" class=\"hkgmoji\" /> <br />\n係FB搵「戰棋鬥室」就會搵到我哋"},{"pid":"3660c11a5eb8b41098f15e6c74f6c7236a625c40","tid":716748,"uid":62139,"like":0,"dislike":0,"score":0,"citedBy":0,"replyTime":"2018-07-09T16:12:02.000Z","msg":"每年美國都會係7至8月舉行一個活動叩GenCon<br />\n好多戰棋、TRPG、Board Game都會參與展出<br />\n而惡夢鎮每年都會係GenCon推出一款惡夢版隊伍(Nightmare Edition Crew Box)<br />\n能力同原版模型一樣<br />\n但係造型就完全唔同<br />\n好似前年就係老鼠變貓<br />\n<img src=\"http://www.thecombatcompany.com/assets/full/WYR20503.jpg\" data-thumbnail-src=\"https://i.lih.kg/thumbnail?u=http%3A%2F%2Fwww.thecombatcompany.com%2Fassets%2Ffull%2FWYR20503.jpg&h=590fcbc6&s={SIZE}\" /><br />\n<img src=\"https://static1.squarespace.com/static/54fe412ce4b0c449f7369857/t/5963abd1be65945e3c3ec4d8/1499704283274/?format=1000w\" data-thumbnail-src=\"https://i.lih.kg/thumbnail?u=https%3A%2F%2Fstatic1.squarespace.com%2Fstatic%2F54fe412ce4b0c449f7369857%2Ft%2F5963abd1be65945e3c3ec4d8%2F1499704283274%2F%3Fformat%3D1000w&h=23f8b59c&s={SIZE}\" /><br />\n<br />\n今年就係由豬變馬<span style=\"font-size: x-small;\">+天馬+獨角獸</span><img src=\"/assets/faces/normal/sosad.gif\" class=\"hkgmoji\" /> <br />\n<img src=\"http://www.thecombatcompany.com/assets/full/WYR20619.jpg\" data-thumbnail-src=\"https://i.lih.kg/thumbnail?u=http%3A%2F%2Fwww.thecombatcompany.com%2Fassets%2Ffull%2FWYR20619.jpg&h=3483784e&s={SIZE}\" /><br />\n<img src=\"https://img.eservice-hk.net/upload/2018/07/10/001151_c3968edc8f13d07400852a5cf311ae0a.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F10%2F001151_c3968edc8f13d07400852a5cf311ae0a.jpg&h=bdfa114a&s={SIZE}\" />"},{"pid":"1a88f4d5f7a30b50a937960e447e28439e83be1e","tid":716748,"uid":62139,"like":0,"dislike":0,"score":0,"citedBy":0,"replyTime":"2018-07-17T09:29:51.000Z","msg":"星期日搞咗個比賽<img src=\"/assets/faces/normal/agree.gif\" class=\"hkgmoji\" /> <br />\n<img src=\"https://img.eservice-hk.net/upload/2018/07/17/172848_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172848_d0b3244693f743a542dc6a84b8f5ae22.jpg&h=eccfdc83&s={SIZE}\" /><br />\n<img src=\"https://img.eservice-hk.net/upload/2018/07/17/172850_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172850_d0b3244693f743a542dc6a84b8f5ae22.jpg&h=608ec461&s={SIZE}\" /><br />\n<img src=\"https://img.eservice-hk.net/upload/2018/07/17/172852_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172852_d0b3244693f743a542dc6a84b8f5ae22.jpg&h=6bd0e362&s={SIZE}\" /><br />\n<img src=\"https://img.eservice-hk.net/upload/2018/07/17/172855_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172855_d0b3244693f743a542dc6a84b8f5ae22.jpg&h=9e251ac6&s={SIZE}\" /><br />\n<img src=\"https://img.eservice-hk.net/upload/2018/07/17/172857_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172857_d0b3244693f743a542dc6a84b8f5ae22.jpg&h=957b3dc5&s={SIZE}\" /><br />\n<img src=\"https://img.eservice-hk.net/upload/2018/07/17/172859_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172859_d0b3244693f743a542dc6a84b8f5ae22.jpg&h=a5e1c8cc&s={SIZE}\" /><br />\n<img src=\"https://img.eservice-hk.net/upload/2018/07/17/172901_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172901_d0b3244693f743a542dc6a84b8f5ae22.jpg&h=87c63fae&s={SIZE}\" /><br />\n<img src=\"https://img.eservice-hk.net/upload/2018/07/17/172904_d0b3244693f743a542dc6a84b8f5ae22.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F17%2F172904_d0b3244693f743a542dc6a84b8f5ae22.jpg&h=796de109&s={SIZE}\" />"},{"pid":"ba01a69819a7594a4d6f74d9dae571f563d18f4f","tid":716748,"uid":62139,"like":0,"dislike":0,"score":0,"citedBy":0,"replyTime":"2018-07-24T15:06:22.000Z","msg":"8月2~5號GenCon期間限定嘅特別版model灰模<br />\n<img src=\"https://gallery.mailchimp.com/18b04163b8cc627e647c97d58/images/4c6f1332-ed50-4652-8c52-0cc534151373.png\" data-thumbnail-src=\"https://i.lih.kg/thumbnail?u=https%3A%2F%2Fgallery.mailchimp.com%2F18b04163b8cc627e647c97d58%2Fimages%2F4c6f1332-ed50-4652-8c52-0cc534151373.png&h=4e2b5d71&s={SIZE}\" /><br />\n<img src=\"https://gallery.mailchimp.com/18b04163b8cc627e647c97d58/images/86509e9a-a7a4-4cb7-b193-e2ba48f95d09.png\" data-thumbnail-src=\"https://i.lih.kg/thumbnail?u=https%3A%2F%2Fgallery.mailchimp.com%2F18b04163b8cc627e647c97d58%2Fimages%2F86509e9a-a7a4-4cb7-b193-e2ba48f95d09.png&h=3e2a4c62&s={SIZE}\" /><br />\n<img src=\"https://gallery.mailchimp.com/18b04163b8cc627e647c97d58/images/fc891157-9342-454b-ba9a-9d6c58d9483f.png\" data-thumbnail-src=\"https://i.lih.kg/thumbnail?u=https%3A%2F%2Fgallery.mailchimp.com%2F18b04163b8cc627e647c97d58%2Fimages%2Ffc891157-9342-454b-ba9a-9d6c58d9483f.png&h=bbf08cef&s={SIZE}\" /><br />\n<img src=\"https://gallery.mailchimp.com/18b04163b8cc627e647c97d58/images/c84d07fb-75b3-4a2e-ae9c-35a7b221de38.png\" data-thumbnail-src=\"https://i.lih.kg/thumbnail?u=https%3A%2F%2Fgallery.mailchimp.com%2F18b04163b8cc627e647c97d58%2Fimages%2Fc84d07fb-75b3-4a2e-ae9c-35a7b221de38.png&h=42f556eb&s={SIZE}\" />"}]}