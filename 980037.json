{"tid":980037,"cid":5,"subCid":0,"title":"見到細佬畫畫嗰單嘢，我又有啲感想","createTime":"2019-01-13T08:03:24.000Z","updateTime":"2019-01-13T08:03:24.000Z","uid":120123,"like":3,"dislike":0,"uniUserReply":1,"replies":[{"pid":"1e14988cc19fb7d55530435d639556d868f14af4","tid":980037,"uid":120123,"like":0,"dislike":0,"score":0,"citedBy":0,"replyTime":"2019-01-13T08:03:24.000Z","msg":"話說我小學嘅時候，其實老豆老母幫小朋友做勞作的風氣都已經幾盛行，但係嗰陣時 ，其實自己交個作品上去嘅時候都會有啲羞恥嘅感覺，覺得嗰件嘢根本唔係屬於自己，其實都幾唔happy。<br />\n個感覺就好似有個打機好勁嘅friend幫你打爆咗隻game，就算爆咗都完全冇任何成就感，自己根本冇玩過。<br />\n<br />\n其實有時我諗，請槍呢樣嘢老豆老母可能覺得好威 但係有冇諗過其實個小朋友，可能都想自己去 做勞作或者參與相關嘅比賽<br />\n<br />\n我諗返起當年，我父母幫我做嗰啲勞作 老師都會懷疑究竟係咪我父母幫手做。<br />\n有次真係直接問我，嗰件嘢其實係咪我父母整？<br />\n我果下嬲嬲哋，真係同個老師講咗事實 ，然後返到去畀我老豆老母鬧到仆街<img src=\"/assets/faces/normal/sosad.gif\" class=\"hkgmoji\" />  <br />\n其實諗返轉頭，誠實呢樣嘢響廿幾三十年前已經冇乜價值，重有可能比父母屌返你轉頭<img src=\"/assets/faces/normal/sosad.gif\" class=\"hkgmoji\" /> 。<br />\n<br />\n不過自己由細到大，其實都好難接受將唔係出自自己手筆嘅嘢，交上去畀人哋評核，無論咪係美術作品又好，大學啲功課又好，論文又好，咩都好。<br />\n如果真係搵人哋幫自己做，個感覺真係會覺得好冇意思。"}]}