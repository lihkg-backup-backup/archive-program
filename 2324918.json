{"tid":2324918,"cid":5,"subCid":10,"title":"隔牆有耳：Twitter追蹤CIA同FBI  PoPo「勾結」敵對勢力（李八方）","createTime":"2020-12-14T09:41:27.000Z","updateTime":"2020-12-14T09:41:27.000Z","uid":25558,"like":1,"dislike":1,"uniUserReply":1,"replies":[{"pid":"614d7826dd007958b5d6ff4d7230ac4321343d16","tid":2324918,"uid":25558,"like":0,"dislike":0,"score":0,"citedBy":0,"replyTime":"2020-12-14T09:41:27.000Z","msg":"<a href=\"https://hk.appledaily.com/local/20201214/ABBCJ26V6VGFRBOB3AHBJFUPRA/\" data-sr-url=\"https://r.lihkg.com/link?u=https%3A%2F%2Fhk.appledaily.com%2Flocal%2F20201214%2FABBCJ26V6VGFRBOB3AHBJFUPRA%2F&d=WHMLQMiyWmfm849WKe725NUqyFx8t7fe88%2BQEXu6%2F%2FM%3D&h=dd5974cf\" data-ef-url=\"https://embed.lih.kg/frame?u=https%3A%2F%2Fhk.appledaily.com%2Flocal%2F20201214%2FABBCJ26V6VGFRBOB3AHBJFUPRA%2F&h=006d00f1\" data-auto-link target=\"_blank\">https://hk.appledaily.com/local/20201214/ABBCJ26V6VGFRBOB3AHBJFUPRA/</a><br />\n<br />\n隔牆有耳：Twitter追蹤CIA同FBI <br />\nPoPo「勾結」敵對勢力（李八方）<br />\n<br />\n<img src=\"https://hk.appledaily.com/resizer/--qeISQAB2J6FWFBqNoVIiaTpLw=/1042x1145/filters:quality(100)/cloudfront-ap-northeast-1.images.arcpublishing.com/appledaily/ZIHVEFW4MNBY7BFOQKZU7CNEPY.jpg\" data-thumbnail-src=\"https://i.lih.kg/thumbnail?u=https%3A%2F%2Fhk.appledaily.com%2Fresizer%2F--qeISQAB2J6FWFBqNoVIiaTpLw%3D%2F1042x1145%2Ffilters%3Aquality%28100%29%2Fcloudfront-ap-northeast-1.images.arcpublishing.com%2Fappledaily%2FZIHVEFW4MNBY7BFOQKZU7CNEPY.jpg&h=310df770&s={SIZE}\" /><br />\n■PoPo喺Twitter追蹤CIA同日本警方，都係「境外敵對勢力」。<br />\n<br />\n壹傳媒創辦人黎智英上星期六俾律政司加控違反國安法新罪名，根據傳媒引述控方嘅「罪證」之一，就係佢嘅Twitter追蹤咗美國國務卿蓬佩奥同台灣總統蔡英文等人。原來香港人留意外國政要已經係一種「罪名」，咁喺國家安全大前提下，八方自然要check下有冇建制陣營嘅Twitter都追蹤境外敵對勢力賬戶。點知原來差人嘅Twitter賬戶，竟然「勾結」好多外國勢力，連美國中央情報局（CIA）都有份！<br />\n<br />\n以為自己肩負保家衞國重任嘅香港PoPo，佢哋個Twitter賬戶呢，原來「勾結」咗好多外國勢力，雖然只係follow咗57個賬戶，但當中有足足35個係外國勢力，其中日本勢力比例最高，57個中有四分之一係日本唔同地方或者唔同部門嘅警察Twitter賬戶；另外世界各地嘅警察部門，包括美國紐約、華府同波士頓、英國倫敦、曼市同當地交通警，以至澳洲、新西蘭、新加坡等地警方，都成為香港PoPo追蹤對象。最精采係佢哋連美國聯邦調查局（FBI）同CIA都唔放過，CIA擺到明係美國情報機關，追蹤佢哋冇理由唔敏感過追蹤蓬佩奥個Twitter啩！<br />\n<br />\n<img src=\"https://hk.appledaily.com/resizer/IwKb3jD-kHK5DBzs5t0GUNFQMkw=/1925x633/filters:quality(100)/cloudfront-ap-northeast-1.images.arcpublishing.com/appledaily/6S32MBCVWZGKFA2ZZ2M5ZXC6II.jpg\" data-thumbnail-src=\"https://i.lih.kg/thumbnail?u=https%3A%2F%2Fhk.appledaily.com%2Fresizer%2FIwKb3jD-kHK5DBzs5t0GUNFQMkw%3D%2F1925x633%2Ffilters%3Aquality%28100%29%2Fcloudfront-ap-northeast-1.images.arcpublishing.com%2Fappledaily%2F6S32MBCVWZGKFA2ZZ2M5ZXC6II.jpg&h=b7464a55&s={SIZE}\" /><br />\n趙立堅追蹤伊萬卡<br />\n<br />\n除咗PoPo，作為戰狼外交代表人物嘅中國外交部發言人趙立堅，佢個Twitter都一樣精采，追蹤咗17萬5千幾人，當然同樣係以外國勢力佔大多數，當中亦有大批外國領導人同政要，甚至美國國務院都係佢追蹤目標。八方仲發現，有「關注」鹹網同AV女優嘅趙立堅，冇追蹤美國總統特朗普呀，但就追蹤咗人哋個女伊萬卡，唔知係咩原因呢？<br />\n<br />\n李八方"}]}