{"tid":528977,"cid":30,"subCid":0,"title":"一個人的獨白","createTime":"2018-01-14T12:05:18.000Z","updateTime":"2018-01-14T15:45:47.000Z","uid":83952,"like":2,"dislike":1,"uniUserReply":2,"replies":[{"pid":"3e44f8c5913b1919581ae9aa70f7db3c89451eb8","tid":528977,"uid":83952,"like":0,"dislike":0,"score":0,"citedBy":0,"replyTime":"2018-01-14T12:05:18.000Z","msg":"簡短交代一下自己背景先<br />\n廿幾歲A1 工程狗一名<br />\n<br />\n近來公司感謝宴上，老闆和我的大佬無端端表揚我，拍晒肩頭話我叻仔、做得嘢又點點點&hellip;&hellip;我都感謝佢哋睇得起我，特別我大佬掉低好多嘢俾我去衝。不過，我無開心過。因為最沉重嘅炸彈又再次無聲爆開。<br />\n<br />\n某年臨近春天一個晚上，我收到一個Whatsapp，從鈴聲聽得出係我女朋友send俾我。因為佢嘅鈴聲係特別啲，方便我一聽到佢搵我就立即秒回。一打開就發現係一篇短文，佢好少打咁多字。至少我同佢交往一段時間都未見過。估都估唔到，呢一篇文係我第一次見到，同時係最後一次收到。短文交代左點解佢選擇分手，亦都為佢自己所做嘅事講一聲「對唔住」。而果一刻，我就係紅磡站月台，望住列車慢慢駛入嚟。冷風係身後吹過，我曾經有一刻想乘風而行。<br />\n<br />\n渡過左果一晚之後，我決定辭職，離開做左幾年嘅公司。﹙間公司閪，我早就想辭，分左手更加想辭﹚休息左一排先正式再搵工做過，結果一做，又做左兩年左右。做到現家，大佬睇好我，老細賞識我，身邊有班玩得又吹得嘅工作伙伴。不過，我都係無開心過。而事實上，我再執著落去，根本無任何意義，因為&hellip;&hellip;<br />\n<br />\n哭泣聲絕無意義<br />\n它不會扭轉分開的心意<br />\n夢似是失去了收結一首詩<br />\n<br />\n去年夏天，我同佢一齊食晚飯，然後再一次談及自己的心意。當晚許下過諾言，有冇實踐已經無關係，因為彼此都早已緣盡。而我再努力討好佢，佢都唔會回心轉意。而感謝宴上，我就係憶起呢一件事。接住另一個畫面就浮現。<br />\n<br />\n<img src=\"https://img.eservice-hk.net/upload/2018/01/14/195049_96061c8596506c2ebfbadc552e811d5a.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F01%2F14%2F195049_96061c8596506c2ebfbadc552e811d5a.jpg&h=43b7688e&s={SIZE}\" /><br />\n另一個我，就如同三日月一樣，問我：「喂，之後我應該做啲咩？」<br />\n<br />\n個腦隨後響起另一把聲：<br />\n<span style=\"font-size: small;\">「你不能停下，你要不斷前進。」</span><br />\n<span style=\"font-size: large;\">「你不能停下，你要不斷前進。」</span><br />\n<span style=\"font-size: xx-large;\">「你不能停下，你要不斷前進。」</span><br />\n<br />\n的確，已經無停下嘅理由同可能。縱使有一千個、一萬個、甚至一億個停下嘅理由。但我只需要一個理由，提醒自己「你不能停下，你要不斷前進。」沉淪於痛苦嘅時光已經夠，接下來我想睇下將自己推落去咩級數嘅煉獄中。反正，遲早都要死，倒不如親手送自己上路。或許到最後我會成為一朵煙花；或許到最後我會守護到自己喜歡嘅人。<br />\n<br />\n關於前度女友我有一件事記起&hellip;&hellip;一直以來，我有冇真真正正聆聽佢嘅心聲？﹙打到呢到，我自己都微笑，答案已經有﹚"},{"pid":"b428e29f8ec42e34d1089f38ec8b8eeb14857b34","tid":528977,"uid":9668,"like":0,"dislike":1,"score":-1,"citedBy":1,"replyTime":"2018-01-14T14:10:41.000Z","msg":"有時用工作去麻醉自己真係好垃圾 <br />\n除左工作仲有咩可以做值得自己開心"},{"pid":"217621943294009b033600e777d1566c48840df7","tid":528977,"uid":83952,"like":0,"dislike":0,"score":0,"quote":{"pid":"b428e29f8ec42e34d1089f38ec8b8eeb14857b34","tid":528977,"uid":9668,"like":0,"dislike":1,"score":-1,"citedBy":1,"replyTime":"2018-01-14T14:10:41.000Z","msg":"有時用工作去麻醉自己真係好垃圾 <br />\n除左工作仲有咩可以做值得自己開心"},"citedBy":0,"replyTime":"2018-01-14T15:45:47.000Z","msg":"垃圾就未必，只不過我嘅付出所換來嘅代價已經逐漸浮現"}]}