{"tid":1241465,"cid":5,"subCid":0,"title":"有冇人可以話我知點樣可以響唔打擾到d蜜蜂嘅情況下可以攞到d蜜糖啊？","createTime":"2019-06-18T17:07:06.000Z","updateTime":"2019-06-18T17:07:06.000Z","uid":254450,"like":1,"dislike":0,"uniUserReply":1,"replies":[{"pid":"7c2d3292b4f10f9c7d383bb14752b38f3ea419e6","tid":1241465,"uid":254450,"like":0,"dislike":0,"score":0,"citedBy":0,"replyTime":"2019-06-18T17:07:06.000Z","msg":"大家好，我係第一次響呢度留言嘅，希望大家可以幫個手<img src=\"/assets/faces/fs/smile.gif\" class=\"hkgmoji\" />事源係咁嘅，我手頭上有個蜜糖罐，裡面原本裝住好多蜜糖。但近排因為某d原因，裡面嘅蜜糖變得越來越少，如果我再揾唔到蜜糖嘅話，我就會餓死嫁啦<img src=\"/assets/faces/normal/cry.gif\" class=\"hkgmoji\" /><br />\n<br />\n於是我就去睇下邊度會有蜜蜂竇，希望可以盡快拎到蜜糖啦。就係最近我見到有兩棵樹，樹上面都有蜜蜂竇， 咁果刻我緊係好興奮啦， 話晒都揾左咁耐<img src=\"/assets/faces/normal/tongue.gif\" class=\"hkgmoji\" />咁我就諗住即刻爬上去摘左個蜜蜂竇落來攞蜜糖啦。<br />\n<br />\n但係個蜜蜂竇周圍有幾隻蜜蜂仔響度，我都幾驚被佢地針到。咁我旁邊個豬囝fd見到， 佢即刻拍晒心口話幫我拎， 佢話佢最叻就係爬樹摘蜜蜂竇喎。咁好啦， 我見佢咁有信心咪俾佢試下lor。<br />\n<br />\n咁我就望著佢爬上棵樹度，因為棵樹都有d搖搖下，咁個蜜蜂竇入面都有d蜜蜂好似知道個竇就快要俾人拆落來，所以我見有幾隻特別大嘅都有帶咁d蜜糖飛走咗。 不過冇所謂啦，入面仲有好多蜜糖剩呀嘛<img src=\"/assets/faces/normal/tongue.gif\" class=\"hkgmoji\" /><br />\n<br />\n咁我個豬囝fd越行越近， 咁終於行到隔離勒，於是佢就諗住用枝樹枝篤個竇落地啦。唔篤還好，一篤就一堆蜜蜂走出來圍住個竇。咁我見咁樣，我都問呀豬囝fd你仲得唔得呀？但係我見佢個樣都仲係充滿自信，佢答我：你交得俾我搞，咁我就一定搞得掂嫁啦<img src=\"/assets/faces/normal/no.gif\" class=\"hkgmoji\" />咁又係嘅，話晒以前佢都係個賽跑冠軍來嫁嘛，摘個蜜蜂竇應該都OK嘅。<br />\n<br />\n咁我個豬囝fd就再大力篤多個竇一下。不得了啦，今次有d蜜蜂開始走出來針人啦<img src=\"/assets/faces/normal/@.gif\" class=\"hkgmoji\" />我個豬囝fd都唔小心俾d針人蜜蜂針左幾下，哎晒救命咁。唔知係咪因為呢邊棵樹搖得太西利郁到隔離棵樹，依家連隔離棵樹個蜜蜂竇都堆滿晒蜜蜂<img src=\"/assets/faces/normal/banghead.gif\" class=\"hkgmoji\" />咁你叫我點拎蜜糖啊，屌你老母咩。<br />\n<br />\n唉，件事搞成咁，睇落個蜜蜂竇都係搞唔掂㗎啦。我就同佢講你收手啦，再咁落去我就會餓死㗎啦。倒不如先走番落來，等時間過，等d蜜蜂冇晒力果時再拆落來啦<img src=\"/assets/faces/normal/clown.gif\" class=\"hkgmoji\" /><br />\n<br />\n佢見到自己搞到一獲粥咁，都冇再講d乜嘢，於是諗住爬番落來等d蜜蜂散啦。殊不知響我個豬囝fd爬番落來嘅時侯，有隻痴撚線蜜蜂迎頭撞埋去，當場斃命<img src=\"/assets/faces/normal/shocking.gif\" class=\"hkgmoji\" />咁我個豬囝fd亦都失咗平衡，由樹上面砰一聲跌咗落來。咁我望番上棵樹到，d蜜蜂已經圍住成個蜜蜂竇，連個lone都見唔到<img src=\"/assets/faces/normal/frown.gif\" class=\"hkgmoji\" /><br />\n<br />\n咁好啦，原本可能只需要等個零禮拜d蜜蜂散就可以再上去拎蜜糖，而家就可能要等多另外一個禮拜勒<img src=\"/assets/faces/normal/fire.gif\" class=\"hkgmoji\" />不過好彩我同個蜜蜂竇分開得都幾遠下，離遠望住個蜜蜂竇入面d蜜蜂剩係圍住個竇同零星幾隻針人蜜蜂吉我個豬囝fd之外，對我真係冇乜影響<img src=\"/assets/faces/normal/hehe.gif\" class=\"hkgmoji\" /><br />\n<br />\n依家最緊要都係想睇下大家有冇方法可以響唔打擾到d蜜蜂嘅情況下可以攞到d蜜糖<img src=\"/assets/faces/normal/frown.gif\" class=\"hkgmoji\" />？我一直都同自己圍內堆熊仔fd講我個蜜糖罐裡面仲有好多蜜糖，但我知道個大話頂唔到幾耐<img src=\"/assets/faces/fs/sosad.gif\" class=\"hkgmoji\" />如果唔小心俾佢地知道左個真相嘅話，我真係驚佢地會一齊搶走罐入面剩番嘅蜜糖，到時我就會餓死啦<img src=\"/assets/faces/fs/want_die.gif\" class=\"hkgmoji\" />求下大家出d主意救下我<img src=\"/assets/faces/normal/ass.gif\" class=\"hkgmoji\" />"}]}