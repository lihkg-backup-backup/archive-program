{"tid":569205,"cid":6,"subCid":0,"title":"奧燒缺陣真病定「射波」？雲加：唔知點解佢成日病","createTime":"2018-02-22T13:11:30.000Z","updateTime":"2018-02-22T13:12:37.000Z","uid":31744,"like":0,"dislike":0,"uniUserReply":2,"replies":[{"pid":"d8102538857ba58e74121485cca74372000d2297","tid":569205,"uid":31744,"like":0,"dislike":0,"score":0,"citedBy":0,"replyTime":"2018-02-22T13:11:30.000Z","msg":"足球領隊最怕就係自己嘅球員有傷病，隨時打亂晒球隊嘅排陣部署，足球員都係人，會傷風感冒都好正常，不過好似阿仙奴中場奧斯爾咁，今季已經四次要因病避戰，似乎就唔太常見，雲加近日表示佢應該會缺陣即將來臨嘅歐霸次回合賽事，有球迷就懷疑佢只係詐病放假。<br />\n<br />\n阿仙奴將會喺香港時間2月23日04:05出戰歐霸盃32強次回合賽事，主場迎戰瑞典球隊奧斯達辛斯，首回合擁有3-0優勢。阿仙奴領隊雲加喺賽前表示，上仗入球功臣奧斯爾，將會因病缺陣今場歐霸比賽，希望佢全力為周末對曼城嘅聯賽盃決賽做準備。<br />\n<br />\n雲加表示佢都唔明白點解奧斯爾經常病倒：<br />\n<br />\n「佢嘅免疫系統似乎有啲問題，我都唔知點解會咁。我希望我哋可以改善醫療質素。<br />\n<br />\n佢星期四晚 (英國時間) 由奧斯達辛斯返嚟，星期五六都有出席操練。<br />\n<br />\n由星期一開始佢就臥病在床，今日先返嚟訓練。<br />\n<br />\n我本來都一定會派佢落場，不過佢病咗，佢需要努力訓練，今場對奧斯達辛斯唔會出佢，去到星期日佢應該冇問題。」<br />\n<br />\n阿仙奴即將喺英國時間星期日出戰聯賽盃決賽 (香港時間2月26日00:30)，面對強敵曼城。今次喺歐霸帶住三個作客入球優勢，俾奧斯爾專心備戰對曼城都十分正路。"},{"pid":"bb99ba9d7f5864236803bd6d0a47f51f968832c1","tid":569205,"uid":37735,"like":0,"dislike":0,"score":0,"citedBy":0,"replyTime":"2018-02-22T13:12:37.000Z","msg":"35萬鎊已袋<br />\n理撚得你<img src=\"/assets/faces/normal/z.gif\" class=\"hkgmoji\" />"}]}