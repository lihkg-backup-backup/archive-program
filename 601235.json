{"tid":601235,"cid":1,"subCid":0,"title":"見到有個熱門po話 要娶個識煮飯嘅老婆","createTime":"2018-03-22T05:10:44.000Z","updateTime":"2018-03-22T05:48:03.000Z","uid":96680,"like":8,"dislike":6,"uniUserReply":3,"replies":[{"pid":"bed92d5f798f42f262b7ba6d9f9a0695696cf050","tid":601235,"uid":96680,"like":0,"dislike":0,"score":0,"citedBy":0,"replyTime":"2018-03-22T05:10:44.000Z","msg":"見到有個熱門po話 要娶個識煮飯嘅老婆<br />\n啲人話 如要女人煮飯 ，就唔該男人搵夠錢，唔使老婆放工都要煮飯咁辛苦<br />\n<br />\n但真心講句<br />\n係香港人工低下到太畸形，一個人嘅人工就真係剩係夠養自己，甚至唔夠。完全做唔到好似日本咁。 男人出去做野，女人係屋企做全職主婦。男人俾晒份糧老婆，番工有老婆嘅愛心便當；到放工，老婆煮定飯等你。呢種生活豈不美哉？但香港做唔到。<br />\n<br />\n但係香港嘅工資係低到，就算兩公婆出去番工，都只夠維持日常開支，未計要養兒育女。香港政府仲鼓勵生育，算啦。<br />\n<br />\n希望各位女士唔好怪男人搵唔到錢，因為香港收入本身就追唔上物價，女人活係現代，預左要做野，冇咩機會做全職家庭主婦，真係唔好旨意晒男人。<br />\n男士又唔好怪女人咩都唔識做，因為社會進步咗，上一代已經好少教子女做家務，女子更被當作掌上明珠咁看待，怪就怪，現代嘅教育方唔同咗。因為就連你自己都冇俾人教過點做。<br />\n<br />\n其實父權又好，女權又好。我估男人都真係冇咩所謂。咪又係要打份牛工，咪又係要過日子。如果可以，女人養埋男人，男人都冇所謂。男人嘅要求真係唔大，老婆體貼自己，幫忙照顧屋企，自己落手做埋一份，做下家務都冇所謂。<br />\n女人嘅心意我真係睇唔透啦，我真係唔知佢地要啲咩野。但希望，女人喺對男人作出期望嘅時候，可以作出些少檢討，檢討一下自己又可以犧牲幾多。當然，前提係男嘅對你不錯，有盡男人嘅責任。<br />\n<br />\n我覺得男女真係要互相體諒一下。女權崛起嘅同時，唔好抹殺男人所作出嘅努力。男人地位下降，亦唔好踩低女人嘅能力，抬高自己。<br />\n<br />\nSorry for 1999"},{"pid":"a37f66d627073283afdabaa4a7bb1ea3217e2e5b","tid":601235,"uid":2419,"like":5,"dislike":3,"score":2,"citedBy":0,"replyTime":"2018-03-22T05:34:40.000Z","msg":"返名校secret開post啦屌你老母"},{"pid":"c6d9a7b3eca5093ed4252b1ff8e03307b6827254","tid":601235,"uid":74171,"like":2,"dislike":0,"score":2,"citedBy":0,"replyTime":"2018-03-22T05:48:03.000Z","msg":"隻隻字都識但睇唔明篇嘢..."}]}