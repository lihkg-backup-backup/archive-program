{"tid":1363316,"cid":5,"subCid":0,"title":"7.27 風險評估 及 建議","createTime":"2019-07-25T06:42:55.000Z","updateTime":"2019-07-25T06:42:55.000Z","uid":43264,"like":2,"dislike":1,"uniUserReply":1,"replies":[{"pid":"4ba1a49ae9efa9ee0f15081976b525c9a003266c","tid":1363316,"uid":43264,"like":0,"dislike":0,"score":0,"citedBy":0,"replyTime":"2019-07-25T06:42:55.000Z","msg":"我諗大家都知道, 7.27元朗班撚屌一定會做野, 所以入得去既, 真係要作出最壞既打算<br />\n長話短說, <br />\n<br />\n<strong>風險1. 不分和理非/勇武時段</strong><br />\n好多人既概念係覺得前段和理非, 之後先勇武。但係呢種諗法係好危險而且不切實際。過往既遊行之所以可以分開和理非同勇武, 係因為對手係班警犬, 佢地(通常)礙於日頭遊行有通常不反對通知書, 而遊行人仕無暴力行為比佢地郁手, 所以想搞我地都唔得 (當然事實上都有試過搞鳩我地)。但係今次既對手, 係一班同警犬合作既圍村佬、香港黑社會、大陸黑幫&hellip;, 講和理非時段, 係咪已經忘記左7.21地鐵站既恐襲事件佢地點打D無辜市民?<br />\n<br />\n<strong>風險2. 對方暴力等級提升</strong><br />\n好多人對今次會面對既暴力程度考慮得好兒嬉, 覺得最多咪木棍鐵通。但係7.21佢地面都唔蒙, 到依家警方拉左幾多人? 現實話比我地知, 呢班仆街係同警犬、政府、中共合作出黎做野, 佢地承擔既法律責任完全唔係野黎, 我地估計佢地會做D乜野既時候, 如果你覺得佢地只會做返我地見過既野, 所有限制都只係黎自於我地既想像力。<br />\n<br />\n更甚者, 係好多人覺得「佢地收唔到尾數唔會再吹到咁多人出黎」。首先, 收唔到尾數呢D野你當故仔聽下無所謂, 中共主導既事件, 無錢係無可能, 就算無錢, 大把手段可以要班黑社會做野, 又就算真係乜都無, 屌那星果班鄉下佬, 為興趣都會出黎打人, 我地真係唔好咁天真, 用人類既思維黎諗佢地。<br />\n<br />\n至於7.27我地要面對咩野武力程度, 當然飛機大炮就唔會有, 但係我地講得出火球術, 人地都會收風會照做, 甚至佢地既成本低過我地好多。我地出火球, 途中比警犬搜到就hihi, 人地呢? 成條村都係車, 成條村都有玻璃樽同毛巾, 要用先即時合成, 仲近乎無限量供應。<br />\n<br />\n再加上, 警犬會唔會搜村起晒佢地D刀槍劍棒出黎? 答案好明顯啦。<br />\n<br />\n<strong>風險3. 我地和理非既人數唔係優勢, 而係劣勢</strong><br />\n好多人講「我地要用人數震攝對方」, 但係你地搞錯左幾個重點。<br />\n<br />\n首先, 如果我地十萬人入去, 十萬人都係搏命, 放火既放火, 斬人既斬人, 我唔信打唔贏圍村佬, 但係事實上, 唔係囉, 十萬人入去, 9萬9都係和理非, 有老有嫩, 女人細路哥, 果班人完全唔係戰力。<br />\n<br />\n第二, 當十萬人入到元朗, 塞爆元朗大街既時候, 平時塞爆港島個畫面好震撼, 對政府好有震攝效果, 但係對圍村佬, 呢班人真係無乜攻擊力。<br />\n<br />\n第三, 平時遊行逼爆地鐵, 我地亦樂於塞到hihi車都搭唔到。但係今次, 如果考慮到對方可能出火球術既風險, 塞滿晒人既元朗大街, 點梳散? 同火燒連環船有乜分別?<br />\n<br />\n第四. 就算唔係火攻, 我當佢地真係只出冷兵器, 棍就話有得槍, 出刀都已經死得人多。到時班勇武既兄弟, 救人先定攻村先? 所以, 反攻元朗, 和理非既人數絕對係負累黎。<br />\n<br />\n<strong>風險4. 黑警係唔會保護香港人</strong><br />\n其實數到上面3點, 我都好撚灰, 唔想再數落去, 好似响度叫人唔好反擊咁, 差D想Del晒D字當無講過就算。不如直接跳去講建議, 不過講建議之前, 係咁椅講多個眾所鳩知既風險, 就係警犬見到大規模屠殺都唔會救人, 呢個我以為人人都知, 但係同好多人傾開, 發覺佢地仲會相信出事會有差佬。<br />\n<br />\n<br />\n好喇, 雖然講到好撚無助, 但係我都必須要諗D方案出黎應對先得, 因為元朗7.21單野, 我真係好嬲, 覺得一定要做D野。<br />\n<br />\n<strong>建議1. 攻其不備</strong><br />\n呢一點係同勇武兄弟講既, 詳情唔多講, 但係要做野既話時間一定要响7.27遊行前, 要做得夠撤底,  要暗中行動, 第一係令對方唔得閒搞遊行隊伍; 第二, 如果作用夠大, 遊行都隨時唔洗搞, 咁就真係保護到班老弱婦孺。<br />\n<br />\n<strong>建議2. 黑警唔做野, 但係仲有其他人可以做</strong><br />\n呢個我唔知可唔可行, 預先向各區消防要求保護, 响遊行路線安排消防車隊同救護車隊, 咁樣唔只遊行人仕安心D, 仲可以起到震攝作用, 而且亦都可以突顯到警隊既無能。不過我真係唔知呢樣做唔做到, 因為咁樣幾乎等於消防署企响示威者果邊。<br />\n<br />\n<strong>建議3. 交通安排</strong><br />\n如果7.27真係出咩事, 唔好諗住港鐵可以走, 7.21已經話左比我地知, 出事既話, 港鐵係廢既。事實上, 港鐵一出事, 閂車門都近乎無可能, 平時遊行無事係因為和平示威大家守規矩咁解。<br />\n<br />\n咁我地要保障遊行隊伍可以和平離開, 我呢一刻唯一諗到既就係有車人仕, 尤其係有貨van、7人車既, 忍忍手唔好一齊行喇, 盡量响遊行路線以外Stand by, 有事起上黎, 兜到幾多轉兜幾多轉。<br />\n<br />\n<br />\n<br />\n講真, 建議真係諗唔到咁多, 我唔會叫大家唔好反攻元朗, 不過麻煩各位兄弟幫手諗諗確保安全既方法。元朗呢個戰場, 一定要做到智仁勇俱全先可以打得贏!<br />\n<br />\n<br />\n<br />\n題外話: 平時無出post唔多, 排版唔靚請勿見怪"}]}