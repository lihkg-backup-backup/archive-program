{"tid":1470727,"cid":33,"subCid":0,"title":"梁天琦 2016年 民族黨集會 講稿","createTime":"2019-08-14T06:26:32.000Z","updateTime":"2019-09-03T05:13:31.000Z","uid":65074,"like":21,"dislike":0,"uniUserReply":13,"replies":[{"pid":"41c7fd0019283372919c4fc9c5b11a23996b1851","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:26:33.000Z","msg":"<span style=\"font-size: x-large;\">不分化不割席<br />\n和理非唔割勇武<br />\n勇武唔割和理非<br />\n兄弟爬山   各有各做</span><br />\n<br />\n<br />\n<a href=\"https://youtu.be/VEUhAVki0DA\" data-sr-url=\"https://r.lihkg.com/link?u=https%3A%2F%2Fyoutu.be%2FVEUhAVki0DA&d=XnUAAdw%2Byae55KAVvns6w7sYlYTGbxuQQGsxDmAgPG8%3D&h=84b55845\" data-auto-link target=\"_blank\">https://youtu.be/VEUhAVki0DA</a><br />\n<br />\n過往我地成日強調話我地要勇武抗爭，我地唾棄形式主意、唾棄失敗主意。<br />\n咁係咪代表我地一定唔可以嗌口號、唔可以搞遊行、唔可以搞集會、唔可以聽歌？<br />\n其實一直都唔係。<br />\n我地過往喺金鐘呢個地方、喺旺角，當我地喺雨傘革命走上前線嘅時候，點解我地唾棄舊有嘅模式？點解我地唾棄舊有嘅政客？<br />\n因為佢地教條主義：和平、理性、非暴力、有啲人仲覺得要非粗口。<br />\n佢地覺得呢啲野係天條，一定唔可以違背。<br />\n<br />\n結果，當日喺金鐘，<br />\n有義士衝出龍和道嘅時候，<br />\n結果就比一班教條主義嘅示威者拋棄。<br />\n我地反對嘅係呢一樣野。<br />\n<br />\n我地反對嘅係教條主義，而唔係和平集會，又或者公民抗命本身嘅能力。<br />\n依一樣野我喺新東補選嘅時候已經講過一次。<br />\n我地呢個社會如果要攞返我地應該有嘅權力，我地唔可以再教條主義。<br />\n條條大路通羅馬，邊一個方式可以推返呢一個政府，呢一個方式就應該要去做。<br />\n<br />\n相信和平抗爭嘅人、相信公民抗命嘅人，繼續公民抗命。<br />\n相信佔馬路、相信絕食、相信罷交稅等等和平手段嘅人，繼續去做 &mdash;&mdash; 我鼓勵你地去做、我希望你地去做。<br />\n我唔希望你地因為有人批評你地嘅手段，結果就完全放棄你地相信嘅野。<br />\n同時間，相信勇武抗爭嘅人，一樣都要繼續做。<br />\n<br />\n近呢幾個月我地曾經發起過示威 &mdash;&mdash; 係71一個示威 &mdash;&mdash; 喺中聯辦外面，我地失敗左。<br />\n我地連累到有好幾位義士，出到黎諗住支持我地，但係結果被捕，乜野都做唔到。<br />\nPlan A做唔成、Plan B做唔成、Plan C都做唔成，證明左啲乜野野丫？<br />\n我地反抗政府，攞返我地應有嘅權力嘅時候，我地要因時制宜。<br />\n當晚有近千個警察守喺西環，如果我地盲目相信，勇武抗爭係一定會成功，只有勇武抗爭先係一定要行嘅路嘅話，我地當晚就會一齊去送死。<br />\n我唔想見到有人犧牲，亦都唔想見到有人係被推上前線。<br />\n但喺一個必須嘅情況底下，一個兩難嘅局面底下：一係就留低，一係就企喺到抵抗嘅時候。<br />\n我地先至要孤注一擲，勇武抗爭，我希望大家會明白呢一點。<br />\n<br />\n唔好再繼續教條主義，唔好再盲目相信自己嘅嗰一條道路，係一定會成功。<br />\n「必須要行呢條路，而其他所有道路，都係唔應該行」呢個諗法係錯嘅。<br />\n我地絕對要因時制宜。<br />\n<br />\n［部份略］<br />\n<br />\n到今日，其實我思緒仲好混亂嘅呢段時間，因為發生得太多事啦，呢兩個禮拜。<br />\n其實我乜野選舉根本都未開始準備、仲返緊學，呢一啲政治嘅旋渦、政治嘅風波就係咁湧埋黎，要不斷去面對。<br />\n所以到依家嘅依一刻呢，我個頭腦非常之混亂。<br />\n<br />\n到底要講啲乜嘅野，先最能夠鼓動大家獨立嘅意志？<br />\n到底要講啲乜嘅野，先至最能夠令到更加多人醒覺，走出黎反抗？<br />\n<br />\n我仲未諗好。但係有幾個主題我係想講嘅，咁就寫左喺手板。<br />\n<br />\n第一樣野，係政治。<br />\n乜野係政治呢？有人話係眾人之事。<br />\n而我睇，政治嘅本質其實就係權力嘅分配。<br />\n當我地講一個政治問題出現嘅時候，其實就係講緊呢個社會上嘅權力、資源到底係比中央繼續集權？或者係比呢個社會上嘅權貴，繼續保持佢地嘅權力？抑或呢一啲嘅權力會轉移到另一個持份者，例如人民、例如香港人？<br />\n咁呢兩個禮拜發生嘅事係乜野？就係政府將佢地本身法例上無嘅權力延伸 &mdash;&mdash; 無限延伸，白紙黑字寫明嘅法律，政治唔跟。<br />\n政府延伸佢嘅權力，剝奪人民本身應該有嘅選舉權、被選舉權、以及言論自由，所以呢一個係一個權力分配嘅問題。<br />\n<br />\n當我地呢一班香港人走出黎反抗，追求一個政體嘅改革，或者好似今日今日咁樣，追求呢四隻大字(編：「香港獨立」)。<br />\n我地講緊嘅就係我地要奪權，我地要攞返呢個社會上我地應有嘅權利。<br />\n<br />\n呢一個社會，呢一個香港嘅主權，<br />\n唔係屬於習近平、唔係屬於中央、唔係屬於共產黨、唔係屬於中國政府、亦都唔係屬於特區政府 &mdash;&mdash; 呢一個社會嘅主權係屬於於香港人。<br />\n主權永遠都應該在民，唔應該在於北京。<br />\n<br />\n但係香港嘅情況係點樣？<br />\n香港有百多萬嘅香港人，有血有肉嘅香港人，一百幾十萬，香港人無權選出一個代表佢地嘅代議士、香港人無權被選舉、無言論自由，香港人嘅權利完全比政府剝削。<br />\n依一個係乜野社會呀？依一個係一個獨裁嘅社會。<br />\n<br />\n有獨立意志嘅人、追求意志嘅人面對一個獨裁政府應該點樣？<br />\n革命。<br />\n但係問題就黎啦。<br />\n革命？會連血架喎。<br />\n革命？會失敗架喎。<br />\n革命？會有犧牲架喎。<br />\n呢d情況當然會出現啦。<br />\n如果呢個政府唔令你嘅革命失敗、唔打壓你嘅革命、唔令到你有犧牲、唔剝削你嘅權力、唔扼殺你地喺萌芽之中，代表啲乜野？<br />\n代表你地嘅革命無效丫，代表你對政府無威脅丫。<br />\n所以今時今日呢一個局面好似好差，但同時間亦都反證一樣野：<br />\n就我地對香港政府、以及北京政府、中國，我地對佢地構成威脅，所以大家係應該為呢件事出現而鼓舞。<br />\n我地丟掉左對香港政府、對特區政府，以及對基本法、對一國兩制嘅幻想，我地今時今日呢一刻開始，我地準備鬥爭、我地準備奪權，呢一個就係今日呢一個集會嘅意義。<br />\n<br />\n第二樣野，係政府。<br />\n乜野係政府？政府點解會出現？<br />\n政府係因人民希望有一個權力分配嘅機構，去維持社會嘅秩序，先至會出現，政府唔係一個管治人民嘅機構，政府應該係人民嘅僕人。<br />\n<br />\n人民唔應該害怕政府，政府應該害怕人民。<br />\n所以相信大家有睇戲嘅應該知道呢兩句說話，喺香港一樣適用。<br />\n雖然係今時今刻，仍然有好多香港人係害怕呢個政府。<br />\n點解？<br />\n政府有武力、政府有權力、政府掌握哂呢個社會上嘅話語權、政府有法律，佢可以隨意解釋法律 &mdash;&mdash; 袁國強講嘅法律就係法律，呢個就係香港。<br />\n<br />\n政府嘅本質就係一個暴力嘅機構，當我地做嘅事，唔符合政府所諗，唔符合政府當權者嘅方向，佢地就會用暴力黎打壓我地。<br />\n所以點解我地要強調勇武抗爭？<br />\n就係因為，政府本身已經係一個暴力嘅機構。<br />\n對住一個暴力嘅機構，我地唔可以仁慈、唔可以懦弱，亦都唔可以再同佢地講乜野仁義道德。<br />\n呢一個政府根本就係一個無賴嘅政府、無賴嘅政權，中國就係一個無賴嘅國家，你同佢講仁義道德做乜鬼野呢？<br />\n係需要做無賴嘅。<br />\n當然有好多人唔想做無賴啦，包括我自己。<br />\n但係如果呢個係一個必要嘅方法，去推翻呢個政府嘅話，我願意做呢個無賴。<br />\n<br />\n第三樣野，係革命。<br />\n乜野係革命？<br />\n大家一定會聯想到流血革命、辛亥革命、死人、冚樓、犧牲、打壓、冤獄。大家一定會聯想到呢類。<br />\n但革命本身係一樣乜野事？<br />\n革命本身係講緊，一個社會結構、權力分配嘅根本性嘅改變。<br />\n一個由下以上嘅改變。<br />\n一個由上以下嘅改變係「改革」，由下以上就係「革命」。<br />\n大家諗下，到左今時今日，仲會唔會奢望中國同香港特區政府由上以下改革，仲會唔會相信佢地會俾我地擁有民主，擁有自由。<br />\n冇可能嘅。<br />\n所以我地必須要革命。<br />\n<br />\n而革命幾時開始？<br />\n革命其實已經開始。<br />\n兩年前點解我地呢班本土派，將雨傘運動叫做雨傘革命？<br />\n因為我地知道果一刻就係開始。<br />\n<br />\n果一刻更多香港人知道，我地唔可以靠其他人、唔可以再靠呢個政府「網開一面」。<br />\n因為，如果我地要靠政府「網開一面」俾民主我地，呢個只係一種人治。<br />\n點解我地要，求當權者網開一面？<br />\n求北京政府有一絲善念，知道香港人唔係諗住顛覆國家，只係想要權力同民主，而開啓民主改革？<br />\n我地就係唔相信呢樣野。所以926, 928, 1130我地先會走出黎，由下以上向政府施壓。<br />\n我地唔希望香港係一個人治嘅社會。我地希望香港係個法治嘅社會。<br />\n憲法寫明我地應該有嘅權利，我地就應該要有。<br />\n<br />\n兩年前，革命已經開始左。<br />\n只係大家唔知道。大家仍然覺得，好和平好理性好非暴力，非常美好嘅一個烏托邦，好似金鐘嘅夏慤道咁。<br />\n但革命已經悄悄開始左，<br />\n因為我地唔再相信政府嘅改革，我地係由下以上去扭轉呢個社會嘅權力結構。<br />\n<br />\n革命已經開始，咁到底幾時會成功？<br />\n<br />\n1894年，孫中山仲係度做緊乜野？<br />\n佢係度向李鴻章上諫一本書，叫《萬言書》，仲講緊滿清政府應該點樣改革。<br />\n相信大家都知道，佢係1895年，冇人理佢之後，成立左「興中會」，開始正式嘅革命。<br />\n幾時先成功？<br />\n1911年。<br />\n由佢開始踏上革命呢條路，用左16年，先推翻到滿清政府。<br />\n<br />\n我唔想掃大家興，唔想撥大家冷水，但係，<br />\n革命係一條長路，<br />\n冇可能一時三刻就成功；但係，又有可能，一時三刻就成功。<br />\n革命係一件好吊詭，好好笑嘅一件事。<br />\n但係我地要保持革命嘅精神，我地要影響更加多人，因為當成功果一刻，回望返過去我地就知道一切都係值得。<br />\n如果革命成功之後我地攞唔到人民嘅心，民心，我地冇辦法得天下。<br />\n得民心者得天下，所以我地首先要做嘅野係影響更加多嘅人。"},{"pid":"43bfab5600c596891fe7ca42e69f79046c6f8d45","tid":1470727,"uid":65074,"like":8,"dislike":0,"score":8,"citedBy":0,"replyTime":"2019-08-14T06:26:42.000Z","msg":"今時今日，有17%，百多萬嘅香港人相信呢四個大字(編：「香港獨立」)。<br />\n我地要繼續推呢個數字上升。<br />\n我唔知幾時我地先可以成為社會上嘅大多數，但我知終有一日，我地會係社會上嘅主流。<br />\n呢一日係必然會發生嘅事。<br />\n因為，即使今時今日，我冇得參選，我冇得再從政，<br />\n我相信呢個門常開，一日係呢度，我都冇機會走入隔離呢棟大樓(編：立法會)。<br />\n但唔緊要，因為，仍然有另一個人取代我。<br />\n後繼絕對係會有人，你地唔應該，將所有希望，擺晒係一個人身上。<br />\n一個人當然係代表佢自己，同時間，佢代表嘅仲係一個理念。<br />\n你地追隨嘅，應該係一個理念，而唔係一個人。<br />\n即使我冇辦法再參選，冇辦法再&hellip;，我唔知仲可以做d乜野，係今時今刻。<br />\n但我知道我仍然可以影響更加多人，仍然可以繼續宣揚我嘅理念。<br />\n我地要繼續影響民心，總有一日我地會成為主流，我地一定會成功。<br />\n<br />\n最後一樣野，夢想。<br />\n乜野係夢想？夢想就係&hellip; 夢想就係夢想(笑)<br />\n夢想係好虛幻嘅一件事；夢想係實現之前，永遠都係好似癡人說夢話咁樣。<br />\n<br />\n我係17歲嘅時候，2008年，咁我唔講具體政團、議員名，<br />\n但當時2008年大家都知有邊個政團、議員走左入立法會，<br />\n大家都應該知當時邊個係呢個政體嘅領頭人物、代表。<br />\n佢地係議會入面做嘅所有野，影響到我。<br />\n我中學嘅時候同一個同學講，「我將來想成為一個代議仕，你點睇」<br />\n佢話「幾好呀，你都幾啱做呀，你一定會成功嘅，我將來會投票俾你」(笑)<br />\n呢樣野今時今日睇好似失敗左，但曾經，我距離呢個夢想只有一步之遙。<br />\n<br />\n而係我追求呢個夢想嘅呢一年，發生左d咩事呢？<br />\n其實一年前我只不過係一個廢青，一個畢唔到業嘅大學生，好想畢業，畢業唔到。<br />\n一年前我只係一個，係社會上冇人知我係咩人，一個唔知自己應該係社會入面擔當咩角色嘅人，一個廢青。<br />\n有邊個會諗到，一年後呢個廢青會成為一個，被政府剝削政治權利嘅，香港人。<br />\n有邊個會諗到，一年後呢個廢青，會同佢嘅夢想只係相隔一步之遙。<br />\n冇人會諗到，我自己都唔係好相信。<br />\n但係，即使我對我自己嘅夢想能唔能夠實現，只係半信半疑。<br />\n但係我知道如果我繼續半信半疑而唔去做嘅話，我一定會失敗。<br />\n如果我秉持呢個夢想，即使知道好難會成功，即使知道好可能會失敗，即使知道我走出黎會俾人恥笑、唾棄、謾罵、打壓，但我都依然繼續去做。<br />\n人冇夢想同鹹魚有咩分別？<br />\n所以我繼續去做，所以，一年之後嘅今時今日你見到我梁天琦企左係度。<br />\n但其實一年之後我只係一個廢青，搵唔到工，乜野都做唔到，乜野都唔識。<br />\n所以大家要有呢個夢想，呢個理想，大家要繼續保持一個夢想，終有一日我地一定會成功。<br />\n<br />\n今時今刻，好多人會恥笑我地，覺得我地係痴線。<br />\n但係，一年前邊個會諗到，呢但4個大字會影響到咁多香港人，會令佢地走黎呢個地方集會？<br />\n一年之前你講呢4個字會俾人話「你痴線嘅」「打機可能就得」「唔好發夢啦」<br />\n但一年之後有呢個集會出現。<br />\n咁再一年之後會有d乜野事出現？<br />\n我唔知。<br />\n但如果我地呢一班人，以及社會上有好多未黎嘅人，繼續保持呢一個夢想嘅話，<br />\n我地一定會實現呢個夢想，一定會成功。<br />\n<br />\n呢一刻，非常之黑暗。<br />\n但係，我相信大家，好多人睇過蝙蝠俠啦，入面有一句對白<br />\n「黎明之前嘅黑暗，係至撚黑黎嘅」(台下人笑)<br />\n真係好黑暗，<br />\n但係，<br />\n黎明即將會來臨。<br />\n<br />\n多謝大家。"},{"pid":"2eec1e618ecf19b47ec0f9acc0f8669894f43eb2","tid":1470727,"uid":267791,"like":0,"dislike":0,"score":0,"citedBy":0,"replyTime":"2019-08-14T06:27:13.000Z","msg":"推"},{"pid":"b7da28b259360eaad2b1c56c1bb90cbb0f928980","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:27:34.000Z","msg":"係我同徐秋分巴打聽住youtube打"},{"pid":"5a34eac5f1393be0a77f3332340b77adca8922fe","tid":1470727,"uid":105678,"like":0,"dislike":0,"score":0,"citedBy":0,"replyTime":"2019-08-14T06:28:15.000Z","msg":"【重要通知】抗爭不割蓆手冊<br />\n<a href=\"https://lih.kg/1470153\" data-auto-link target=\"_blank\">https://lih.kg/1470153</a><br />\n- 分享自 LIHKG 討論區<br />\n<br />\n請參閱"},{"pid":"9c644d1d31128cab938e8174f9c359694be836ff","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:28:29.000Z","msg":"琴日一役，見到鬼同捉鬼同割席令大家焦點亂晒"},{"pid":"1ac365e2717d22a3d470d194b8d71daf318a9bd7","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:29:05.000Z","msg":"只要我地仍然係一個有相同信念嘅有機體"},{"pid":"c4bb1cfc81dca7ce2f395f1e667eafa6ee8e7238","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:29:26.000Z","msg":"點打壓都仲會有力量"},{"pid":"f5d21ffa2fa009d0d1ed01507886686713db09f3","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:30:29.000Z","msg":"冇大台<br />\n尊重所有人意見<br />\n獨立思考<br />\n保持清醒<br />\n不割席<br />\n<br />\n係我地最大武器"},{"pid":"6ef2186637ccff5813ed1aed29ff8815e6822397","tid":1470727,"uid":186882,"like":0,"dislike":0,"score":0,"citedBy":1,"replyTime":"2019-08-14T06:33:43.000Z","msg":"之前無特登留意<br />\n今日睇翻<br />\n真係港父黎<br />\n<br />\n佢出翻黎一定比共產黨完全釘住<br />\n其實大家要諗定點救佢<br />\n因為而家佢既存在， 如同孫中山再世"},{"pid":"d0b49a3e7d3f154f8e24f673d92e683fc092fae8","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:34:05.000Z","msg":"「黎明之前嘅黑暗，係至撚黑黎嘅」(台下人笑)<br />\n<br />\n係黑暗，有錯字，sorry<img src=\"/assets/faces/normal/chicken.gif\" class=\"hkgmoji\" />"},{"pid":"2f2fd167643b15824bf07887459144b021f1916c","tid":1470727,"uid":65074,"like":0,"dislike":0,"score":0,"quote":{"pid":"6ef2186637ccff5813ed1aed29ff8815e6822397","tid":1470727,"uid":186882,"like":0,"dislike":0,"score":0,"citedBy":1,"replyTime":"2019-08-14T06:33:43.000Z","msg":"之前無特登留意<br />\n今日睇翻<br />\n真係港父黎<br />\n<br />\n佢出翻黎一定比共產黨完全釘住<br />\n其實大家要諗定點救佢<br />\n因為而家佢既存在， 如同孫中山再世"},"citedBy":0,"replyTime":"2019-08-14T06:35:42.000Z","msg":"<blockquote><br />\n但唔緊要，因為，仍然有另一個人取代我。<br />\n後繼絕對係會有人，你地唔應該，將所有希望，擺晒係一個人身上。<br />\n一個人當然係代表佢自己，同時間，佢代表嘅仲係一個理念。<br />\n你地追隨嘅，應該係一個理念，而唔係一個人。<br />\n即使我冇辦法再參選，冇辦法再&hellip;，我唔知仲可以做d乜野，係今時今刻。<br />\n但我知道我仍然可以影響更加多人，仍然可以繼續宣揚我嘅理念。<br />\n我地要繼續影響民心，總有一日我地會成為主流，我地一定會成功。<br />\n</blockquote><br />\n<br />\n<br />\n<img src=\"/assets/faces/normal/cry.gif\" class=\"hkgmoji\" /> 保持信念同希望"},{"pid":"b1464edeb13eb4c1f5424cb4626cc246a19f0d41","tid":1470727,"uid":193233,"like":1,"dislike":0,"score":1,"citedBy":1,"replyTime":"2019-08-14T06:41:58.000Z","msg":"<span style=\"font-size: x-large;\">得57萬點擊,點解得咁少人睇? 香港發生咁多事全部中晒, 我自己都睇左3,4次,幫手share出去!!</span>"},{"pid":"a6736b3b812de4ec0278a73ae3e3bb1b31ae4726","tid":1470727,"uid":183536,"like":0,"dislike":0,"score":0,"citedBy":0,"replyTime":"2019-08-14T06:46:37.000Z","msg":"we miss you"},{"pid":"63c63ef4fdf2ddd57026b400909038dd66b16726","tid":1470727,"uid":65074,"like":0,"dislike":0,"score":0,"quote":{"pid":"b1464edeb13eb4c1f5424cb4626cc246a19f0d41","tid":1470727,"uid":193233,"like":1,"dislike":0,"score":1,"citedBy":1,"replyTime":"2019-08-14T06:41:58.000Z","msg":"<span style=\"font-size: x-large;\">得57萬點擊,點解得咁少人睇? 香港發生咁多事全部中晒, 我自己都睇左3,4次,幫手share出去!!</span>"},"citedBy":0,"replyTime":"2019-08-14T06:47:06.000Z","msg":"各區set街站嘅朋友可唔可以讀一次<br />\n20分鐘左右"},{"pid":"97c4d5af830b57bd991c05148952a57f54af03f3","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:56:18.000Z","msg":"推"},{"pid":"9c47da7297ee165a81c9a310088b66b0bd451161","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T06:57:03.000Z","msg":"推"},{"pid":"2a5ba9579b378b8fabeb996ba0e0b9fcd8a385d2","tid":1470727,"uid":280233,"like":0,"dislike":0,"score":0,"citedBy":0,"replyTime":"2019-08-14T07:08:14.000Z","msg":"要團結呀"},{"pid":"e7082d876160bf565c634febe28e3868bf06f852","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T07:19:17.000Z","msg":"推"},{"pid":"33a996ccdd5b2f33d46786fad5e8f21bd30da0b8","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T07:37:34.000Z","msg":"推"},{"pid":"cb6e5e290e55d61a91730d68d5ee6ae88c12fd0c","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T08:15:11.000Z","msg":"推"},{"pid":"d5b92f3673965df64b35809f0020c8c569b3835f","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T08:27:28.000Z","msg":"推"},{"pid":"3caabdeb3cc398035d1de6196e38ce97fdce91c7","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T13:51:57.000Z","msg":"推"},{"pid":"e3b6ae12bfc16423d5c67b7acf10ad2f1c877c35","tid":1470727,"uid":147782,"like":0,"dislike":0,"score":0,"citedBy":0,"replyTime":"2019-08-14T14:16:33.000Z","msg":"就算斷手都要推"},{"pid":"d0d25fc7789d93a4f07a7d9d39225d1ef2a096cf","tid":1470727,"uid":65074,"like":0,"dislike":0,"score":0,"citedBy":0,"replyTime":"2019-08-14T16:09:43.000Z","msg":"push"}]}