{"tid":376776,"cid":14,"subCid":0,"title":"做NGO的朋友點睇CAREER PATH?","createTime":"2017-08-27T08:44:46.000Z","updateTime":"2017-08-29T00:06:37.000Z","uid":86774,"like":2,"dislike":3,"uniUserReply":0,"replies":[{"pid":"e4629dea4e935711cdf973d8a03583068d688068","tid":376776,"uid":86774,"like":0,"dislike":0,"score":0,"citedBy":0,"replyTime":"2017-08-27T08:44:46.000Z","msg":"轉載自STEAL JOBS<br />\n<br />\n<a href=\"http://stealjobs.com/%E6%83%B3%E5%81%9Ango%E4%B9%8B%E5%89%8D%E8%A6%81%E8%AB%97%E7%9A%84%E5%85%AD%E4%BB%B6%E4%BA%8B/\" data-sr-url=\"https://r.lihkg.com/link?u=http%3A%2F%2Fstealjobs.com%2F%25E6%2583%25B3%25E5%2581%259Ango%25E4%25B9%258B%25E5%2589%258D%25E8%25A6%2581%25E8%25AB%2597%25E7%259A%2584%25E5%2585%25AD%25E4%25BB%25B6%25E4%25BA%258B%2F&d=ABAp%2BiCMwl6VFSawRmSdZVKzBYqMCiHg3GgvTcrvEuQ%3D&h=b6942d9c\" data-auto-link target=\"_blank\">http://stealjobs.com/%E6%83%B3%E5%81%9Ango%E4%B9%8B%E5%89%8D%E8%A6%81%E8%AB%97%E7%9A%84%E5%85%AD%E4%BB%B6%E4%BA%8B/</a><br />\n<br />\n究竟做NGO係咪真係咁? <br />\n<br />\nSJ前言：SJ之前無乜Cover 非政府組織NGO行業的運作。一般人的刻板印象，就係鬧市街站那些要你簽名支持 (以及更加重要地：捐錢) 的工作人員。今次，SJ讀者「連連」投稿，高質第一身分享 NGO工作的內幕。<br />\n<br />\n也許，做NGO真的和你想的不一樣。<br />\n<br />\n <br />\n<br />\n大概不少喺大學讀人文學科，以及社會科學的同學都同我有類似的經驗。<br />\n<br />\n<br />\n喺我讀大學的時候呢，我哋Ｄ同學都非常有批判思考。近年的校評指標仲好似話，全大學的本科生之中，我哋系的批判思考攞最高分。我哋以前上堂睇的reading係好多好難的（由唔同語文翻譯的）英文理論組成，閒暇閱讀係《迪士尼不是樂園》，或者《＿＿不是＿＿》，大致都是對大企業的無良作風，或者資本主義的不公作出極大鞭撻的好文好書。<br />\n<br />\n作為八十後中期出身的我們，我們對就業有著一定的樂觀。當時的社會氣氛仍然係，只要有大學畢業，中英文良好，又有唔錯的社交技巧，就已經係搵（到好）工的指標，冇太多乞食工，神科的辯論。我們不少都有共同的目標，例如唔入（破壞環境同剝削工人的）大企業做嘢、要做對社會有用的工作，番工唔止係搵錢等等。<br />\n<br />\n雖然我哋咁「揀擇」，但係我哋好似冇乜點擔心過搵唔到工。我哋大部分同學都冇做過intern、冇去過大企業的campus recruitment talk、覺得MT係訓練馴服的勞工。去到畢業，好多人都只顧住去grad trip。<br />\n<br />\n<br />\n但係我哋最尾都搵到工。雖然唔係StealJobs裏面的神工。<br />\n<br />\n我喺社會打滾咗幾年。好似好多人文學科同社會科學的同學，我都去咗NGO (nonprofit organization，非政府組織)做嘢。它們一般都是指非商業化、合法的、與社會文化和環境相關的倡導群體。大型的例如係國際的ＮＧＯ如樂Ｘ會、X十字會，到細到OFFICE得一兩個人都得的機構。<br />\n<br />\n如果有師弟師妹問我，去ＮＧＯ做嘢做唔好，我唔會反對，不過我會要佢諗清楚幾件事。我本人唔係做過好多間ＮＧＯ，睇的嘢都可能唔夠全面。如果其他人有經驗分享，歡迎補充及指正。<br />\n<br />\n私人公司要追數，唔代表NGO唔使追數<br />\n<br />\n喺邏輯上好易令人明白，但感性上唔易令人明白。<br />\n<br />\n身置於人浮於事、是非多多的私人公司，小薯仔都不免會幻想身處喺好似一間startup公司咁的環境，日日就係諗下點去幫人（同真係去幫人）、大家冇乜心病、有商有量，得閒又可以喺OFFICE度玩下BOARD GAME。事實上香港係有咁的NGO的，我都有同事做過。然而，NGO只係代表佢唔係以機構的盈利為主要目標的機構，但佢亦最起碼都要生存到。<br />\n<br />\n可是，生存並唔係容易的事。例如，暑假的時候，一群有心的社工設計了很多有趣刺激的活動。可惜，一眾小學及中學生只喜歡躲在家裏上網打電競，對他們的活動缺乏興趣；或者，你整咗條二十四小時熱線，希望多啲人搵你求助及跟進，但啲人打電話問兩句就收線，你想跟都跟唔到。<br />\n<br />\n問題即係唔夠客<br />\n<br />\n喺高度競爭、市場化同業績量化的香港，唔好想像有一個地方，可以好容易令人逃離到呢啲主流標準。<br />\n <br />\n要知道自己入去為乜<br />\n<br />\nNGO也有同事是以前做大公司的。所謂的大公司，可能由HXBC、ORAXLE，到ibank的唔同職位都有。<br />\n<br />\n你會問：無端端做乜做NGO呀？據我觀察，的確係有不同的原因。例如，有啲同事話喺銀行做好大壓力，不但要捽數，而且日復一日的苦悶工作，實在令佢哋完全冇乜返工的動力；有同事則會話大公司分工好仔細，做咗一輪都係齒輪的工作，所以希望試下不同的PROJECT。<br />\n<br />\n有啲NGO有彈性的工作時間或兼職制，我有遇過新同事，第一日番工就同我講話「想入嚟抖下」。好多人都係為咗健康或家庭等等原因減人工入嚟做，達成咗呢個目標亦做得開心。其中不少人，當覺得自己抖夠就會出返去原本的行業做嘢；亦有人在細機構學夠嘢，就會跳去（人工福利更好）的大NGO。<br />\n<br />\n所以你要清楚自己的目標，唔好覺得份工做得舒舒服服就冇咗危機意識。"},{"pid":"5a73c32a48c1e0e153367fc36d04d468c2d772ef","tid":376776,"uid":86774,"like":3,"dislike":0,"score":3,"citedBy":0,"replyTime":"2017-08-27T08:46:03.000Z","msg":"NGO有佢自己的一套語言<br />\n<br />\n正如每一間公司有自己的文化，每間NGO都有自己的語言的。當然，好多NGO的語言都係同幫人呀、NICE呀有關。你又可能會問，NICE的文化有咩唔好呢？開頭我都有咁的疑問。我上手的同事就同我講，我做慣商業機構，唔係好慣日日要一齊圍埋一齊食飯。<br />\n<br />\n到後尾我就開始有少少明。<br />\n<br />\n平時一個月一次全世界食飯，大家食飯之前話同事係「一家人」，要「多謝神」呢啲就家常便飯。如果間機構政治正確少少，外加一句「除了多謝神，你都可以用你自己的方式多謝呢餐飯」，間嘢水平已經算唔錯嫁啦。NGO充滿好多想幫人的人，而好多呢啲人都係有（基督）信仰的，所以佢哋都不自覺地將佢哋的語言放入工作度。你要考慮下你是否接受某間NGO的語言。<br />\n<br />\n其實，一般打工仔又點會介意一個月一次多謝公司餐飯，最介意的都是語言同行為符唔符合。<br />\n<br />\n講個例子，有位同事，老細一向都同佢冇乜兩句，平時做嘢都好好哋。有一日，佢搵到工決定辭職。遞完信，諗住多謝老細多年來的栽培。點知老細突然之間嚟一句，<br />\n<br />\n「我真係好HURT囉，我估唔到你乜嘢都唔講就突然辭職！我哋係ＮＧＯ，唔係商業機構！」<br />\n<br />\n「我唔係突然辭職，我有一個月通知嫁！」<br />\n<br />\n「我哋係弟兄姊妹，有咩嘢都應該有商有量。上次我同你傾計，你又唔話自己想走，其實你一想搵工，就應該同大家講聲！」<br />\n<br />\n「如果我又未搵到工，又有咩好講呢？」<br />\n<br />\n「如果我係你，我想走的話，半年前就會同大家講聲！因為我哋係一家人！」<br />\n<br />\n於是呢位前同事叫我哋多多留意，佢將來的動態有冇半年前通知我哋，因為佢係我哋的好＿＿＿＿（一個家人的角色）。<br />\n<br />\n講咗咁耐，我唔係叫大家唔好去ＮＧＯ做嘢呀。去ＮＧＯ做嘢真係幫到人，而幫到人又真係好開心嫁！大家係要記住，只要一日仲要返工，一日都需要打醒十二分精神！<br />\n<br />\n仲有三件事，下回再說。<br />\n<br />\n你可能感興趣：NGO診所 中醫 收入<br />\n<br />\nSJ 結語<br />\n老老實實，NGO的文化分分鐘比比商業企業更Cut throat&hellip;&hellip;"},{"pid":"c7fb00f2dd48754ee809847703ad896e7278624f","tid":376776,"uid":42762,"like":0,"dislike":0,"score":0,"citedBy":0,"replyTime":"2017-08-28T14:57:18.000Z","msg":"非社工系既畢業生，做左差唔多1年，諗緊條路點行<img src=\"/assets/faces/lomoji/18.png\" class=\"hkgmoji\" />"},{"pid":"77485d59101bdb80c0d52bbe7d17a70352d488b5","tid":376776,"uid":86774,"like":0,"dislike":0,"score":0,"citedBy":0,"replyTime":"2017-08-29T00:06:37.000Z","msg":"<blockquote>非社工系既畢業生，做左差唔多1年，諗緊條路點行<img src=\"/assets/faces/lomoji/18.png\" class=\"hkgmoji\" /></blockquote><br />\n<br />\n你份工做乜。同事好唔好？"}]}