{"tid":913965,"cid":12,"subCid":0,"title":"《我係阿源》","createTime":"2018-11-23T21:42:29.000Z","updateTime":"2018-11-25T00:20:21.000Z","uid":214486,"like":0,"dislike":1,"uniUserReply":1,"replies":[{"pid":"eb920ad54620409898509bf048ad7976ac13a61f","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-23T21:42:29.000Z","msg":"這個故我上年post過一次係紙言，最後有d原因寫唔落去，經過一年既重製，依加正式係連登上面連載，亦會同紙言同步，目標至少一日一更，可以係12月25日前結局。<br />\n<br />\n每10個正皮，加更一次，個故唔長，幾百正皮就加更到結局，夠姜一日出結局<img src=\"/assets/faces/normal/agree.gif\" class=\"hkgmoji\" /> <br />\n<br />\n上年睇過既巴打知道劇情唔好劇透，感謝<img src=\"/assets/faces/normal/hoho.gif\" class=\"hkgmoji\" />"},{"pid":"21bf3d51ae72e26e344ba60401795a7f5ca5e6dd","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-23T21:46:02.000Z","msg":"係阿源，冇錯，係「這些機會不屬於我」嗰個阿源，或者係「我覺得自己是零」嗰個阿源，總之就係你地諗嗰個阿源啦。<br />\n<br />\n點解我會知你地諗緊嗰個阿源就係我？冇錯，就係因為嗰個濕鳩節目。<br />\n<br />\n條link我唔貼出黎喇，有心人自己留名貼出黎喇，loop咗咁多年，你唔悶我都悶。<br />\n<br />\n我記得嗰個節目係聖誕節開始拍，拍到第二年既聖誕。<br />\n<br />\n節目入面既我，冇朋友、冇全職、冇地位、冇骨氣........冇用...<br />\n<br />\n咳咳<br />\n<br />\n其實我想同大家講既係，我唔係由細到大就已經係咁，我以前唔係咁嫁，信我....<br />\n<br />\n你地唔信？<br />\n<br />\n你地聽埋我故事先。<br />\n<br />\n一切既一切，都係由我會考得一科合格開始。"},{"pid":"317c8a87e97c4525a3c5c57e551f09259555e801","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-23T21:54:03.000Z","msg":"由細到大，我讀書都唔勁，而阿哥就唔同，佢讀書唔差，甚至考全級頭十。<br />\n<br />\n真係懷疑老母比帽老豆戴，明明就同一個老豆老母生，我就咁無腦，阿哥就咁醒目。<br />\n<br />\n好撚彩，老母都冇話偏心佢，都冇話揾我同阿哥對比。<br />\n<br />\n就因為咁，我一直好努力好努力咁温書，即使冇天份，都要靠努力黎彌補。<br />\n<br />\n小學，初中，到高中都靠努力食書而唔至於留班，而相對，朋友就小之有小。<br />\n<br />\n籃球、排球、足球都有時有同學叫我一齊玩既，不過....<br />\n<br />\n「喂！叫你攞板呀，叫你扮樹呀依加！？」打籃球就叫我負責去拿他們射失的籃板球<br />\n<br />\n「喂，食咗爛屎啊你？個波咁慢你都接唔到？」打排球就叫我負責只有捱打的份的自由人<br />\n<br />\n「我屌！咁近都飛機？」踢足球終於有前鋒打，但朗尼上身既時間不對<br />\n<br />\n不過，由小學到中學為止，我都覺得自己的人生還好。<br />\n<br />\n只是朋友小一點，運動細胞小一點，只要努力多一點，我的人生還可以射出一球逆轉的三分波。<br />\n<br />\n當時我是這樣想的...."},{"pid":"1f224cba46c0a8750ad8b17f17699d5a511a9079","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-24T05:51:38.000Z","msg":"同大家一樣，我中學既時候，我都有我自己既女神，佢叫阿玲。<br />\n<br />\n我同阿玲同班咗幾年，如果出一個「中學時代我和同學對話句數排行榜」，佢應該係我既第一位，但我唔係佢既第一位，甚至係佢既最後一位，因為佢基本上同邊個都傾得埋。<br />\n<br />\n佢同我講話佢第時想做社工。<br />\n<br />\n唔怪得知佢同所有人都傾得埋啦。<br />\n<br />\n當時，佢唔單只係我既女神，仲係全級甚至全校既女神，佢健談既性格簡直同佢把甜美既聲線成為絕配。<br />\n<br />\n<br />\n<br />\n運動堂既時候，我總係坐係左近，唔出去打波。<br />\n<br />\n一黎係因為之前既經歷，二黎我係温書温到好夜都冇精力打波。<br />\n<br />\n「你唔出去打波既？」阿玲坐係我格離問我<br />\n<br />\n「我....？我唔得嫁。」<br />\n<br />\n「你得嫁，你出去啦！」講完之後，阿玲就推咗我出去足球場<br />\n<br />\n並大叫「呢個人打龍門阿！」<br />\n<br />\n然後我就被足球隊既神射手一腳踢過波埋黎，踢中我個鼻，當堂爆曬鼻血出黎。<br />\n<br />\n阿玲即刻跑出黎，攞咗條佢平時用開既手巾仔出黎幫我抺血。<br />\n<br />\n好香，好有佢既味道。<br />\n<br />\n到今日為止，條手巾仲係我屋企。<br />\n<br />\n為咗條手巾陣香味仲保留，我一直都忍住唔攞黎打飛機。"},{"pid":"5e874ec8ee267ef7722022c01587d0059bbde9be","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-24T06:57:03.000Z","msg":"我諗我可以捱到高中嗰三年沉重既生活，心靈上的滋潤係有一定既幫助。<br />\n<br />\n因為一個人身體累透了既時候，能夠令自己支持落去既野就剩返心靈上既精力/液。<br />\n<br />\n而高中令到我心靈滋潤既人，就係阿玲。<br />\n<br />\n每次我唔合格既時候，阿玲都會安慰我。<br />\n<br />\n即使可能佢係為咗佢第時做社工而練習，我都會好受落，令我越黎越中意佢。<br />\n<br />\n但好似我呢d咁既毒撚，邊有可能溝到女神。除非會考考得好好，入間好大學，揾到好工，買樓，有樓就有高潮，如果唔係都唔使旨意溝到女神。<br />\n<br />\n於是，我暗中決定，只要會考考得好，我就同阿玲表白。<br />\n<br />\n但大家都知，毒撚最忌咩？<br />\n<br />\n毒撚最忌有自信！"},{"pid":"285848fe28c02c7f73107f3886718ccf580b5a25","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-25T00:19:48.000Z","msg":"嗰年會考，我得英文合格。<br />\n<br />\n我由放榜嗰刻都冇諗過會咁，明明....明明....<br />\n<br />\n我已經好努力咁温，好努力好努力，不論係為咗我未來又好、阿玲又好，我只係知，我嗰期真係用盡咗全力去温。<br />\n<br />\n嗰日開始，我就一直留係屋企，逃避一切，逃避人生，逃避阿玲，逃避同學，逃避家人....<br />\n<br />\n嗰日開始，我就成為咗係電視機上你地熟悉既嗰位阿源。"},{"pid":"1901ba10042263342a0e62350486f36986690b37","tid":913965,"uid":214486,"like":0,"dislike":0,"score":0,"citedBy":0,"replyTime":"2018-11-25T00:20:21.000Z","msg":"咁其實點解會有呢個節目，其實就咁既，自從嗰日起我都訓咗係屋企兩三年。<br />\n<br />\n阿哥有話過，阿媽有煩過。<br />\n<br />\n有日，阿媽無啦啦話有個節目，我地符合條件，有錢收，佢直接就答應咗。<br />\n<br />\n「咩節目黎嫁？」我不耐煩咁問阿媽<br />\n<br />\n「訪問d後生仔嫁。」阿媽答<br />\n<br />\n「我咁頹！做咩唔訪問阿哥？」<br />\n<br />\n「就係要訪問d頹青！」<br />\n<br />\n「頂你呀！關我撚事咩！」<br />\n<br />\n「有錢收嫁，你做啦！」<br />\n<br />\n「我死都唔做嫁喇！你去死喇！」<br />\n<br />\n呢個時候，阿哥插嘴話：「你咁樣同阿媽講野！？你訓咗係屋企咁柒耐，錢又唔出去揾，成條廢柴咁，依加叫你做個訪間都唔得？」<br />\n<br />\n然後阿哥就拎起咗條藤條想過黎打柒我個敗家仔，好彩我都唔執輸，即刻驚到跑咗出門口。<br />\n<br />\n一落到去，67喇...."}]}