{"tid":1217887,"cid":1,"subCid":0,"title":"[反送中]新 香港計劃","createTime":"2019-06-13T14:17:33.000Z","updateTime":"2020-07-04T15:48:38.000Z","uid":183146,"like":0,"dislike":0,"uniUserReply":2,"replies":[{"pid":"067bf2c47ed166f4168ebf266c868c24db16f05b","tid":1217887,"uid":183146,"like":0,"dislike":0,"score":0,"citedBy":0,"replyTime":"2019-06-13T14:17:33.000Z","msg":"呢排咁多件事發生，我唔會同大家講我嘅立場係咩，我想大家冷靜下。我地香港從近代就開始承接大中華嘅命運，一榮俱榮，一損俱損。可惜嘅係，自從64事件之後，我地知道共產黨要唔淨係要形式上嘅回歸，要嘅更加係人心上嘅回歸。一國一制照依家咁睇2047之前一定搞到，甚至2027都唔係問題。到時家不成家，冇左自由，平等，司法獨立，大家有冇諗過點算？<br />\n        有人話，呢個係你嘅屋企嚟，你點解可以咁樣就咁算數？ 但係你要知道，回歸左20年，香港就嚟人唔似人，鬼唔似鬼，電影「十年」嘅事正在發生。唔好意思，對唔住香港，我地冇變，係香港變左。<br />\n        有冇諗過，就算港獨真係得左，都有一班人唔想獨立，面對緊一次又一次嘅新嘅內耗，咪得個搞字。再講，香港獨立左，都唔會有國際認受性，主權都係係中國手上，文化上同政治上仲要面對中共嘅侵略。<br />\n        其實認真想搞港獨嘅，點解唔搵過地方，建立一個新&bull;香港出嚟呢？如果我地繼續抗爭，直至全部人意志消沉曬，都只係歷史上嘅一個小小註腳。我地要認識到，唔理係中共，國民黨，定係清朝都唔會比我地有異見，因為大中華思想就係要滅聲，要統一意識形態。一個新&middot;香港要離中國越遠越好。比起咁樣睇住香港越嚟越唔似香港，我寧願去建設一個新國家，好似猶太人咁，報個仇兩千年都唔遲。我地一係唔做，一做就要做全世界最勁個班人，睇到時係中共治下嘅香港勁，定係新&middot;香港勁d？我地唔可以一味靠西方關注，自己本身實力一定要有咁上下。因為講到中港關係，一定係實力決定一切。<br />\n        我好有幸可以係9號接受CNN嘅採訪，表達我自己嘅意見，我自己係驚今次係最後一次遊行，所以今次我點都要企出來。香港人，共勉之。"},{"pid":"d3b0f54f24b6c93be83b07074463ed4a02b3309b","tid":1217887,"uid":360160,"like":0,"dislike":0,"score":0,"citedBy":0,"replyTime":"2020-07-04T15:48:38.000Z","msg":"不如大家成立一個group, 有系統地，block by block 去討論這事。"}]}