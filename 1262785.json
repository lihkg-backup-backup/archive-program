{"tid":1262785,"cid":5,"subCid":0,"title":"政府拒獨立查6.12警暴 前監警成員斥好戇居","createTime":"2019-06-28T00:45:30.000Z","updateTime":"2019-06-28T00:49:23.000Z","uid":3090,"like":13,"dislike":1,"uniUserReply":2,"replies":[{"pid":"4840aff7667e2513af08438633d9ec70ee90d368","tid":1262785,"uid":3090,"like":0,"dislike":0,"score":0,"citedBy":0,"replyTime":"2019-06-28T00:45:31.000Z","msg":"<img src=\"https://na.cx/i/V4mYybj.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FV4mYybj.png&h=bcc68e10&s={SIZE}\" /><br />\n梁繼昌指，政府一早表明不會成立獨立調查委員會的說法是「好戇居」，「政府咪死蠢，其實個政府由頭到尾都好蠢，你再聽建制派啲屎橋嘅話，我覺係咁樣係無得救。」林俊謙攝<br />\n<br />\n監警會在6.12事件發生至今近兩星期後，才指有意調查，曾任監警會成員的會計界立法會議員梁繼昌，今天與傳媒茶敍時，批評監警會反應明顯太慢，「點解要搞出咗咁多嘢，監警會先出嚟呢？」又認為監警會以《監警會條例》成立專責小組調查6.12事件，與由特首和行會授權成立獨立委員會、由退休法官領導調查是「兩回事」，指監警會的專責小組只能針對警方行為提議，並不能全面調查警方與示威者的溝通方式和整體部署，加上監警會在梁振英出任特首後，成員均只由建制派議員、政協和反佔中律師組成，與過去由無明顯政治傾向的專業人士及不同黨派人士組成不同，認為若政府撤回「送中」惡法，並成立獨立調查委員會，「已經可以平息咗九成嘅撕裂同埋民怨」。<br />\n<br />\n對於警方稱，若由獨立委員會調查6.12事件，會影響警隊士氣，梁繼昌反指：「你（警隊）而家（咁情況）更加影響士氣，你而家見到巿民頭耷耷、見到醫護人員又頭耷耷，咁即係點啫？你連掛起個委任證出街，都驚俾人鬧嘅時候，你必須要一個公正嘅機構，對你某些（好的）行動作出認同，某些唔好嘅行為作出批評，然後改進，咁你先可以重建番你嘅形象」，直指政府一早表明不會成立獨立調查委員會是「好戇居」，「政府咪死蠢，其實個政府由頭到尾都好蠢，你再聽建制派啲屎橋嘅話，我覺係咁樣係無得救。」<br />\n<br />\n他透露個多星期前曾直接去信特首林鄭月娥，要求重組監警會，建議於現屆委員任滿時，換上有真正能力和中立人士出任委員，但至今未獲林鄭回覆，「我知道佢係想要穩住班警隊，但士氣唔係你穩住就有，你自己唔敢出嚟見人，係無法搵到（士氣）呢樣嘢。」<br />\n<br />\n對於林鄭在暫緩推動惡法後開始「失蹤」避見巿民，他相信政府想「小做小錯」，避免社會在7.1遊行前出現新的爭議和亂子，但他個人相信今年7.1遊行仍有近百萬人上街，「（林鄭）下台壓力不嬲都有，但我諗係阿爺唔畀佢落啫」，指他個人認為即使林鄭不問責下台，律政司司長鄭若驊亦要下台，「因為佢鑊鑊瀨嘢，由頭瀨嘢瀨到尾」。"},{"pid":"b3038034b2b5626e88f8f7f2f1019bd7b8101a98","tid":1262785,"uid":254961,"like":0,"dislike":1,"score":-1,"citedBy":0,"replyTime":"2019-06-28T00:49:23.000Z","msg":"加深仇恨值 想進化成黨殺人機器"}]}