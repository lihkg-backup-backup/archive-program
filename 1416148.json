{"tid":1416148,"cid":5,"subCid":0,"title":"［長文］香城online 小薯嘅諗法","createTime":"2019-08-05T14:40:07.000Z","updateTime":"2019-08-05T14:40:07.000Z","uid":9616,"like":1,"dislike":0,"uniUserReply":1,"replies":[{"pid":"0b767bd353467d0b0f2151aa4687245eb0db126e","tid":1416148,"uid":9616,"like":0,"dislike":0,"score":0,"citedBy":0,"replyTime":"2019-08-05T14:40:07.000Z","msg":"7月1日，係入立法會嘅時候，有義士企係議事廳讀出左宣言，清楚講出成場活動嘅方向。當晚，立法會大樓被毀，但民意似乎沒有逆轉。<br />\n<br />\n當然每日情況都快速咁轉變，多人被捕，黑警同黑社會光明正大同流合污，政府繼續故意逃避問題，義士不斷被粗暴對待。全部都睇係香港人眼裡面，隨住時間過去，可能會令大家71宣言係踏入8月之後距離遠左，但係<strong><span style=\"color: red;\">71金鐘宣言</span></strong>有今次運動嘅代表性。<br />\n<br />\n可能有人會想將今日發生嘅一切強加於前線上，話運動已經變質，變得擾民，變得無焦點，變成惡意宣泄。<br />\n<br />\n睇番今日多區狗屋被攻，道路被霸佔，其實黑警部署都同71 立法會故意不作為好類似。但係最後市民有冇受傷？商舖有冇被破壞？<br />\n<br />\n手足俾人咁對待當然令人憤怒，還手絕對係人之常情。<br />\n<br />\n用番天琦講嘅「你們或許因而心中充滿憤怒，這乃是人之常情」，但佢懇請大家唔好被仇恨支配自己，「在危難中，仍要時刻保持警覺與思考」。<br />\n<br />\n<br />\n今日或者係部分人眼裡未係完美，但只要相信戰友，冷靜落黎，互相提醒，大家會一齊進步。記起被捕人士嘅付出，無忘同路人去用生命叫醒香港人嘅死諫，記番起點解走上街，最後會搵到出路。<br />\n<br />\n大家都一定係想場運動成功，唔再係流於咩割蓆唔蓆，黑警死全家，認清左方向，睇番大局，用咩方法走到終點可以成功先係重要。<br />\n<br />\n唔好糾纏係部分口水交上面，善用新功能，㩒低達狗講嘅引戰post。今晚可以獻計嘅獻計，下次可以勇武嘅勇武。<br />\n<br />\n希望大家可以好似71咁講，我地係要一齊贏！！！<br />\n<br />\n［唔好再諗咩劉細良係咪鬼，泛民又係咪鬼喇，每個人都一定有唔同意見，<span style=\"font-size: large;\"><span style=\"color: red;\">接受求同存異</span></span>先係心態上應有嘅改變。］<br />\n<br />\n<strong><br />\n<span style=\"font-size: large;\"><span style=\"color: orange;\">兄弟爬山，各自努力。<br />\n記住憤怒，無忘初衷。<br />\n光復香港，時代革命。<br />\n</span></span></strong>"}]}