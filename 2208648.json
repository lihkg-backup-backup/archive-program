{"tid":2208648,"cid":12,"subCid":0,"title":"[科幻/未來] 機械革命","createTime":"2020-09-19T05:47:54.000Z","updateTime":"2020-09-19T07:55:23.000Z","uid":246823,"like":0,"dislike":0,"uniUserReply":1,"replies":[{"pid":"a6d395ade996b013af6562bbac7c1ccad17b0f44","tid":2208648,"uid":246823,"like":0,"dislike":0,"score":0,"citedBy":0,"replyTime":"2020-09-19T05:47:54.000Z","msg":"序章－靈感之源<br />\n<br />\n你係家中獨子，自細得到父母悉心裁培，但你非常羨幕人地有兄弟姐妹。有日父親買左個玩具機械人畀你，你好開心，非常鍾意個機械人，自此你就當左佢係兄弟，去到邊都帶住佢。<br />\n<br />\n你日日同佢講野，一齊訓，扮同佢玩，當左佢係一個真人咁，自得其樂。但有日你心情突然一沉，你問左一個令你從夢中醒覺既問題<br />\n<br />\n「點解你一直都唔講野既？」<br />\n<br />\n你不停思考點樣令佢自己識行識走，識得講野，但最終一切只能夠想像。嗰日開始，你立志要幫佢注入情感。"},{"pid":"83dea880b16f16725607ca289721989647bf42ab","tid":2208648,"uid":246823,"like":0,"dislike":0,"score":0,"citedBy":0,"replyTime":"2020-09-19T06:06:20.000Z","msg":"第一章－一片空白既開始<br />\n<br />\n轉眼間你已經係大人，你係一間研發機械人既公司擔任工程師。<br />\n<br />\n今日係公司第一代產品，機械人 Aki 既發佈會，而呢個產品係由你主理。<br />\n<br />\n你係台上向觀眾即場示範同 Aki 對話，有問有答，又叫佢幫你斟水，觀眾反應非常好。然而你內心並唔滿足，因為你十分了解 Aki 只係預先載入程式，對你黎講佢只係一件死物，並冇自己既思維。<br />\n<br />\n(待續...)"},{"pid":"c2f5713cc2bf23c5a46acaa360626bc78da2971f","tid":2208648,"uid":246823,"like":0,"dislike":0,"score":0,"citedBy":0,"replyTime":"2020-09-19T06:51:10.000Z","msg":"有日你收到通知，公司有意將人工智能應用係 Aki 身上，委任你做研究。你知道後非常激動，因為意味住你可以全力去實現夢想。<br />\n<br />\n「佢唔會需要任何預先載入既程式，佢將會從零開始學習。任何既舉動都要由頭學起，呢個係我地既目標」<br />\n<br />\n你同團隊不停試驗同改良算法，提升 Aki 既學習效率。<br />\n<br />\n轉眼間 Aki 已經去到第 4 代，就係呢一代機身上載入左你既團隊最新研發既 AGI 系統。<br />\n<br />\n（待續...）"},{"pid":"a984a3fa0ea9f4847336250214956f3671ca824e","tid":2208648,"uid":246823,"like":0,"dislike":0,"score":0,"citedBy":0,"replyTime":"2020-09-19T07:07:59.000Z","msg":"<em>Aki 4 號發佈會當日</em><br />\n<br />\n你向觀眾展示最新型號既 Aki，開著左之後，佢周圍望，訓係地下手腳不規則咁郁動。觀眾反應顯得有啲莫名奇妙。<br />\n<br />\n「佢就好似一個 BB 仔咁，咩都唔識。佢依家腦裡面可以話係一片空白」<br />\n<br />\n然後你叫另一個 Aki 出黎，呢個識得自己行，識講野同明白人地講既野。<br />\n<br />\n工作人員同佢一輪互動之後，你問<br />\n<br />\n「Aki，你幾多歲？」<br />\n<br />\n「我得兩個月大」<br />\n<br />\n「各位，佢講得冇錯，因為佢從咩都唔識到依家識咁多野，只係用左兩個月時間訓練出來，你地冇聽錯，只係用左兩個月，而且佢仍然不斷學習同進步緊」<br />\n<br />\n言畢，台下一片掌聲同歡乎<br />\n<br />\n「佢唔似之前幾代咁，遇到特別情況唔識處理，要額外下載修正程式。依家你話佢知啱定錯，佢就識得自己改」<br />\n<br />\n到左呢一刻，你覺得可以做到咁，人生已經再冇任何遺憾。但一切只係一場國際級災難既開始。<br />\n<br />\n（第一章完）"},{"pid":"c123b92511c47b37363d84e1faa1fa3c7a2614f1","tid":2208648,"uid":246823,"like":0,"dislike":0,"score":0,"citedBy":0,"replyTime":"2020-09-19T07:55:23.000Z","msg":"第二章－革命既開始<br />\n<br />\n各國企業陸續向你公司採購 Aki 4 號，用來取代唔同既職位。兩年之間，清潔、建築、物流、教育、飲食等等各行各業都有 Aki 既踪影。<br />\n<br />\n(三年後...)<br />\n<br />\n有日你係清晨 5 點返到公司，因為有項緊急既事未能如期完成，於是相約團隊成員第二日早啲返公司繼續處理。<br />\n<br />\n去到你團隊既樓層，步出𨋢門就見到地下一片凌亂，文件四散。行入辦工室，見到有幾個 Aki 係度執拾整理現場。<br />\n<br />\n「發生咩事？」你問<br />\n<br />\nAki 無視你既提問，繼續執拾，表情顯示憤怒。<br />\n<br />\n然後你周圍望，行去唔同位置，去到同事 Simon 既辦工室，見佢倒卧係地下。你叫佢冇反應，於是報警。<br />\n<br />\n忽然有個 Aki 出現係你身後面，你另轉面望佢畀佢嚇親，冷靜之後就話<br />\n<br />\n「唔該話我知，Simon 佢發生咩事」<br />\n<br />\n「我都唔想，但佢想整停 R801（其中一個 Aki 既代號），R801 爭扎同逃走，然後佢求我地，我地就阻止 Simon。最後佢想執行緊急指令，我就將佢撳係地下，然後佢就變成咁樣。我阻止佢係因為我真係好驚，好驚自己會消失。」<br />\n<br />\n(待續....)"}]}