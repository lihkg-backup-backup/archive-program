{"tid":1194996,"cid":16,"subCid":0,"title":"點解而家香港飲食文化咁差？","createTime":"2019-06-09T13:25:22.000Z","updateTime":"2019-06-09T15:45:51.000Z","uid":112613,"like":14,"dislike":2,"uniUserReply":7,"replies":[{"pid":"9bd78debc055425d170ee3de0ef115cb2cd5e415","tid":1194996,"uid":112613,"like":0,"dislike":0,"score":0,"citedBy":0,"replyTime":"2019-06-09T13:25:22.000Z","msg":"我真係好唔開心，呢個係文化嘅問題。<br />\n<br />\n一街都係掛羊頭賣狗肉嘅「冰室」，你叫得自己做「冰室」，噉你自問配唔配得起冰室最基本嘅茶靚？嘢食就唔好講啦，埋單又貴人幾至十蚊。<br />\n<br />\n一街都係燒味餐室，大大美快餐嘅質素放喺大大美快餐賣，個標準就只係用快餐燒味嚟度，佢當然只係值快餐燒味個價值，但係你叫得自己做「燒味餐室」，賣個飯無論質素同個價比是但都屌打嘅燒味舖都差一節，憑乜嘢？<br />\n<br />\n一街都係臺灣飲品店，臺灣飲料喺香港嘅作用真係只有打卡，為咗打卡就嚟杯再製材料，仲有，全城陷入「手炒黑糖」嘅迷思，根本就連黑糖係點嚟點整都唔知，唔在講其他配料茶粉奶精。<br />\n<br />\n一街都係拉麵店，望到有啲日本迷成個ig千幾個po真係去剩係試拉麵，香港呢度又賣得特別貴，係特別貴！如果想繼續試到搵到好嘅為止，投入嘅成本有幾大？都唔緊要，最弊你聲稱過江龍又好特級正宗又好自熬湯底廿個鐘都好，屢試屢屌，係會好嘥心機又好心灰意冷。<br />\n<br />\n重有一街都係撈佬嘢，最早期京川滬已經有問題，冇幾可都要引用下蔡瀾講過一個師傅唔使精通，齋曉京川滬都知乜嘢料子，而家米線呀、腸粉呀、川菜湘菜陝菜，有幾多間真心傳統正宗而高汁？<br />\n<br />\n西餐唔熟就拋磚引玉。<br />\n<br />\n鱔稿唔在講，收咗錢講嘢自古至今已經有，<br />\n<br />\n但係最睇唔過眼係啲冇味覺嘅阿貓阿狗自以為是，影幾張靚相拍幾段片就叫食咗，<br />\n<br />\n開頭講下人流環境服務，講食嘅得幾句，重要來嚟來去得幾腍唔鞋算滑，毫無知識水平，噉即係點啊？<br />\n<br />\n《明周》、《飲食男女》雖然差咗，但係有時真係覺得有心考究過，係高汁係好睇嘅係學到嘢，係文化嘅流傳同培養，係講究個過程門法巧藝而唔係齋talk冇營養嘅「味道」。<br />\n<br />\n食乜嘢餐廳都可以介紹，為流量為like數，一日食十間就要介紹到十間，食food court食大大美食麥記都可以介紹，你個定位係香港美食嘅時候，你同我講香港嘅快餐係香港美食？<br />\n<br />\n詹宏志喺《旅行與讀書》講過呢啲攪噱頭齋talk餐廳「美食」嘅書係會「一翻兩瞪眼的攤牌考驗」，即係你信佢嘅「文字」，而你走去食，係就係，唔係就唔係，喂阿哥，要找數㗎，唔係話我今天like完你就當食咗㗎，他日我跟你去試，係伏嘅話你要找數㗎，<br />\n<br />\n當然今日香港嘅所謂「美食家」，係冇呢種風高亮節，係唔會同讀者建立互信關係，係唔使負責任㗎啦。<br />\n<br />\n最慘就係字母、假期雜誌等等，所謂「KOL」、「網絡食家」等等，係有支持者keep住睇keep住支持，成個文化烏煙瘴氣不知所謂。<br />\n<br />\n雖然呢個同價值觀、媒介等嘅速食文化有關，我亦都承認「呢個世界唔化妝，邊有selling point」，我更加同意香港租金貴有土地問題，我一早都諗起猶太人和中國人做生意嘅故事，<br />\n<br />\n但係你點諗到：<br />\n<br />\n已經唔多講求骨子、精緻嘅香港飲食文化，會變得越嚟越cheap、豆泥、低劣、粗糙、喇西？"},{"pid":"5ad17258bedc6e8e255a7e5cec68be2f8a0d1bf6","tid":1194996,"uid":107269,"like":1,"dislike":0,"score":1,"citedBy":0,"replyTime":"2019-06-09T13:30:18.000Z","msg":"問題出於個 d KOL 到<br />\n加上d 後生又肯洗錢去支持 d KOL 介紹嘅食物<br />\n<br />\n個文化就咁形成左"},{"pid":"4df5af6c324f53f6a2025b2bf3a76941e58ea7df","tid":1194996,"uid":98692,"like":0,"dislike":0,"score":0,"citedBy":1,"replyTime":"2019-06-09T14:08:32.000Z","msg":"窮，邊度飲食文化都差，喺美國都只能夠食漢堡包"},{"pid":"6dc6b1dee8b1f98d9c4c5be039aead49459058bf","tid":1194996,"uid":112613,"like":1,"dislike":0,"score":1,"quote":{"pid":"4df5af6c324f53f6a2025b2bf3a76941e58ea7df","tid":1194996,"uid":98692,"like":0,"dislike":0,"score":0,"citedBy":1,"replyTime":"2019-06-09T14:08:32.000Z","msg":"窮，邊度飲食文化都差，喺美國都只能夠食漢堡包"},"citedBy":0,"replyTime":"2019-06-09T14:14:07.000Z","msg":"因為美國人唔識食，香港以前夠窮啦，食唔起肉我哋咪食雜囉，用豆腐花、腐乳或者豬油撈飯囉，客家菜鹹香肥都係窮，滷肉飯肥肉多醬鹹濃味，咪又係因為窮要撈飯食"},{"pid":"df12985d66640cfb0a23ec4e1b308f013fe7f859","tid":1194996,"uid":66811,"like":0,"dislike":3,"score":-3,"citedBy":0,"replyTime":"2019-06-09T14:18:09.000Z","msg":"麻辣小龍蝦<img src=\"/assets/faces/lm2/silly.gif\" class=\"hkgmoji\" /><br />\n絶味鸭脖<img src=\"/assets/faces/lm2/silly.gif\" class=\"hkgmoji\" />"},{"pid":"83a20f1f0c84c30f693b01cc12765959abb3e6a6","tid":1194996,"uid":251696,"like":0,"dislike":0,"score":0,"citedBy":0,"replyTime":"2019-06-09T15:08:49.000Z","msg":"相反地講我覺得冇咁富裕環境O既國家<br />\n(所謂窮國家我覺得只係運氣同時機問題)<br />\n佢地會更加注意飲食業會更用心去經營.<br />\n經濟好如香港呢D地方<br />\n因為做飲食未必有做其他行業或做其他野更搵到錢<br />\n所以基本上做飲食D人意向唔係全部係飲食業.<br />\n好多只係搵D本之後轉做多邊投資或做唔同O既事.<br />\n亦有好多人原本就睇唔起做呢門生意,<br />\n變成搵急錢跟風為主.<br />\nD人唔注重未來只會一直重複轉變去迎合D所謂食客.<br />\n但呢個(食客問題)發現只係借口,完全係主導市場O既把戲."},{"pid":"332e0c1f3d55ec5328690fd2d8e9260e34b68e1f","tid":1194996,"uid":2442,"like":1,"dislike":0,"score":1,"citedBy":0,"replyTime":"2019-06-09T15:43:20.000Z","msg":"因為香港租金人工成本高，多數做啲搵到錢既潮流鋪，做一年半載搵唔到錢就執，唔會慢慢做好食物質素。成個文化就係噉，"},{"pid":"3d2da2d5e4732324b99de7546f6e38d54e2290aa","tid":1194996,"uid":1230,"like":1,"dislike":0,"score":1,"citedBy":0,"replyTime":"2019-06-09T15:45:51.000Z","msg":"香港多傻西走去信班mk仔mk女kol食評<br />\n擺明收曬錢都信"}]}