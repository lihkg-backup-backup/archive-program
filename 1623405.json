{"tid":1623405,"cid":12,"subCid":0,"title":"[警世][新手] 沒有光復的香港","createTime":"2019-10-04T21:00:16.000Z","updateTime":"2019-10-20T21:34:43.000Z","uid":225917,"like":2,"dislike":1,"uniUserReply":2,"replies":[{"pid":"68d68c07ef907345dbf6a62afda6836d531aca4b","tid":1623405,"uid":225917,"like":0,"dislike":0,"score":0,"citedBy":0,"replyTime":"2019-10-04T21:00:16.000Z","msg":"2019年10月4日，林奠宣佈行使「緊急法」通過「禁蒙面法」。<br />\n<br />\n「屌你老母戇鳩鳩！」<br />\n<br />\n我兄弟，霖少，睇住直播屌撚哂鬼。<br />\n<br />\n「戇鳩完未呀？屌你個閪，該做嘅嘢又唔見班垃圾咁有效率。」<br />\n<br />\n「算啦，班撚樣玩嘢，唔係第一日嘅事。」<br />\n<br />\n肥誠講得好啱，從來唔應該期望班垃圾會講人話，所以我完全冇認真睇直播，專心碌手機，睇TG、睇連登。<br />\n<br />\n「有文宣巴打發起咗聽日出嚟行啦。」<br />\n<br />\n霖少聽到我講，停止咗睇無謂嘅直播。<br />\n<br />\n「得，幾點，去邊？」<br />\n<br />\n「兩點，各區起義。」<br />\n<br />\n霖少轉個身就打電話去射個三分波。<br />\n<br />\n「咁你哋點？」我望住另外4位兄弟。<br />\n<br />\n「出，更係出啦，屌佢老味。」<br />\n<br />\n肥誠本來好龜縮，但出過一次之後好似上撚咗癮。<br />\n<br />\n「我應該出唔到啦&hellip; 屋企人唔俾我出。」<br />\n<br />\n希仔屋企人非常擔心佢，不嬲唔俾佢出，上次佢格硬出咗嚟，之後俾人鬧到仆街。<br />\n<br />\n「可以。」<br />\n<br />\nNathan每次都會出去，但唔會衝前。<br />\n<br />\n「你哋出我咪一齊出。」<br />\n<br />\n雞B次次都係跟我哋大隊。<br />\n<br />\n「今時今日啲狗愈嚟愈癲，黨鐵又日日死俾我哋睇。」<br />\n<br />\n我思考了一會。<br />\n<br />\n「不如各自出返自己嗰區啦。」"},{"pid":"76a197f01f44044860620f036388e26e4cf7407c","tid":1623405,"uid":225917,"like":0,"dislike":0,"score":0,"citedBy":0,"replyTime":"2019-10-04T21:01:14.000Z","msg":"最後我哋嘅定案就係各有各做。<br />\n<br />\n「自己顧住自己啦。」<br />\n<br />\n「唔好俾人拉呀。」<br />\n<br />\n我哋散水之前講咗啲咁嘅說話，取代了「再見」。<br />\n<br />\n返到屋企，我又慣常地一個人係度思考。<br />\n<br />\n其實我從來唔係一個積極樂觀嘅人。<br />\n<br />\n四個月喇，其實有種無力感，一日比一日強烈。<br />\n<br />\n我願意不顧一切衝向前，希望換取到我哋想得到嘅結果。<br />\n<br />\n但四個月嚟，我哋換到啲咩呢。<br />\n<br />\n黑警愈嚟愈惡，催淚彈放題，最低武力，還眼，開真槍。<br />\n<br />\n政府都愈嚟愈無恥，強烈譴責，拒絕回應，假對話，緊急法，反蒙面法。<br />\n<br />\n完全想像唔到會變成咁，好多嘢我哋嘗試過，以為會有回應。<br />\n<br />\n100萬人、201萬人、佔領立法會、大三罷&hellip;<br />\n<br />\n政府繼續睇唔到，繼續做佢哋無腦嘅回應，咁先最恐怖，根本唔知佢想點。<br />\n<br />\n推蒙面法明顯係火上加油，抑或佢係故意煽動我哋出嚟，一網打盡我哋？<br />\n<br />\n我哋有幾多勇氣可以消磨落去？有幾多生命可以消耗落去？<br />\n<br />\n最近有好多人疑似被自殺，矛頭直指執法黑幕，但我哋到底可以點去對證？<br />\n<br />\n係咪真係等到美國、英國出手打救？<br />\n<br />\n緊急法已經啟動咗，網上流傳話今後林奠想點就點。<br />\n<br />\n可以禁用TG，可以禁用連登，可以宵禁。<br />\n<br />\n可以製造一個安定、方便佢作惡嘅環境了。<br />\n<br />\n呢啲都只係網民嘅推論，我都唔敢深入地睇落去。<br />\n<br />\n我諗，我真係驚呢啲假想會發生，連月已經發生得太多，以前覺得冇可能發生嘅事情。<br />\n<br />\n多咗條濕鳩法例，聽日出嚟會變成點？<br />\n<br />\n唔想亦唔敢再諗，聽日出咗嚟至算。"},{"pid":"ab44aa2e0ccb632f08a85e51a974bb5dd4eeb3fa","tid":1623405,"uid":225917,"like":0,"dislike":0,"score":0,"citedBy":0,"replyTime":"2019-10-04T21:02:24.000Z","msg":"10月5日。<br />\n<br />\n我去咗旺角。<br />\n<br />\n又經歷咗一堆習以為常嘅不尋常經歷。<br />\n<br />\n「最後警告，請立即除低你哋嘅蒙面物品，然後離開現場。」<br />\n<br />\n而黑警嘅所謂警告，從來都係無人會理。<br />\n<br />\n所以好快就迎接咗催淚彈放題。<br />\n<br />\n然後食住個勢，黑警們衝前準備拉人。<br />\n<br />\n唔知係咪惡法助長佢哋嘅氣焰，今夜佢哋好似特別惡。<br />\n<br />\n槍聲，密過平時好多。<br />\n<br />\n我哋被節節逼退，大家不停向後跑，已經冇人得閒睇，係射緊實彈定其他彈。<br />\n<br />\n跑跑下見到前方，有另一班狗拎住警棍衝緊埋嚟，孱仔我諗住企後排會安全，點知俾人包抄到應。<br />\n<br />\n於是我求其衝入一條巷，然後開始亂咁跑，見路就抄。<br />\n<br />\n兩點幾，終於返到屋企，死裡逃生，我癱左係梳化，終於記得打開電話，好多人搵緊我。<br />\n<br />\n同班兄弟報平安先。<br />\n<br />\n「SAFE」<br />\n<br />\n然後開始慢慢碌返上去睇。<br />\n<br />\n「我睇緊直播呀」<br />\n「你哋冇事嘅記得報平安呀」<br />\n希仔由下晝等我哋報平安到依家。<br />\n<br />\n「SAFE」<br />\n「SAFE」<br />\n肥誠同Nathan十一點就返咗歸。<br />\n<br />\n「屌，終於返到」<br />\n雞B同我差唔多時間。<br />\n<br />\n依家差霖少。<br />\n<br />\n「霖少呢？」<br />\n「唔知」<br />\n<br />\n...<br />\n<br />\n等等下發現自己係梳化瞓著咗。<br />\n<br />\n再睇睇手機。<br />\n<br />\n霖少嘅message，都係冇出現。"},{"pid":"3b1f462188e3031736fa788840715973e22af2d3","tid":1623405,"uid":225917,"like":0,"dislike":0,"score":0,"citedBy":0,"replyTime":"2019-10-04T21:05:48.000Z","msg":"係呢度帶返個頭盔先，呢個故係一個我忽發奇想嘅故事，發生喺場運動慢慢失敗嘅香港。寫呢個咁嘅故，絕對唔係想打擊大家士氣。只係我望住呢4個月發生嘅事，一單比一單離奇戇鳩，完全超越想像。所以我寫呢個故，係基於一個想法︰「如果我哋仍然咩都唔敢做，唔敢企出嚟，屈服係一層層嘅白色恐怖之下，我哋嘅生活會變成點」，所以我幻想出一個世界，如果所有事態往最差嗰面發展，會變成一個點樣嘅香港，活在呢個黑暗香港，我哋又會點樣過日子，會過得幾難受。目標係反思、係警世，如果大家都覺得我筆下嘅呢個香港係咁不堪，希望大家勇敢起來，光復香港，時代革命。<br />\n<br />\n今日寫住咁多先，聽日街上相見。"},{"pid":"c8dc6b18ea080937c15db25cc674d346fd7f996b","tid":1623405,"uid":316839,"like":0,"dislike":0,"score":0,"citedBy":0,"replyTime":"2019-10-20T21:34:43.000Z","msg":"樓主去左邊 係咪比狗拉左<img src=\"/assets/faces/normal/clown.gif\" class=\"hkgmoji\" />"}]}