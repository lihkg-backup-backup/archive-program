{"tid":1277767,"cid":12,"subCid":0,"title":"【重甜/都市狂想/獵奇】《誤上了黑幫老大的情婦，我只好躲在中環的職場胡混》（2）","createTime":"2019-07-02T09:22:37.000Z","updateTime":"2019-07-03T07:26:23.000Z","uid":251700,"like":3,"dislike":0,"uniUserReply":2,"replies":[{"pid":"ded16356fc4c056e7fe1ea373905815df6e4abef","tid":1277767,"uid":251700,"like":0,"dislike":0,"score":0,"citedBy":0,"replyTime":"2019-07-02T09:22:37.000Z","msg":"<img src=\"https://na.cx/i/ahHBagW.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FahHBagW.jpg&h=f113cb68&s={SIZE}\" /><br />\n<br />\n小弟第一次出文，只想藉此都市狂想（兼重甜）的作品，在喘不過氣的現實中，打開一扇可讓大家（包括小弟自己）暫時放下煩惱和舒一口氣的小天窗，就是小弟的初衷。<br />\n<br />\n卡西<br />\nFB: iamkasai4<br />\nIG: iamkasai4<br />\n<br />\n第一話 Link: <a href=\"https://lih.kg/1276418\" data-auto-link target=\"_blank\">https://lih.kg/1276418</a><br />\n<br />\n<strong>第二話 惡魔女神</strong><br />\n<br />\n「嘩！呢個 Dr. Kim 真係超級激索呀！！」我內心暗暗喝采：「見工前都有聽聞過金融公司裡面嘅 OL 特別正，估唔到質素真係高得咁緊要，如果畀我溝到佢真係短幾年命都制呀！」<br />\n<br />\n「你知唔知你見嘅係咩位？」Dr. Kim 問。<br />\n<br />\n「助理投資顧問．．．．」我答。<br />\n<br />\n「知唔知投資公司係做咩架？」Dr. Kim 再問。<br />\n<br />\n「幫客做投資囉．．．．」我再答。<br />\n<br />\n「具體啲講啦．．．．」Dr. Kim 語帶不滿，追問。<br />\n<br />\n「．．．．」我竟語塞起來。<br />\n<br />\n真不知為何平日自以為口齒伶俐的我，在 Dr. Kim 面前恍如一個「白痴仔」一樣，連我自己都覺得難以置信。<br />\n<br />\nDr. Kim 見我有所猶豫，便厲聲地續說：「真係畀你哋啲後生仔激死！乜你見工前唔識上網搵下料架咩？至少都睇下呢行係點運作，我哋公司係咩背景啦，咪一味掛住玩 ig 溝女至得架？認真不知所謂！」<br />\n<br />\n她的說話，語氣一句比一句重，全無半點顧忌，簡直就是用最清脆動聽的聲線說出最難聽的說話，對於有被虐傾向的人，被 Dr. Kim 辱罵會是至高無上的兩極享受。<br />\n<br />\n「嗱，全世界投資公司嘅業務模式都係好簡單架咋，你只係要記得三個 Rules，Rule Number One 係幫公司『搵客』，Rule Number Two 係幫客『搵錢』，Rule Number Three 就係 You must remember Rule Number One and Two，要喺呢個行業立足，咩嘢學歷、文憑通通都係廢嘅，上司同下屬都無必然嘅關係，只要你幫公司幫客搵到大錢，全公司包括我都會當你神咁拜。」Dr. Kim 邊說邊站起身，然後將她身後落地玻璃的百葉簾拉下一半，這個動作，股起了她兩邊豐碩肉團一陣騷動，在胸前動盪搖晃了幾下。<br />\n<br />\n這雙巨乳搖晃的奇景，不禁令我吞一吞口水。<br />\n<br />\n「見你份 CV，你都讀過下大學架喎，不過可惜仲差一個 Credit 至可以畢業。以你呢個學歷做 Assistant 係有啲嘥料，咁啦，横掂我今朝啱啱炒咗個投資主任，你就試下頂佢呢個位啦。」提起今朝炒了人，Dr. Kim 才稍為面露歡顏，可想而知用「殺人為樂」來形容她一點也不過分。<br />\n<br />\nDr. Kim 再道：「雖然我頭先有提過話咩嘢學歷、文憑喺度通通都係廢嘅，不過你都要進修考返個牌，我亦都 strongly recommend 你補返個 Credit，攞返張大學畢業証書，咁樣出去 sell 客都會有說服力一啲，知道未？」<br />\n<br />\n「知道。」<br />\n<br />\n「無嘢你就出返去啦。」Dr. Kim 又吐出一句，然後站起來，可見她的下半身比起上半身穿得涼快多了，一雙雪白長腿踏著優雅步伐離開自己的座位，每走出一步就將滿身水果甜甜的少女香味傳得更遠，彷彿將萬株果樹都種滿在房間裡般。<br />\n<br />\n這香味當真令我三魂不見了七魄，站起身離開時竟然忘了手上的公文袋未關口，一傾側就將裡面的文件和証書倒了一地，情況非常尷尬。<br />\n<br />\n見狀，我連忙蹲在地上收拾，Dr. Kim 這個時候卻走到我旁邊，那修長美腿突然停了步，五寸高的高跟鞋就不偏不倚踐踏在我的 CV 上。<br />\n<br />\n「你記得醒醒定定，如果唔係公司等人用，以你嘅料我係絕對唔會請你，日後你係無表現嘅話，我唔會理你咩背景，有咩人喺你背後撐腰，我都會毫不猶豫咁踢你走。」Dr. Kim 冷冷地道：「我呢度係絕對唔收容垃圾！」<br />\n<br />\n起初還以為有方 Uncle 的關係，見工只是「隨意」，從此便會得到高層的「特別照料」，事業一帆風順。<br />\n<br />\n但這些憧憬，都被 Dr. Kim 的五寸高跟鞋一下子踩碎了！<br />\n<br />\n經過今次見工後，我發覺學校和職場果然是兩個不同級數的世界，無論你年輕讀書時成績有幾好、或者「食過幾多條女」，能夠「笑傲職場」才是真正人生的贏家、真正的成功人士，能夠「降」到 Dr. Kim 這一個不折不扣的「絕色惡魔」肯定是我終極目標。<br />\n<br />\n就在短短數十分鐘的會面，我完全徹底被她征服，她已成為了我的女神！<br />\n<br />\n但是，一個初出茅蘆的職場新丁跟一個位高權重的 MD，距離真的相差十億九千萬里，為了縮窄我倆的距離，踏出的第一步，是我會暗地裡比較親切地稱呼她做「阿 Kim」。<br />\n<br />\n未上班，先升職，就是因為阿 Kim 在我來見工的早上炒了一個投資主任，我的職位就由助理變成主任，底薪由 $9,500 變成 $12,000，都算是加了「一個零頭」。<br />\n<br />\n公司員工約近百人，規模在香港算是中型，當中分開不同 Team 負責不同客戶和投資產品，有些 Team 分日班夜班，好像是專責亞洲和歐美市場，總之就五花百門，我這個初哥一時也搞不清楚。<br />\n<br />\n我跟的 Team 主要是做機構和公司投資者，Team Head 是一個三十多歲叫 Chloe 姐的 Vice President，在公司裡她的資歷算是最長，聽說阿 Kim 還沒有來當 MD 之前她已在這裡，一直是公司裡很會賺錢的 VP，所以大老闆很看重她，久而久之座大了 Chloe 姐的氣焰，在公司的地位可算得上與阿 Kim 分庭抗禮。<br />\n<br />\n可惜花無百日紅，翻查上手被炒那位投資主任的 File 時，發覺近年來 Chloe 姐 Team 的賺錢能力真的大不如前，而令到上手被炒是一隻叫「恒翠國際」的仙股，在一間外資巨企對外宣佈收購「恒翠國際」的計劃之前竟然大手沽貨，收購消息一出「恒翠」的股價當然由仙股升格為毫子股，就是因為這位主任的決定，令公司白白錯過了賺取十倍利潤的機會，我肯定阿 Kim 知道這個消息時，一定恨不得將那個主任從辦公室的窗拋進維港！<br />\n<br />\n我這個位真不易坐，正如阿 Kim 臨別時的「溫馨提示」，我當真要「醒醒定定」！<br />\n<br />\n「我哋呢 Team 真係越嚟越唔掂，好多客都走錢，我哋阿姐仲成日以為自己好似以前咁好景，你知唔知喺 Office 大把人睇佢唔順眼，如果嚟緊仲交唔到數，Dr. Kim 一定會借勢郁佢，到時大老闆都保佢唔住呀。」我 Team 裡一個叫 Alex 的 Assistant 對我說，論 Title 他都算是 under 我的。<br />\n<br />\n「不過比起隔離 Team 我哋呢邊都未算太差，嗰邊個阿頭 KS 無端端人間蒸發，跟住新聞就話某金融證券公司嘅高層自殺，世事邊有咁橋，我敢講嗰個高層咪就係 KS。」Alex 怪異的笑了一笑，再道：「所以，我勸你無咩嘢都唔好咁夜走啦，撞到啲唔應該見到嘅嘢就唔係咁好啦，嘿嘿。」<br />\n<br />\n「唔係咁邪吓嘛？」我吃驚地道。<br />\n<br />\n「呢單嘢我諗大老闆都唔知使咗幾多錢至冚得住，外面仲以為 KS 只係移咗民。」Alex 又道：「家陣佢哋嗰邊無咗個 Team Head，KS 個位又一直懸空，下面成班細嘅『吊吊 fing』咁等候 Dr. Kim 發落，話唔埋成條 Team 摺埋炒晒啲人都唔奇，總之就人心惶惶啦。」<br />\n<br />\n現實中的職場果然是很殘酷，雖然不清楚 KS 為甚麼要自殺，但要逼到一個人去尋死，肯定是受到大得難以想像的壓力。<br />\n<br />\n不過在香港工作那會沒有壓力？以我這些 Small Potato，公司不會旨意我將「條 Team」起死回生吧？<br />\n<br />\n我還年輕，又沒有家庭負擔，如不幸被炒，最多也是「東家唔打打西家」，怎樣也不用死吧？<br />\n<br />\n最可惜的或者是再沒有機會見我的女神阿 Kim 呢！<br />\n<br />\n不過其實阿 Kim 都不是常常在公司出現，因為除了「川泓」外，她也被委任為「海斌」旗下其他公司的董事，管理眾多不同業務，關乎超過數十萬員工的飯碗，名符其實的日理萬機，公務極之繁忙。<br />\n<br />\n年紀輕輕的她便已擔如此重任，真的令我驚歎著為何世間上會有如此厲害的人物！<br />\n<br />\n當然，除了阿 Kim 之外，每天上班令我最關心的，就是看看有那個女同事索。<br />\n<br />\n不過單單索也不是令我出手的原因，「川泓」出名陰盛陽衰，女同事大概佔了九成，亦出了名多索女，業界流傳了一句話就是「川泓川泓，索女如雲」，所以別計阿 Kim 這匹「超班馬王」，秀色可餐的女同事簡直是美不勝收，可以一戰的對象實在是多不勝數，但正所謂「經一事，長一智」，為何要「著草」來港的原因怎也不會忘記吧？<br />\n<br />\n所以「食女還食女」，「食咗無手尾」才是重點！<br />\n<br />\n說話雖如此，但也不是說要「食」就可以「食」。<br />\n<br />\n我開始發現，在職場中「覓食」跟學校裡確實大大不同，記得以前在大學，只要你主動一點，很容易就結識到女孩子，去一次 Party 飲過兩杯就可以混熟，只要是「玩得埋」，彼此都不太理會對方是甚麼背景。<br />\n<br />\n在「川泓」，雖然索的女同事有很多，但她們大概都知道自己甚有姿色，眼角高得完全看不起我這位初來報到職位低微的「小朋友」，這情況或者不只在「川泓」發生，只怪我身處的香港是一個「金錢掛帥」的社會，而我工作的地方又是一家金融公司，裡面的女生怎會不拜金呢？<br />\n<br />\n碰過釘後，才意會「取易不取難」的道理，見人事部經理 Laura 在我 First Interview 的時候表現那麼熱情，看在她的「V」領和寸半乳溝的份上，我決定主動約她。<br />\n<br />\n（待續）"},{"pid":"281bf81bcd600b15a1ee47c9677d071cb833ff6f","tid":1277767,"uid":128863,"like":0,"dislike":0,"score":0,"citedBy":1,"replyTime":"2019-07-02T10:32:16.000Z","msg":"即係你覺得你係中環,人地就唔會去刮你<img src=\"/assets/faces/normal/clown.gif\" class=\"hkgmoji\" /><img src=\"/assets/faces/normal/clown.gif\" class=\"hkgmoji\" />"},{"pid":"e7a598797c5353fb295048adc33b6cb2131e29b1","tid":1277767,"uid":251700,"like":0,"dislike":0,"score":0,"quote":{"pid":"281bf81bcd600b15a1ee47c9677d071cb833ff6f","tid":1277767,"uid":128863,"like":0,"dislike":0,"score":0,"citedBy":1,"replyTime":"2019-07-02T10:32:16.000Z","msg":"即係你覺得你係中環,人地就唔會去刮你<img src=\"/assets/faces/normal/clown.gif\" class=\"hkgmoji\" /><img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2019-07-02T12:07:10.000Z","msg":"咁話晒都隔咗成大個太平洋，應該無咁易刮到我啩<img src=\"/assets/faces/normal/hehe.gif\" class=\"hkgmoji\" /><img src=\"/assets/faces/normal/hehe.gif\" class=\"hkgmoji\" />"},{"pid":"ea26efd10efa3070f5766725411a506790aac1c8","tid":1277767,"uid":251700,"like":0,"dislike":0,"score":0,"citedBy":0,"replyTime":"2019-07-03T07:26:23.000Z","msg":"<img src=\"https://na.cx/i/4JEoG4K.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F4JEoG4K.jpg&h=70b67958&s={SIZE}\" /> <br />\n惡魔女神"}]}