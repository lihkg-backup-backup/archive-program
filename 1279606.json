{"tid":1279606,"cid":5,"subCid":0,"title":"(重貼)發夢食放題須知，全部資料，一世受用","createTime":"2019-07-02T17:04:34.000Z","updateTime":"2019-07-03T04:37:19.000Z","uid":226829,"like":2,"dislike":0,"uniUserReply":1,"replies":[{"pid":"954df660bc5472fa8b79fcf045dfdf4cf7bf56ae","tid":1279606,"uid":226829,"like":0,"dislike":0,"score":0,"citedBy":0,"replyTime":"2019-07-02T17:04:34.000Z","msg":"呢篇文章其實2016年魚革不久後已出現，本來冇唸著轉貼，但神通廣大既兩登仔好似一直都冇睇過咁。<br />\n雖已作修飾更新，亦知有部份不足/已過時，求全能連登仔比意見/加料。<br />\n***************************<br />\n犬方今次(魚革)應該有大量數據，因為那個位都有幾多天眼，當初時又有幾多人無戴防護....其實要避係冇咩可能， 一係手機IMEI + Sim 卡，二係西洋菜街很多repeater + 附近 一堆4K 天眼、 Wifi、八達通， 還會捉唔到人嗎？<br />\n<br />\n流動網絡商為左加強流動網絡訊號， 都在內街裝中繼器 + 基站，佢會log IMEI + SIM卡id 每部手機只有一個unique IMEI， 所以一對就無得走....<br />\n<br />\n若果手機用上台plan的話，犬已可以知你係邊個發夢食放題，再查一下有冇八達通出入旺角既資料，加埋天眼就可以搵到你。<br />\n<br />\n曾有師兄教方法破解 ，各個 Group 都開始有人被捕，但網上有用既資訊太瑣碎，所以搵返各個人寫過既食放題須知，整理返做一篇，希望可以幫到手，麻煩當常識咁詳睇：<br />\n<br />\n一、手機篇<br />\n<br />\n1.不要用平時用開的，買太空卡及太空機，到達夢境放題現場才開啟，一夢醒即關機，甚至丟棄或破壞。<br />\n<br />\n2.太空卡，萬萬不可用支那移動，首選數碼通，因為4大網絡商只有數碼通用愛立信基站，其他全部用華為。不要去便利店或電訊商門市買，最好鴨記攤檔買，不要在家/公司/學校附近開啟， 到達夢境放題現場才啟用，此卡只用一次 ！<br />\n<br />\n3.太空機，萬萬不可用華為小米之類支那機，買二手機 （電池是否二手不重要），避免IMEI碼有機會使身份曝光（IMEI碼最多只查到新買時的資料，二手買冇資料的），又或山寨機，即使危急時要將之丟棄或破壞、甚至只用一次也不可惜，更重要是，其IMEI碼也是假的<span style=\"color: red;\"><span style=\"font-size: x-large;\">（不肯定現時是否仍有假IMEI碼山寨機及風險程度，望電訊/IT界巴絲指點）</span></span>。功能不需強勁，可以清晰拍片影相作記錄、上傳影片相片到dropbox之類雲端、上到telegram同兩登收發資訊，已足夠。<br />\n<br />\n4. 平時用開的，離開家門即關機，夢醒離開放題現場才再開機，又或不要帶去發夢食放題。<br />\n<br />\n5. 如用通訊軟件，用太空卡及太空機註冊。<br />\n<br />\n6. 確保手機須密碼開啟而且並非簡單組合。<br />\n<br />\n7. 開啟10次撞密碼會洗機功能。<br />\n<br />\n8. 關閉指模曈孔解鎖。<br />\n<br />\n9. 記著班友唔係善男信女， 佢地係可以係你打電話既時候搶手機的。<br />\n<br />\n10. 用自己大頭相做鎖機畫面以防老屈偷電話 (感謝居士提供)<br />\n<br />\n<br />\n<br />\n<br />\n<br />\n二、交通、打扮篇<br />\n<br />\n1.搭車盡量畀現金、買單程飛，八達通可免則免。<br />\n<br />\n2.即使用八達通，亦要用不記名普通八達通，不要用平時用開的，三幾張交替使用，萬萬不能在非公開場所，如中學校內汽水機/小食部之類地方便用，最好只用這一次，過後丟棄，不要保留不要退卡，幾十蚊豪比佢。<br />\n<br />\n3.萬萬不可用個人八達通或銀行聯營八達通，也萬萬不可用表面看似不記名，但實質實名制了的八達通，例如已登記/曾經登記自動增值、日日賞及港鐵友禮會之類的儲分計劃、住宅/學校/公司保安或點名系統.....。<br />\n<br />\n4.盡量搭巴士、小巴、的士、叮叮之類 ，港鐵可免則免，因太多天眼，即使搭，也不要搭到真正目的地，搭一兩個站就要轉巴士小巴的士叮叮。<br />\n<br />\n5.夢醒離開放題現場後，不要立即直接回家，不妨多繞路，但要注意部份路段是否有犬設路障。如放題現場在中環金鐘一帶，可到中環碼頭搭船到離島一遊。<br />\n<br />\n6.全身black bock 打扮，就算影到都冇法證明你是你自己。犬會認樣、紋身、衫、褲、鞋、首飾，盡量唔好戴首飾飾物，如有染髮紋身就盡量遮，著得要有咁普通得咁普通，中低價大型連鎖店，如Bossini、Giordano、Baleno、Uniqlo、H&amp;M 、Zara 之類既淨色衫就最好！<br />\n<br />\n三、電腦篇（保密）<br />\n<br />\n1. 用veracrypt或業界認可軟件作全碟加密。<br />\n<br />\n2. 用複雜密碼，8位以上，大小階字母符號數字混合，愈長愈好。<br />\n<br />\n3. 自動lock screen登出。<br />\n<br />\n4. 重要敏感資料不能隨便刪除，用secure erase軟件以至少7pass覆寫刪除。<br />\n<br />\n5. USB手指/外置儲存/backup 一律加密。<br />\n<br />\n6. 唔好將recover key放係同一個地方。交熟人保管。<br />\n<br />\n7. 重要文件檔案可以再用office內置加密另設密碼保護，或用winzip再另設密碼作加密保護。<br />\n<br />\n8. 就算上門收機，你無義務提供任何密碼，無義務主動講出任何物件位置，有事搵律師。<br />\n<br />\n<br />\n<br />\n四、搜證篇<br />\n<br />\n1. 已經好多人講左，唔好用八達通出入。如果之前唔知，下次一定一定要記得。因為八達通既紀錄，係犬搜證既重要source 之一。<br />\n<br />\n2. 返屋企，過年記得要執屋，棄垃圾。將著過又唔鐘意既衫褲鞋，送比朋友，或者丟棄。 <br />\n<br />\n3. 電腦都係，要加強你個密碼。有乜野重要既對話、Group，要quit 同埋要洗左D msg、record 佢。<br />\n<br />\n4. 再唔係，成日帶電腦去朋友屋企打機既人，成日都會留低左電腦係人地到嫁嘛。<br />\n<br />\n五、上門被邀請協助調查篇<br />\n<br />\n1. 可以選擇扮無人係屋企，唔理唔開門，犬要搜查令先可以入屋。<br />\n<br />\n2. 傻豬豬左開左門，見到係犬，邀請你返犬署協助調查，可以拒絕，關返門，都係果句，要搜查令先可以入屋。<br />\n<br />\n3. 再傻豬豬，跟犬返去既，麻煩講底身份證、姓名、邊間犬署，畀身邊信得過既人聽，再叫人搵律師<br />\n<br />\n4. 建議被邀請協助調查時拍下自己，證明自己身體並無任何損傷。以防犬之後用暴力，到時都有證據投訴。<br />\n<br />\n六、犬署篇<br />\n<br />\n1. 乜都唔知、唔識、唔答。「我無野講」、「我要見律師」係你唯一可以講既野。<br />\n<br />\n2. 犬一定會同你玩心理戰，話你個邊個邊個隊友都認左走得指埋你出來云云，唔好信唔好理。「我無野講」、「我要見律師」係你！唯一！可以講既野。<br />\n<br />\n3. 預左畀犬打，話明係黑犬，皮肉之苦，唉，好大好大機會要受。但係都係果句，無論幾痛幾辛苦幾唔想再忍受，都係「我無野講」，「我要見律師」，唔好認唔好簽任何野。<br />\n<br />\n4. 唔好怯，盡量保持冷靜，唔洗驚，你要做既野，只有一樣！就係好好管住自己把口同隻手。認左、簽左，就一世，記著。<br />\n<br />\n5. 你有權見醫生、驗傷，可以不停咁要求。<br />\n<br />\n6. 眼淚都有少少用，需要時可以喊下，但記得唔好驚，眼淚、哀求只係手段，減少人家對你既傷害（前提對方係人）。<br />\n<br />\n暫時見到既係咁多，如再見到有用既資料、補充，就再加。天佑義士。<br />\n<br />\n先向昨天勇士致敬，廢話先不講，估計犬下一步便是上門拉冇口罩者，又是溫故知新時候。<br />\n<br />\n<br />\n記住：不用作故事去脫身，由拍門一刻開始，我冇嘢講。<br />\n請廣傳！<br />\n<br />\n<br />\n<br />\n【被捕須知】<br />\n<br />\n「我冇野想講」<br />\n我有拒絕作答及保持沉默的權利<br />\n<br />\n01 被捕時大聲高呼中文全名及拘捕理由，方便安排支援。<br />\n<br />\n02 你有權拒絕提供電話解鎖密碼。<br />\n<br />\n03 你有權要求與家人、朋友或律師聯絡；聯絡時務必提供全名、身份證號碼及所在犬署，以便安排支援。<br />\n<br />\n04 被捕後所有說話均可被列為口供，不要與犬閒聊，切勿相信「只是循例、控罪很輕，合作可以快點離開」<br />\n<br />\n05 不要回應犬任何分析案情，任何資訊都可能變相方便檢控，影響案件。<br />\n<br />\n06 落口供過程中，只需不斷重申「我冇嘢講」，更有權拒絕攝錄。<br />\n<br />\n07 除非犬出示搜查令，否則你有權拒絕任何入屋搜查。即使是合法的入屋搜查，你亦有權拒絕過程中的任何查問，例如物件位置、如何使用或屬於誰人等。<br />\n<br />\n08 如遭犬暴力對待，應即時投訴、要求記錄及提出驗傷。<br />\n<br />\n09 你有權要求見醫生、驗傷，亦可要求休息、飲水、三餐食物、毛毯。<br />\n<br />\n10 如要求被拒絕，你有權不斷要求，直至成功爭取權利為止。<br />\n<br />\n11 小心閱讀所有文件，如未有律師在場，不要隨便簽署任何文件。<br />\n<br />\n12 法律容許犬拘留的最長時間為48小時，但並非可以隨便拘留盡48小時。如你懷疑犬拖延，例如長時間不處理、無合理解釋，你有權提出投訴並留下紀錄。<br />\n<br />\n13 盡量保持冷靜，記下所有不合理對待、提問等的時間地點，可能有助案情。"},{"pid":"930b593a6f428f0ca47c66f0d8ce159011f20560","tid":1279606,"uid":226829,"like":0,"dislike":0,"score":0,"citedBy":0,"replyTime":"2019-07-02T17:18:07.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"4e5679d86de8366f892c6ec3e38fdb7d995e1cc6","tid":1279606,"uid":226829,"like":0,"dislike":0,"score":0,"citedBy":0,"replyTime":"2019-07-03T04:37:19.000Z","msg":"<img src=\"/assets/faces/normal/adore.gif\" class=\"hkgmoji\" />"}]}