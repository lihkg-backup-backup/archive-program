{"tid":1540367,"cid":1,"subCid":0,"title":"人人響應不合作運動","createTime":"2019-09-04T11:21:31.000Z","updateTime":"2019-09-04T11:21:31.000Z","uid":297764,"like":0,"dislike":0,"uniUserReply":1,"replies":[{"pid":"ba2c714ecd84e194a6172d165d2ee40574362935","tid":1540367,"uid":297764,"like":0,"dislike":0,"score":0,"citedBy":0,"replyTime":"2019-09-04T11:21:31.000Z","msg":"其實，我覺得嗰D好鍾意返工而又鬧 #不合作運動 嘅人，佢哋根本冇資格去鬧，因為佢哋自己其實日日都進行緊 #不合作運動：<br />\n<br />\n1. 搭黨鐵<br />\n佢哋上列車後企喺門口，明明車廂中間仲有大把空間，但d人永遠唔行入去㗎！搞到其他人上唔到車，迫晒喺月台導致阻塞。<br />\n明明排緊隊上車，梗係有人會喺門邊攝入嚟㗎喎。<br />\n有d人仲有兩三個站便要落車，就一定預先企喺車門先，咁要上車D人咪畀你阻住囉！<br />\n相反，要上車d人，車門一開就湧上車㗎喇，話之你有冇人落車，你想落車都分分鐘被逆流迫返入車廂。你叫唔該借借，D人話之你呀，繼續用個背囊頂住囉，好少可會有人行出車門讓咗你落車先再上返車㗎！邊會同你合作呀？！<br />\n<br />\n2. 月台扶手電梯<br />\nD人永遠搭扶手電梯都唔排隊㗎喎！就係會喺電梯口側邊攝入嚟，咁個電梯口咪變成樽頸位，塞滿人囉，後面排緊隊搭扶手電梯嘅人咪遲遲入唔到條扶手電梯囉！<br />\n<br />\n3. 搭巴士<br />\n上唔到巴士的時候，企喺個站望上上層，永遠見到還有不少吉座位，下層車廂入面好多企位冇人企，個個企到迫晒喺司機隔離車門，梗係啦，為方便自己搭幾個站下車吖嘛，自己上咗車話之你上唔到呀。<br />\n<br />\n4. 駕車人士<br />\n慢車騎快線、cut線唔打燈等等。<br />\n<br />\n總結：<br />\n呢班人，宇宙級自私，冇品，日日進行 #不合作運動 唔守秩序，阻塞月台、電梯口、巴士上車口、列車車門，就只係為自己方便。所以其實呢班人冇資格鬧人進行 #不合作運動 ，因為呢班人日日都做緊上述的惡劣行為。<br />\n<br />\n所以，大家應該一齊支持為全港人爭取民主自由，推翻暴政的年輕人、手足們所實行的 #不合作運動 以及其他運動。就算唔支持，至少，你唔好鬧佢哋、唔好怪佢哋，要理解佢哋所做嘅並不是為自己一己私利，同上述嗰班自私精唔同，佢哋為嘅係香港嘅未來，為你、為我、為下一代。<br />\n<br />\n#香港人加油 #五大訴求 #缺一不可 #fightforfreedom #standwithhongkong #光復香港 #時代革命 #不割席"}]}