{"tid":1235078,"cid":18,"subCid":0,"title":"油畫的背後 - John Berger 的《觀看之道》(多多多圖慎入) [4/4]","createTime":"2019-06-17T05:09:18.000Z","updateTime":"2019-06-17T08:47:23.000Z","uid":189495,"like":1,"dislike":0,"uniUserReply":1,"replies":[{"pid":"41642ab1507f3b749bab39efd48a71acb8e8968b","tid":1235078,"uid":189495,"like":0,"dislike":0,"score":0,"citedBy":0,"replyTime":"2019-06-17T05:09:18.000Z","msg":"上一回：<br />\nPart 1 <a href=\"https://lihkg.com/thread/1173110/page/1\" data-auto-link target=\"_blank\">https://lihkg.com/thread/1173110/page/1</a><br />\nPart 2 <a href=\"https://lihkg.com/thread/1183401/page/1\" data-auto-link target=\"_blank\">https://lihkg.com/thread/1183401/page/1</a><br />\nPart 3 <a href=\"https://lihkg.com/thread/1197664/page/1\" data-auto-link target=\"_blank\">https://lihkg.com/thread/1197664/page/1</a><br />\n<br />\n攬雀尾系列：<br />\n<br />\n電影看人生 - 淺談《沙丘之女》<br />\n<a href=\"https://lihkg.com/thread/717989/page/1\" data-auto-link target=\"_blank\">https://lihkg.com/thread/717989/page/1</a><br />\n<br />\n<img src=\"/assets/faces/normal/bye.gif\" class=\"hkgmoji\" /><br />\n好攰<br />\n相信大家都係<br />\n但係星期一又到，又係時候同大家分享啦<br />\n再有機會同大家見嘅話睇吓可唔可以分享啲可以牽涉時事嘅野<br />\n====<br />\n4/4<br />\n油畫與廣告宣傳<br />\n<br />\n廣告宣傳喺現代嘅城市生活無處不在，我地每日由起身到瞓覺都被佢地所包圍。可能正因為佢地太普及，我地嘅表意識往往對佢地五花八門嘅影像視而不見，但係佢地逐少逐少咁滲入潛意識，透過共同嘅語言建構某一種意識形態。<br />\n<br />\n我地所見嘅廣告係現代社會嘅產物，佢嘅效果亦都依靠現代社會嘅結構同運作模式。<br />\n<br />\n喺封建制度嘅歐洲，權勢同財富只係屬於被封地嘅家族裡面有權繼承采邑嘅子孫，所以投錯胎嘅人成世都唔會有機會享有榮華富貴，啲下等人會好安分咁做佢哋嘅下等人，唔會FF咁多。上等嘅人亦都唔需要別人嘅目光去給予佢地良好嘅自我感覺，因為佢地嘅身份因為佢地嘅出身係理所當然，不證自明嘅事實 - 上個星期討論嘅Mr Andrews嘅優越感來自佢擁有嘅地嘅本身，而唔係你羨慕佢擁有地嘅目光。<br />\n<br />\n十九同二十世紀嘅改革完結左封建制度對社會上游嘅封鎖，但係依然未解決起跑線不同嘅問題：喺自由民主政制所管治嘅資本社會之下，任何嘅人理論上只要夠聰明同努力都可以成為下一個李嘉誠，但係實質上社會地位依然係靠投胎，冇家庭背景或者裙帶關係嘅人就繼續打牛工。<br />\n<br />\n於是，理論上可及嘅理想狀態同現實處於令人失望嘅狀態出現距離，一個只有夢想（或者幻想）中先至過到嘅距離。於是人唯有喺幻想裏面過佢哋想有嘅生活，而仰慕擁有佢哋幻想中嘅生活模式嘅人（如：迫地鐵返工嗰時開個IG去J啲網紅嘅旅行相）。<br />\n<br />\n廣告嘅共通點大概係咁：你唔係如理想，好似嗰啲你仰慕嘅人咁生活；呢個產品可以給予未來嘅你理想嘅生活，成為眾人仰慕嘅對象；而代價只係產品嘅價錢。<br />\n<br />\n<img src=\"https://na.cx/i/GkCfp7g.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FGkCfp7g.png&h=7cc63c50&s={SIZE}\" /><br />\n<em>脫毛廣告。你睇吓自己啲毛多毛，人哋幾少？係咪想好似佢哋咁？只要課金，你都可以同佢哋一齊喺個太空艙度擺埋哂啲懶係野嘅pose。</em><br />\n<br />\n相信唔少人都諗到呢個點，但係鮮為人知嘅係廣告宣傳同歐洲油畫嘅關係。比較明顯嘅係有廣告會直接借用油畫嘅高貴形象，除此之外其實細心觀測嘅話會發覺佢哋兩者之間存在唔少嘅共通點，因為佢哋基本上使用同一個視覺語言。<br />\n<br />\n<img src=\"https://na.cx/i/uFDN0FN.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FuFDN0FN.png&h=15b0b994&s={SIZE}\" /><br />\n <em>女人作為觀賞物。</em><br />\n<br />\n<img src=\"https://na.cx/i/jugG47J.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FjugG47J.png&h=e1befe74&s={SIZE}\" /><br />\n<em>男性主導嘅目光。</em><br />\n<br />\n<img src=\"https://na.cx/i/hvr4isW.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fhvr4isW.png&h=664b8300&s={SIZE}\" /><br />\n<em>聖母。</em><br />\n<br />\n<img src=\"https://na.cx/i/Wkzad1o.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FWkzad1o.png&h=34755a87&s={SIZE}\" /><br />\n<em>騎士。</em><br />\n<br />\n<img src=\"https://na.cx/i/ok01kGt.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fok01kGt.png&h=5d734e1f&s={SIZE}\" /><br />\n<em>擁有權勢嘅男人。</em><br />\n<br />\n<img src=\"https://na.cx/i/Nmtuuz6.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FNmtuuz6.png&h=75a8bdc0&s={SIZE}\" /><br />\n<em>財富與成就。</em><br />\n<br />\n廣告用嘅語言相同，內容卻有別於幾個世紀前嘅油畫：油畫嘅受眾係受惠於資本社會所營造嘅貧富懸殊嘅觀看/擁有者、作用在於紀錄佢地嘅現況同揚耀佢地豪華嘅生活，而廣告嘅受眾係為資本社會用來製造產品嘅觀看/購買者、目的在於佢地用製造產品嘅過程中換取嘅工資去買其他人製造嘅產品。<br />\n<br />\n根據自由市場嘅邏輯，廣告為消費者帶來選擇、令企業為左競爭而提高效率同質素、從而令經濟同整體社會受惠。但係Berger擔心，當廣告背後帶有一致嘅信息（用錢來彌補生命嘅不足），而又日以繼夜咁環迴立體轟炸我地嘅時候，呢個信息會蓋過一切需要討論同解決嘅社會問題，將所有嘅選擇都變成同一條問題：買咩好？<br />\n<br />\n<img src=\"https://na.cx/i/HQDuuAh.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FHQDuuAh.png&h=e8482b5d&s={SIZE}\" /><br />\n<br />\n廣告嘅視覺語言將人類活動嘅可能性壓縮至一個平面（點解約親友聚會永遠都係討論去邊度食飯？）。呢個文化無法想像消費以外嘅滿足，甚至乎缺乏語言去表達消費以外嘅存在。但係只要我地理解到呢個觀看方法嘅來源、明白佢背後嘅運作、而對佢嘅催眠時常保持警惕，便有可能逃脫沉醉於消費嘅文化、跳出佢所定嘅框架、前往前所未聞嘅可能性。<br />\n===<br />\n回顧：<br />\nPart 1 <a href=\"https://lihkg.com/thread/1173110/page/1\" data-auto-link target=\"_blank\">https://lihkg.com/thread/1173110/page/1</a><br />\nPart 2 <a href=\"https://lihkg.com/thread/1183401/page/1\" data-auto-link target=\"_blank\">https://lihkg.com/thread/1183401/page/1</a><br />\nPart 3 <a href=\"https://lihkg.com/thread/1197664/page/1\" data-auto-link target=\"_blank\">https://lihkg.com/thread/1197664/page/1</a><br />\n<br />\n攬雀尾系列：<br />\n<br />\n電影看人生 - 淺談《沙丘之女》<br />\n<a href=\"https://lihkg.com/thread/717989/page/1\" data-auto-link target=\"_blank\">https://lihkg.com/thread/717989/page/1</a>"},{"pid":"d3af8c1c1fe2969b36332d915c4b7b3a51ac47fd","tid":1235078,"uid":189495,"like":0,"dislike":0,"score":0,"citedBy":0,"replyTime":"2019-06-17T08:47:23.000Z","msg":"<img src=\"/assets/faces/normal/angel.gif\" class=\"hkgmoji\" />"}]}