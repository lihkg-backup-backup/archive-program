{"tid":1220919,"cid":33,"subCid":0,"title":"是咁的 我個女痴咗線 放狗咬我 仲以為自己係我阿媽","createTime":"2019-06-14T05:54:18.000Z","updateTime":"2019-06-14T06:05:05.000Z","uid":57329,"like":7,"dislike":2,"uniUserReply":1,"replies":[{"pid":"13b5d2f30e6f8f049b8a0e18adaaf2cb6e03eca7","tid":1220919,"uid":57329,"like":0,"dislike":0,"score":0,"citedBy":0,"replyTime":"2019-06-14T05:54:18.000Z","msg":"是咁的 睇住個四女大 好啦就俾佢持家<br />\n點知佢當家耐咗 越來越大膽 完全唔放父母在眼內 <br />\n日日放d外人入嚟住 然後同我講嫌迫你可以落街 落街好多機遇架 要找緊呀 真係有夠反智痴孖根<br />\n又痴埋班惡勢力人士 蛇鼠一窩 話佢地先係佢衣食父母<br />\n持住有班惡人撐腰 竟然話要立條新家規 掉垃圾落街要捉去俾班惡霸打<br />\n但班惡霸日日係樓下流連 最鍾意屈人掉垃圾落去 有藉口蝦蝦霸霸 <br />\n呢d事一早就街知巷聞 好多左鄰右里上一代都係咁避咗佢地<br />\n但呢班惡霸近十幾年穿金戴銀 揾到幾個臭錢 有d鄉里竟然就以為佢地已經改過自身 <br />\n我身為父母梗係反對條新家規啦 點知個女死都唔聽<br />\n佢梗係唔介意格 痴住班流氓惡霸有財有勢 又有外國國藉隨時可以遠走高飛 <br />\n我地窮  無得走 唯有可以做嘅就係要守護呢度<br />\n於是迫到我要係街鬧佢 等d街坊嚟評下理<br />\n個女唔聽 不悔改不特止 仲叫人放狗嚟咬我<br />\n而家家醜外傳 班惡霸見唔對路即刻話條新家規唔關佢地事<br />\n放狗嘅人又話係d狗自己獸性大發亂咬人 扯貓尾互相推卸 笑死人咩<br />\n呢兩日個女突然走過嚟 同我講自己先係我阿媽 唔可以俾我咁任性咁話 你無野吓話<br />\n係咪弱咗智呀 個家俾你打理 你打理到垞屎咁 唔好好地去洗廁所 搞埋新家規<br />\n而家係作為父母嘅我地 唔可以俾佢再任性落去 !<br />\n<br />\n諗返係二仔當家作主時 頭家都未係咁差 <br />\n不過嗰時佢極力抵抗班惡霸 好多野都唔妥協 <br />\n最後咪俾班惡霸話佢去完廁所唔洗手 捉咗去禁錮 早幾個月先放返出嚟 無陰功"},{"pid":"958edd6818c2202f2b3dbdca83325a4fdc652e18","tid":1220919,"uid":57329,"like":0,"dislike":1,"score":-1,"citedBy":0,"replyTime":"2019-06-14T06:05:05.000Z","msg":"達仔唔知會唔會讀呢篇文呢 <img src=\"/assets/faces/lm2/eating.gif\" class=\"hkgmoji\" />"}]}