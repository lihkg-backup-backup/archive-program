{"tid":341255,"cid":12,"subCid":0,"title":"Bosco結婚了 新娘不是我","createTime":"2017-07-30T15:02:29.000Z","updateTime":"2017-07-30T15:33:02.000Z","uid":80559,"like":2,"dislike":0,"uniUserReply":0,"replies":[{"pid":"3463d5dcceded8e954cf23300188e735bf9cac8e","tid":341255,"uid":80559,"like":0,"dislike":0,"score":0,"citedBy":0,"replyTime":"2017-07-30T15:02:29.000Z","msg":"純屬虛構<br />\n希望故事嘅主人翁都可以好好生活落去，搵到自己嘅幸福啦<br />\n<br />\n<br />\n<br />\n<br />\n－－－－－－－－－－－－－－－－－－－－<br />\n<br />\n「こんばんは、私はPeterです。お名前は。」<br />\n<br />\n呢一句就係八年前你第一句同我講嘅說話。雖然識咗你冇耐，我就知你原本個英文名叫Bosco，但你話唔想識親新朋友都要俾人問唱K歌之王會唔會走音唔夠氣，所以求其換咗個名做Peter，反正都係名一個姐。咁你把聲又係幾好聽嘅，叫Bosco嘅話又真係柒咗D，Peter聽落係就係公廁D，不過呢個年頭仲邊有人會改名做Peter Tom David吖，結果Peter呢個名一嗌就嗌咗八年 。只係勢估唔到八年後嘅今日，我可能要問番你一次「お名前は」，但我已經再冇勇氣同你講多任何一句說話。<br />\n<br />\n今日我鼓起勇氣喺電台向你表白，但得到嘅係你已經結咗婚仲有埋小朋友呢個消息，我聽到嗰一刻個心真係好痛，好想以為係自己聽錯咗，或者係森美小儀打錯電話俾另一個又係叫Bosco嘅人，我當下以為自己會喊到要生要死，但最後一滴眼淚都冇流過。<br />\n<br />\n係咪欲哭無淚我真係唔知，但個心只係痛咗一下就好似冇乜嘢咁。有少少羨慕，又有少少嬲同不忿，間歇性嘅幸福同甜蜜過後，係欷歔嘅祝福。好多突如其來嘅疑問，但我問完自己又立刻搵到答案。唯一搵唔到答案嘅應該係你嘅身分，究竟你係Bosco、Peter、定係另一個我認識咗八年嘅陌生人？<br />\n<br />\n其實我諗咁多做乜，講到尾都係我嘅問題，搞到今年成37歲都仲未正式拍過拖我又可以怨邊個姐。六七年前你俾咗機會我我又冇好好珍惜，以為初戀點都要扮下矜持而拒絕咗你，畢竟一個30歲剩女已經再冇青春可言，我已經冇咁多時間再俾我慢慢試、慢慢從錯誤中學習；<br />\n呢八年嚟我又懵盛盛，以為你一直都係等緊我嘅肯定而冇再向我表白，點知係我發花痴，一廂情願以為我地仲係曖昧階段，連你結咗婚生埋仔都唔知。<br />\n<br />\nBosco，係咪因為你唔再鍾意我先呃我話你有老婆仔女咋？我識嘅Peter不嬲都對我好好，間唔中同我一齊去行山，冇呃過我架，係咪你有其他苦衷呀？Bosco，我諗我地唔會再見架喇，喺你block我Facebook WhatsApp之前，我好想問清楚你一直以嚟嘅心意，但我真係冇勇氣去面對你。<br />\n<br />\nPeterさん、ありがとうございました。でも、お名前は。"},{"pid":"fb14ef6f34b842326ebad1dbd8f0f8fc2b010d2a","tid":341255,"uid":115323,"like":0,"dislike":0,"score":0,"citedBy":0,"replyTime":"2017-07-30T15:16:10.000Z","msg":"勁過阿希！"},{"pid":"c46ec607aae86535407d05add91dc99a68c4b06c","tid":341255,"uid":36077,"like":0,"dislike":0,"score":0,"citedBy":0,"replyTime":"2017-07-30T15:33:02.000Z","msg":"唔係我老婆都唔洗聽"}]}