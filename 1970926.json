{"tid":1970926,"cid":12,"subCid":0,"title":"[重新出發] 一個同無可能一齊嘅女仔一齊咗再分開嘅故事","createTime":"2020-04-13T13:52:37.000Z","updateTime":"2020-04-15T14:14:36.000Z","uid":109408,"like":0,"dislike":0,"uniUserReply":1,"replies":[{"pid":"e42e5bb4a0442860eb22817fa0150db138338192","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-13T13:52:37.000Z","msg":"「珍惜兩個字，好容易寫亦都好容易講卻偏偏好難做到。」<br />\n<br />\n我係一個中三嘅學生叫小健。<br />\n<br />\n無德無能嘅我做咗班會主席，<br />\n<br />\n一直都好希望班入面嘅同學都可以融洽相處 。<br />\n<br />\n中三呢年，因為學校制度問題，<br />\n<br />\n有幾位由隔離班轉過嚟嘅同學，其中一位叫小衣。<br />\n<br />\n因為跟英文姓氏排，所以早會嘅時侯佢都會排我後面 。<br />\n<br />\n可能就係呢個緣份先會有之後嘅故事......<br />\n<br />\n<br />\n因為小衣啱啱先轉班入嚟，所以同班上面嘅同學未係好熟 ，<br />\n<br />\n好多時侯都會沉默寡言 自己一個。<br />\n<br />\n唔知那來嘅勇氣，有時我都會係早會排隊、小息嘅時侯撩佢玩撩佢傾下偈。 <br />\n<br />\n好似排排下隊會突然向後輕輕踩佢，<br />\n「喂呀，咪踩啦 !」<br />\n<br />\n行緊樓梯嘅時侯會突然停低等佢撞落我個書包到。 <br />\n「妖，做咩無啦啦停低呀 !」<br />\n<br />\n小息嘅時候我又會特登行去佢個位附近搵佢吹水。<br />\n「頭先英文堂好悶呀，瞓咗半堂，你呢 ?」<br />\n「喂，小衣你一陣食完Lunch有咩做呀 ?」<br />\n<br />\n嗰陣我本身只係想同佢做朋友，希望可以幫佢融入班內嘅圈子。<br />\n<br />\n但原來係呢個時侯，小衣心入面已經對呢個男仔有少少嘅好感。 <br />\n<br />\n不過，小衣選擇咗將呢份感覺放係心入面 <br />\n<br />\n可能當時小衣覺得我只係健談又或者「厹」，<br />\n<br />\n同班上面好多女仔都會傾得埋、玩得埋 <br />\n<br />\n自己係我心目中無咩特別嘅位置，<br />\n<br />\n所以，當時佢無同我提起過佢嘅感覺。<br />\n<br />\n嗰一份好感就咁慢慢係佢心入面掉淡，<br />\n<br />\n而我就好似個傻仔咁咩都唔知。"},{"pid":"5ce4e5fd287d9ec558904c5016820cb0a6c33a29","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-13T15:03:48.000Z","msg":"我同小衣就咁成為咗好朋友，<br />\n<br />\n每日番到學校都會一齊玩、一齊傾偈 。<br />\n<br />\n甚至有時侯會搵佢開心事台，<br />\n「一心好似嬲咗我呀，小衣點算呀 ?」<br />\n「我係咪做錯咗咩 ? 允行好似好燥咁嘅 ?」<br />\n<br />\n或者有咩都會搵佢幫手。<br />\n<br />\n中五嗰年我膽粗粗去參選社長，<br />\n<br />\n小衣雖然唔係同我同一個社，<br />\n<br />\n但小衣都同其他朋友一直都好支持我。<br />\n<br />\n佢地放學都會搵時間幫我整助選嘅宣傳飾物同手牌。<br />\n「喂 ! 小衣唔該你啦，幫幫手畫呢隻吖。」<br />\n「呢隻色好似唔襯，淺黃色好似好啲，小衣你覺得呢？」<br />\n<br />\n事後我先知道原來隔離社都有人搵小衣幫手整宣傳品，<br />\n <br />\n但小衣都花咗好多時間同心機幫我整咗先。<br />\n<br />\n當時我唔識咩叫人情世故， <br />\n<br />\n唔知應該點樣表達自己嗰份感激。<br />\n<br />\n所以當我見到小衣落堂跑咗落嚟質疑我當唔當到選嗰刻，<br />\n<br />\n「我當選啦！多謝你。」<br />\n然後，輕輕攬住咗佢......<br />\n<br />\n負碌當選之後就緊係要開始做實事啦。<br />\n而唔係好似今時今日，仲以為自己高高在上嘅一班垃圾咁，不務正業。 <br />\n<br />\n第一件事就係要搵一班好做得野嘅幹事啦，<br />\n<br />\n負責社務嘅老師規定幹事入面最少要有一位初中嘅同學， <br />\n<br />\n身為中五嘅大哥哥對樓下嘅師弟師妹認識緊係唔深啦。 <br />\n<br />\n所以我就搵埋小衣陪我一齊落初中班房尋找我哋社嘅文書妹妹，<br />\n「小衣，陪我落去搵啲妹妹仔吖！」<br />\n<br />\n一聽就知，我淨係諗住搵師妹啦！<br />\n<br />\n搵文書妹妹就要寫得一手好字啦，<br />\n <br />\n落到3A班房我就以社長之名叫咗兩位小師妹係黑板上面寫出自己個名。<br />\n<br />\n睇下字跡而揀出最靚嘅文書，<br />\nSorry 係寫字最靚、最整齊嘅文書先啱。<br />\n<br />\n我同小衣細細聲講咗兩句，<br />\n「喂！細細粒、眼大大、紮馬尾嗰個幾得意好似幾好，小衣你話呢?」<br />\n<br />\n小衣一面嫌棄，不屑我係外貌協會嘅忠實會員。<br />\n「我唔係睇樣㗎！佢寫字都幾靚吖！」<br />\n<br />\n小澤就係咁擔任咗本社文書一職，<br />\n<br />\n滿足我一己私慾......係滿足我唔鍾意亦都唔想寫字嘅私慾 。<br />\n<br />\n當然我都有抄低小澤嘅牌，方便遲啲可以聯絡佢，<br />\n<br />\n亦都可以好好「溝」......通下啦！<br />\n<br />\n我周不時都會問我嘅小衣軍師應該點樣部處，<br />\n如何才能攻下小澤芳心。<br />\n「佢又唔覆我啦，小衣點搞呀 ?」<br />\n「小衣，點樣約佢出街先會自然啲 ?」<br />\n<br />\n跟住小衣軍師嘅指示<br />\n經過多番欲擒故縱、推拉心理後......<br />\n<br />\n小澤除咗擔任文書一職之外，<br />\n<br />\n亦都兼任咗我女朋友。<br />\n<br />\n當時小衣已經同我係好兄弟嘅感覺，<br />\n<br />\n好係幫得手嘅手足！"},{"pid":"833f3efd849f7530f1055b60693d78637ba77be0","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-13T16:13:58.000Z","msg":"上咗中六我同小衣更成為咗戰友， <br />\n<br />\n無錯係DSE戰友。<br />\n<br />\n當時已經係上晒堂嘅study leave<br />\n<br />\n但我同小衣仲有一班朋友都會每日都番學校自修室一齊溫書。<br />\n<br />\n每日番學校操卷 <br />\n一齊食lunch <br />\n再買零食番去操卷 <br />\n「小衣你試下呢隻味吖，無之前嗰隻咁甜。」<br />\n「喂！好口渴呀，一齊去買野飲咯。」<br />\n「好煩呀！做極都錯，小衣陪我出去行個圈吖。」<br />\n<br />\n當時嘅日子就係咁難過，<br />\n但宜家大個諗番起，<br />\n卻係好青春好值得懷念嘅日子。<br />\n<br />\n大家會唔會覺得每日朝夕相對 ，<br />\n同小衣就會日久生情呢 ?<br />\n<br />\n有一日，我地如常番學校溫書......<br />\n<br />\n小衣一番到學校就無啦啦同我講一陣有個驚喜俾我。<br />\n <br />\n我諗咗好耐到底會係咩呢 ?<br />\n<br />\n小衣好少無啦啦咁神秘...... 零食?<br />\n<br />\n應該唔會呀 我哋平時都會買㗎啦。<br />\n<br />\n有新卷操 ? <br />\n<br />\n唔會啦，我仲做得快過佢。<br />\n<br />\n我一邊做卷一邊諗咗好耐<br />\n<br />\n突然，門口有兩個身影停留......<br />\n<br />\n望一望過去，原來驚喜就係小衣帶咗我女朋友小澤嚟陪我溫書。 <br />\n<br />\n我暗暗地偷笑咗一下，<br />\n<br />\n小澤本身唔洗番學校，佢都搵小衣帶佢入嚟陪我溫書。<br />\n <br />\n當下除咗覺得小澤係個好女朋友之外，<br />\n<br />\n亦都覺得小衣真係一個好兄弟。<br />\n<br />\n我同小衣嘅兄弟情就係咁一直保持落去。<br />\n <br />\n另一日，本身番到學校準備溫書，<br />\n<br />\n一入課窒已經見到小衣面青口唇白...... <br />\n「點呀你 ? 面青青咁，無野呀嘛 ?」<br />\n<br />\n見佢拎頭又話自己搞得掂，就無再特別理佢。<br />\n<br />\n大家見溫到有啲餓，就拉大隊去學校附近嘅活活開餐。<br />\n<br />\n當食完飯行番學校嘅途中，<br />\n <br />\n小衣突然烏低身無繼續行，無耐佢就係路邊嘔。<br />\n <br />\n我嚇咗一嚇，<br />\n<br />\n之後即刻用保特嘅速度跑去7仔買水俾佢浪下口。<br />\n 「點呀 ? 嘔清未呀 ? 浪下口先啦。」<br />\n「搞咩呀 ? 點會無啦啦嘔㗎 ? 」<br />\n<br />\n嗰次應該係我第一次見到佢脆弱嘅一面，<br />\n<br />\n因為一直以嚟，佢係我眼中都係一個好硬淨嘅女仔，<br />\n<br />\n大大小小嘅事佢都可以自己處理好，唔洗靠人。<br />\n<br />\n慢慢之後就發現，好多堅強都係被逼出嚟。<br />\n<br />\n另一個我覺得佢好堅強嘅原因係......<br />\n<br />\n佢成日都好粗魯，好似好man咁<br />\n<br />\n所以我地之間就叫兄弟情。<br />\n<br />\n同埋佢成日都會整爛野......<br />\n「喂呀！你又整爛，呢個我彈咗五蚊㗎！」<br />\n嗰陣有時食完飯，我地會用幾蚊去彈乒乓波，<br />\n彈到四個連成一線就可以換小玩具。<br />\n<br />\n直到宜家見到舊式文具店門口嘅乒乓波機都會諗起佢。<br />\n<br />\n正因為佢粗魯，<br />\n<br />\n所以我多次懷疑過佢到底係咪有J <br />\n<br />\n只係佢唔肯面對現實。<br />\n<br />\n我諗嗰次係路邊嘔係我第一次咁關心佢，<br />\n<br />\n當然當時係出於對朋友嘅關心啦。"},{"pid":"e045ced483c5c191f9cf15d95764e1286147aad7","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-13T17:04:29.000Z","msg":"隔咗一排，可能慢慢厭倦番學校溫書嘅日子，<br />\n<br />\n我就約咗小衣同幾位戰友去我屋企一齊計時操卷。<br />\n<br />\n果然一開門個個都度「Hi Auntie.」<br />\n<br />\n就係咁樣，小衣第一次見到佢未來男朋友嘅媽媽。<br />\n <br />\n卷上面小衣都幫我地寫低咗各自嘅花名，<br />\n<br />\n我嘅花名係潮水，<br />\n<br />\n唔好諗歪咗意思係指憔悴。<br />\n <br />\n佢地成日都覺得我個人無咩精神，<br />\n<br />\n日日溫書都混混噩噩。<br />\n <br />\n而小衣嘅花名叫呀糖，<br />\n<br />\n好簡單就係因為佢成日都一邊操卷一邊食糖，<br />\n<br />\n身型可想而知啦......<br />\n「唔係肥，邊會肥呢 ? 咁靚女，微胖先多仔溝呀！」<br />\n<br />\n做完之後我地互相交換對卷，<br />\n<br />\n小衣係文科方面確實有點東西，<br />\n<br />\n永遠文科嘅卷都會低分過佢......<br />\n<br />\n<br />\n<br />\n就係咁樣同小衣一齊奮鬥咗一段時間，<br />\n<br />\n到咗今日終於到收成嘅日子。<br />\n <br />\n因為小衣唔係同我同班，<br />\n<br />\n所以朝早我地各自係班房收到自己嘅成績表，<br />\n<br />\n之後我同佢係學校禮堂相遇。<br />\n<br />\n我緊係即刻問下佢啦。<br />\n「點呀 ? 考成點呀 ? 」<br />\n<br />\n佢都話滿意自己成績同埋有信心入到自己想入嘅科， <br />\n<br />\n跟住小衣媽媽係隔離亦都問番我考成點。<br />\n<br />\n當時我當然唔知眼前呢位，將會我女朋友嘅媽媽啦。<br />\n<br />\n我只能夠答還可以啦，<br />\n<br />\n應該都仲有機會入到鯨大嘅水泡科。<br />\n<br />\n呢一日之後，我同小衣就開始行唔同嘅路，<br />\n<br />\n唔同學校、唔同科、唔同嘅環境，<br />\n<br />\n大家都有各自嘅壓力，<br />\n<br />\n令我哋慢慢少咗聯絡。<br />\n<br />\n但我哋知道大家依然係最佳戰友！<br />\n <br />\n<br />\n<br />\n準備入學呢幾個月，<br />\n<br />\n我做咗一件好仆街嘅事。<br />\n<br />\n呢個時侯就要介絡其中一個戰友小空，<br />\n<br />\n小空係我同小衣之間好熟嘅common friend <br />\n<br />\n一直以來我同小空都係好朋友，<br />\n<br />\n放榜之後都有keep住聯絡一齊玩。 <br />\n<br />\n佢亦都對我好好，慢慢我感覺到小空對我好似有啲唔同咗。<br />\n<br />\n小空會做好多關心我嘅野。<br />\n<br />\n我地 WhatsApp 得好密，<br />\n<br />\n好多野都坦誠，無咩秘密，<br />\n<br />\n但其實我內心只係想同佢保持朋友關係。 <br />\n<br />\n同大部份男性一樣，<br />\n多數都處理得唔好，我亦都唔例外。<br />\n<br />\n而且處理方法亦都相當仆街..... <br />\n<br />\n有次同小空仲有幾個朋友飲完酒，<br />\n<br />\n我錫咗小空&hellip;&hellip;  當時小衣並不在場。<br />\n<br />\n小空有少少抗拒，但都無推開我。<br />\n<br />\n當然到最後我係無同小空一齊，<br />\n<br />\n亦都係呢件事之後<br />\n<br />\n我同小空嘅關係慢慢變得尷尬。 <br />\n<br />\n而且呢件仆街黑歷史亦都去到小衣嘅耳邊&hellip;&hellip;"},{"pid":"ca0f5b853c38626875c6ab25e57451f1d9a22ad7","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-13T17:42:39.000Z","msg":"我同小衣隔一排無咩點聯絡，<br />\n<br />\n最近中學老師有野要幫手而一齊番去。<br />\n<br />\n即使少聯絡，但間唔中都會同佢見到面，<br />\n<br />\n見面多數都係嗰幾個話題。<br />\n「升咗上去好唔習慣，多咗好多私人時間。」<br />\n「呢排走得太多堂，又要搵時間追番啲進度 。」<br />\n<br />\n佢一向都係文科成績都比較好，<br />\n<br />\n所以嗰陣成日會聽到佢呻統計有幾難、有幾煩。 <br />\n<br />\n我係嗰陣慢慢開始發覺佢識打扮自己，<br />\n<br />\n終於開始似番個女仔。<br />\n<br />\n升到上大二，見識過ocamp嘅威力當然要試下做下獸父啦。<br />\n <br />\n理所當然地成為咗組爸。<br />\n<br />\n一次練camp fire舞嘅日子，<br />\n<br />\n竟然俾我見到隔離組有個靚女 - 小櫻<br />\n小櫻可愛得嚟又成熟，<br />\n成熟得嚟又帶份稚氣。<br />\n<br />\n於是係ocamp入面盡力獻殷勤，<br />\n<br />\n搭通天地線、買通晒啲爸媽OC 。<br />\n<br />\n當然間唔中都有問小衣軍師嘅意見，<br />\n<br />\n女仔應該都會比較了解女仔心態。<br />\n<br />\n出camp後都有約小櫻睇戲，<br />\n睇嘅就係當年釜山最出名嘅列車。<br />\n<br />\n間唔中我都有搵小衣俾軍事意見，<br />\n<br />\n同埋搵佢出街傾下偈。<br />\n <br />\n有次無啦啦同小衣講起睇戲，<br />\n<br />\n佢竟然同我講佢想睇列車&hellip;...<br />\n<br />\n我相信大部份人都唔會入戲院睇同一套戲兩次。<br />\n <br />\n雖然，對住呢個朋友心中充滿無數句粗口， <br />\n<br />\n但我都同佢講咗句 我陪你睇多次 。<br />\n<br />\n嗰次係戲院入面，<br />\n<br />\n小衣被嚇到不停咿嘩鬼叫，<br />\n<br />\n佢仲被劇情結局感動到喊，<br />\n<br />\n亦都係第一次小衣係我面對喊......<br />\n「我都唔明，男人老狗睇睇下戲喊出嚟都有嘅。」<br />\n<br />\n<br />\n不幸地，同小櫻一齊一段好短嘅時間就分開咗。<br />\n<br />\n之後當然都係搵小衣開心事台，<br />\n<br />\n舒緩下心中嘅壓力，處理下分手後遺症。<br />\n「 又話飲酒解決到嘅 ? 咪一樣咁傷心。」<br />\n「成日講唔好為一棵樹放棄成個森林，森林呢 ?」<br />\n<br />\n慢慢同小衣又開始傾番多啲偈。 <br />\n<br />\n其實我同小衣之間嘅相處模式一直都係咁， <br />\n<br />\n而我認為呢個係男人同男人之間嘅相處模式。 <br />\n<br />\n因為我一直都當佢係一個男人，<br />\n<br />\n平時就各自各為自己嘅生活奮鬥 ，<br />\n<br />\n一有心事或者想搵人傾訴就會醒起呢位死老。<br />\n<br />\n同小衣傾完偈永遠都會好好多，<br />\n<br />\n有種被治療嘅感覺。 <br />\n<br />\n呢個模式持續咗一段時間 <br />\n<br />\n直到有一件事發生&hellip;&hellip;"},{"pid":"a0b4db16fbf71b8b32a6ca2d5cb48f03cef79f8b","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-15T13:37:13.000Z","msg":"講番件事嘅背景先......<br />\n<br />\n小衣讀咗一年之後，可能覺得自己跟唔到<br />\n<br />\n同埋又發現好似唔係自己想讀嘅野，<br />\n<br />\n所以Quit咗無繼續讀。<br />\n<br />\n成為全港男人「夢昧以求」嘅女朋友職業之一，<br />\n注意係空姐 唔係你地口中嘅飛雞 ! <br />\n<br />\n有一日，小衣同我講佢好嬲、好唔開心，<br />\n<br />\n作為老死嘅我緊係捉住佢開番個心事台先啦。<br />\n<br />\n佢就同我講由中學開始，<br />\n<br />\n一直都想同小空去一次旅行，<br />\n<br />\n但因為小空自己一啲私人問題，<br />\n<br />\n所以一直都完唔到小衣嘅願望。<br />\n<br />\n不過，最近小衣發現咗......<br />\n<br />\n小空好似會同一齊咗幾個月嘅男朋友去日本嘅打算<br />\n<br />\n小衣就覺得好唔忿氣，<br />\n<br />\n覺得自己幾年嚟一直講想同佢去一轉旅行，<br />\n<br />\n但轉個頭嚟小空竟然揀咗同只係一齊咗幾個月嘅男朋友去，<br />\n<br />\n覺得自己不被重視、不被尊重。<br />\n<br />\n正正因為我係佢地兩個之間嘅共同朋友，<br />\n<br />\n我被小衣捉住傾咗無數個凌晨。<br />\n<br />\n幾個晚上我都收到唔同程度上嘅怨言同粗口，<br />\n<br />\n不過做得老死都預咗佢會有排呻......<br />\n<br />\n但呢幾個夜晚我慢慢意識到呢個男人婆都幾有義氣，<br />\n<br />\n能夠咁著緊身邊嘅朋友。 <br />\n<br />\n其實可能佢一直對我都係咁，<br />\n<br />\n只係可能旅行事件唔係發生係我自己身上，<br />\n<br />\n作為旁觀者去睇，睇得特別清楚。<br />\n<br />\n而心目中好似慢慢幫呢個女人加緊分， <br />\n<br />\n慢到當時連我自己都發現唔到......"},{"pid":"ac04e542f052875293b3a0f2bfef9fa448f37983","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-15T13:49:08.000Z","msg":"義氣還義氣，但有啲普通野點都要做足掛<br />\n<br />\n小衣呻緊嘅呢三四日入面，<br />\n<br />\n其中有一日係小弟嘅生日。<br />\n<br />\n而佢俾咗一份刻骨銘心嘅生日禮物俾我......<br />\n<br />\n滴答滴答 時間嚟到23:59 <br />\n<br />\n身為毒撚嘅我一直奢望會有是但一位朋友，<br />\n<br />\n下一分鐘同我講聲「生日快樂」，<br />\n<br />\n當然我都希望係宜家同我訴緊苦嘅小衣啦。<br />\n<br />\n00:00&hellip;&hellip; 00:01&hellip;..00:02 最漫長嘅兩分鐘過去， <br />\n<br />\n手機終於震咗一震，心中有無數嘅小鹿亂撞 <br />\n<br />\n我即刻一打開WhatsApp <br />\n小衣:「屌 我真係覺得佢(小空)好撚唔尊重我囉」<br />\n<br />\n我唔太記得個訊息係咪100%真係咁 <br />\n<br />\n但個「屌」字同「撚」字係確確實實存在 ! <br />\n<br />\n無錯，嗰一年生日我第一個收到嘅訊息<br />\n<br />\n係一句粗口 而且係由我一個好朋友俾我。<br />\n<br />\n雖然心中嘅小鹿已經死晒，<br />\n<br />\n腦入面亦都係無數咁多個無奈嘅問號，<br />\n<br />\n但我都覆咗佢一句「係囉 佢唔啱囉」。<br />\n<br />\n心如死灰嘅我知道佢唔開心，<br />\n<br />\n能夠咁友善地覆佢呢句都算有情有義吖。<br />\n<br />\n過咗十分鐘左右，<br />\n<br />\n佢終於發現到今日係佢好朋友生日，<br />\n<br />\n打番句應該講嘅野&hellip;&hellip; <br />\n<br />\n<br />\n當時我真係想打句&rdquo;Noted with thanks&rdquo; 就算 <br />\n唉.....鬼叫係好朋友咩 <br />\n<br />\n唯有講完句多謝之後繼續聽佢呻啦。<br />\n<br />\n聽緊佢呻嘅我都有約小衣同幾位DSE戰友<br />\n<br />\n搵日唱K補賀下小弟牛一"},{"pid":"7057db0f2418800e9487c94b3a1a6d5cacb57d9a","tid":1970926,"uid":109408,"like":0,"dislike":0,"score":0,"citedBy":0,"replyTime":"2020-04-15T14:14:36.000Z","msg":"過咗幾日「生日會」嘅日子到啦<br />\n<br />\n我無搵番啲相睇番.....<br />\n<br />\n不過我記得佢嗰日係著咗條純白碎花連身裙同米色高踭鞋。<br />\n<br />\n當日我全日大部份時間都無同佢提及佢嘅衣著，<br />\n<br />\n但我其實一直都有偷偷望佢。<br />\n<br />\n因為我心入面已經不停讚佢真係著得好好睇，<br />\n<br />\n一個毒撚嘅K房生日會有個女仔肯花時間打扮， <br />\n<br />\n真係幾感動 。<br />\n<br />\n我哋幾條友叫咗打啤酒飲，個個都係飲少少 <br />\n<br />\n得佢開完又開、飲完又飲<br />\n(嗰日佢嘅打扮同本身粗魯嘅性格係有強烈衝突) <br />\n<br />\n知道叫佢飲慢啲都唔會聽，所以我講咗一次就無講 <br />\n<br />\n我只係盡快飲多啲清晒佢，唔好俾佢飲咁多 <br />\n<br />\n不過都睇得出同小空嘅旅行事件入面，<br />\n<br />\n佢係有幾唔開心。<br />\n<br />\n啤酒清完 ，<br />\n<br />\n見時間差唔多佢地就去咗拎蛋糕<br />\n<br />\n唱完歌、切完蛋糕<br />\n<br />\n之後當然係同小衣仲有幾位戰友合照幾張 <br />\n<br />\n我大膽問咗小衣一句<br />\n<br />\n「做咩今日著得咁行 因為我生日?」<br />\n<br />\n佢竟然係答我心情唔好咪扮靚啲......<br />\n<br />\n但同小衣影嗰陣總係覺得佢靠得特別埋，<br />\n<br />\n而我心入面啲小鹿好似有少少起死回生嘅感覺。<br />\n<br />\n慢慢地呢個女仔嘅分數好似愈來愈高，<br />\n<br />\n但我當時無特別去諗。<br />\n<br />\n不過我好似愈來愈在意呢個女仔"}]}