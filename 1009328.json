{"tid":1009328,"cid":1,"subCid":0,"title":"環保撚正仆街?","createTime":"2019-02-05T06:01:08.000Z","updateTime":"2019-02-05T09:55:16.000Z","uid":209926,"like":0,"dislike":6,"uniUserReply":2,"replies":[{"pid":"9bc2da3bbae116049cd80eab23e15d4c055fb985","tid":1009328,"uid":209926,"like":0,"dislike":0,"score":0,"citedBy":0,"replyTime":"2019-02-05T06:01:08.000Z","msg":"預咗喺連登講環保，都唔會奢求有啲咩人會認同，但通宵清理年宵之後，有感而發，亦都希望各位可以睇完篇文。<br />\n<br />\n呢排喺連登睇過好多鋪都係度屌環保撚，仲要個次數越嚟越密，由塑膠飲管到牙線牙籤，可能係各位眼中環保撚就係咁無腦，淨係一味支持環保，剝削人哋嘅便捷度，唔顧及人哋嘅感受。有時睇到呢鋪真係好偏激，好唔理性噉批評呢班人，真係令到自己好氣餒，不過佢哋真係只佔少數，都希望你地唔好以偏概全。做左一日通宵清潔，我見到好多有心人士去做呢啲分類回收，教育嘅工作等等，即使可能中間有好多搬運清洗過程，其他人覺得幾汙糟同辛苦，佢地都抱住呢份熱誠，任勞任怨，好多人奉獻左佢哋嘅時間義務性幫手，明知要通宵，點解佢哋唔去瞓覺而係喺呢度幫手?因為佢哋知道每出一份力，就喺度為呢個環境貢獻緊，講真我亦都好樂在其中，因為我同一班志同道合嘅人去做緊呢一份工作，呢份喜悅係好難形容。<br />\n<br />\n環保嘅宗旨唔係想減低人嘅便捷度，只不過儘量減低碳足跡，其實每個人都有佢唔環保嘅地方，我都有，祇不過我會喺能源或者垃圾方面儘量減低，其實每做一個決定嗰陣時諗一諗自己係咪真係需要就可能幫助左好多，就好似膠袋，塑膠飲管一樣，因為萬一依賴咗就會有種慣性，有左個習慣就會好難改。<br />\n垃圾征費實行前公民意識都一定要建立到，唔好覺得而家唔會掉一件垃圾都唔使負責任，其實好多人喺背後付出咗好多汗水。我都明白而家政府對於環保政策有好多嘅不足，唔似其他國家好似新加坡日本臺灣做得咁好，我會成日都喺度問點解香港就係咁落後?但係我睇到喺有改善緊，亦都知道呢個城市對於環保嘅意識係有所增長，我覺得走塑其實係真係一個好開始，我心知香港人嘅環保意識係有待改善，我之道教育一定會係一個好漫長嘅過程，可能你會諗下一代嘢關我乜事，細細個都讀過咩叫惻隱之心，每一個人嘅成長環境對呢一樣嘢建立嘅睇法都有所唔同，我都會去理解到，但希望你都可以諗一諗，垃圾掉咗之後送走咗，你係咪真係唔需要負責任?<br />\n<br />\n到呢一刻我都心有悸動，我覺得係連登講都唔會有人明，但係尋晚真係剪咗好多紙皮，清洗咗好多膠樽令到我有呢一個勇氣去發聲，即使有幾多嘢阻礙我都好，我都知道我堅持呢條路係冇錯，亦都希望大家可以明白環境污染咗，就係污染咗，做左幾多野都返唔到轉頭<br />\n<br />\n多謝大家睇完呢篇文"},{"pid":"6321293244768b2099437701852a54dae3610ee9","tid":1009328,"uid":109136,"like":2,"dislike":0,"score":2,"citedBy":0,"replyTime":"2019-02-05T09:55:16.000Z","msg":"環保人士不等同環保撚<br />\n環保人士無問題<br />\n但我厭惡強逼人跟佢果套既環保撚"}]}