{"tid":1940916,"cid":12,"subCid":0,"title":"「是咁的，我擁有回到過去嘅超能力」","createTime":"2020-03-24T05:54:18.000Z","updateTime":"2020-04-19T07:45:39.000Z","uid":351710,"like":2,"dislike":0,"uniUserReply":9,"replies":[{"pid":"688c2757a43fbabb089f6c2be2cf391133858966","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-24T05:54:18.000Z","msg":"我都係第一次寫呢類型嘅故，文筆吾太好。而且可能會好耐先upload，希望大家多多包涵<img src=\"/assets/faces/normal/smile.gif\" class=\"hkgmoji\" /><br />\n如果有人有興趣嘅話我先繼續upload<img src=\"/assets/faces/normal/bye.gif\" class=\"hkgmoji\" /><br />\n<br />\n「是咁的，我擁有回到過去既超能力」<br />\n01<br />\n<br />\n我叫陳敬文，係一個打工仔。老豆早幾年，因為cancer已經過左身。得番我同啊媽相依為命。<br />\n<br />\n屋企一直都好窮，老豆好爛賭，啊媽一直好努力搵錢幫佢還債。<br />\n<br />\n我？老豆老母邊鬼度得閒理我，我一放學就走咗去同班老友踢波。<br />\n<br />\n讀到中六就出嚟打工，一做就做咗四年打工仔。由派傳單到老麥，跟住做到711，後尾friend搭friend介紹做地盤佬。<br />\n<br />\n係，因為細個唔努力讀書，所以大個要揾辛苦錢。<br />\n<br />\n但上個月，老豆突然過左身，令我反思返其實做人嘅定義係咩？為咗溝女？為咗夢想？為咗繼續生存定為左買樓？<br />\n<br />\n唔知啊，反正個答案係點，我都要繼續賺錢㗎啦！<br />\n<br />\n「叮叮叮叮～～～」<br />\n<br />\n「唉，今日又係星期一，又要番工。」我一邊起身一邊埋怨。<br />\n我拿拿臨刷牙洗面着衫跟住出門口，費事又遲到扣人工。上個禮拜連續五日都發咗好奇怪嘅夢，搞到我第二朝都遲咗起身，Total冇左幾舊水。<br />\n<br />\n「啊仔，夠洗夠用咪得咯，吾使咁博，錢係揾吾曬㗎」<br />\n「得啦，日日都係呢番説話，悶吾悶啲啊？」<br />\n「仆街，夠鐘！啊媽我出門口先啦。」<br />\n其實架巴士仲有成三個字先到，我咁講其實想為咗見到佢&mdash;&mdash;莫慧娜。<br />\n其實我由中學鍾意到佢依家，但一直都唔敢講出口。中學嘅我系一個唔讀書嘅人，而佢年年全級攞第一，試問我點高攀得起？但好彩嘅係我哋屋企都好近，所以畢咗業之後，我都成日見到佢。 <br />\n<br />\n目送完佢上巴士，我立刻歸隊行返去搭6A條隊。我一上到去巴士，就即刻塞住隻耳機播周國賢嘅「Children song」。唔知係咪歌詞對我太有共鳴，每次聽呢首歌都想喊。「還記得有多久未好好哭過嗎，還記得有多久未真心歡笑嗎，為去變一個大人 凡事也裝得很化，人海裡 比賽攀爬.....」<br />\n<br />\n「先生？先生，你冇事吖嘛？已經到總站啦！」司機講完之後，用一個奇異既眼光望住我 。<br />\n「唔好意思，太攰尋日唔夠訓，而家即刻落車。」我尷尬咁笑住講。<br />\n<br />\n我一落到車，個感覺怪怪地。其他人既衣著唔係啲咩supreme、champion 而係普普通通 polo加條牛仔褲、男既冇電到鬼五馬六既「渣男頭」，個個都係正常且與別不同既髮型、女既冇啲乜空氣流海，全部都係黑長直既髮型。<br />\n我望一望手錶，已經12點，但點解隻錶咁熟口面？啊！我中學翻part time 買番黎好鐘意個隻錶，點解會係到？我明明收埋落床下底...<br />\n<br />\n「後生仔，你蕩失路啊？呢個鐘數應該係上緊堂架喎」 一個啊伯望住我講<br />\n「上堂？我出左黎做野好耐啦喎」<br />\n「後生仔，唔好呃啊伯啦，我雖然讀書少但我都有common sense 㗎！你成身校服，唔番學，唔通去浦呀？」<br />\n我即刻行去首飾鋪塊鏡到照自己個樣<br />\n「WLTF?!」<br />\n我心入面好多問號，但我好興奮，因為我去番我讀書最開心既時期&mdash;八十年代。<br />\n<br />\n學校咁近等我返學校先。"},{"pid":"96d29aaa368eab238e218eaa832e90290b69e510","tid":1940916,"uid":126621,"like":3,"dislike":0,"score":3,"citedBy":1,"replyTime":"2020-03-24T06:04:31.000Z","msg":"<span style=\"font-size: xx-large;\"><span style=\"color: red;\">吾你老母</span></span>"},{"pid":"7cc480fd899c9a6cb4f5debe8f075016879545d3","tid":1940916,"uid":351710,"like":0,"dislike":0,"score":0,"quote":{"pid":"96d29aaa368eab238e218eaa832e90290b69e510","tid":1940916,"uid":126621,"like":3,"dislike":0,"score":3,"citedBy":1,"replyTime":"2020-03-24T06:04:31.000Z","msg":"<span style=\"font-size: xx-large;\"><span style=\"color: red;\">吾你老母</span></span>"},"citedBy":0,"replyTime":"2020-03-24T06:09:42.000Z","msg":"係我錯<img src=\"/assets/faces/normal/sosad.gif\" class=\"hkgmoji\" /> 自己罰抄十次 唔唔唔唔唔唔唔唔唔唔"},{"pid":"e1edb758a7390697ef96d5308eda1d2e52d94fc2","tid":1940916,"uid":88008,"like":0,"dislike":0,"score":0,"citedBy":0,"replyTime":"2020-03-24T07:45:43.000Z","msg":"lm<img src=\"/assets/faces/lm2/diu.gif\" class=\"hkgmoji\" />"},{"pid":"27b891ee915df9356d46e77ee6ffcecf9991e8aa","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-24T19:18:15.000Z","msg":"02<br />\n<br />\n好彩我學校離車站唔太遠，只要直行15分鐘左右就到。 <br />\n<br />\n我打左自己一巴，我好興奮，因為塊面係痛，<br />\n我的而且確返番去八十年代。<br />\n<br />\n周圍既人步伐休閒，一啲都唔似現代嘅香港，個個都急急步走。 電話呢樣野更加唔存在，呢度冇「低頭族」，大家都係同隔離既人傾偈，人情味十足。<br />\n<br />\n當我已經差唔多行到去學校附近，「咕嚕咕嚕～～～」。<br />\n<br />\n可能因為今朝趕住出門口，冇食早餐，而家開始肚餓。<br />\n<br />\n係我印象中我記得學校附近有一間，士多，我成日放學都會去幫襯。<br />\n<br />\n好彩我仲有啲記憶，識得點樣行去呢間士多。<br />\n<br />\n「龍叔唔該，要碗麵！」<br />\n<br />\n「咦，文仔，你今日又偷懶唔返學啊？」<br />\n<br />\n「啊，哈哈唔係呀，我依家食完就返學㗎啦。」我尷尬地笑着同佢講。<br />\n<br />\n以前仲係學生嘅我，成日走堂，啲老師想捉都捉唔住我。後尾啲老師已經慣晒，已經直接放棄唔捉我番去。<br />\n<br />\n「仆街！銀包唔見咗！」我不斷喺書包度搵嚟搵去。<br />\n<br />\n龍叔見我咁徬徨，於是就同我講 「唔緊要啦，文仔，你下次先比啦！快啲去返學啦！」<br />\n<br />\n「多謝龍叔！我有錢嗰陣一定會還返俾你㗎！」<br />\n<br />\n食完之後，我就衝返去學校。<br />\n<br />\n突然之間醒起，以前最鍾意鬧我嘅就係李副校。<br />\n<br />\n每次完咗lunch之後，佢都會企喺學校門口，最鐘意捉嗰啲遲返嚟學校嘅人，然後每日都有新穎嘅罰法。好嘅可能只係抄「我以後會準時」100次，壞嘅話.......分分鐘擔住個水桶係個操場到跑50個圈。<br />\n當然啦，我唔會咁蠢由正門入。 <br />\n於是我行去學校另外一邊，爬欄杆入去。<br />\n<br />\n「陳！敬！文！你同我企喺度！你知唔知依家幾點？%*}^{&gt;{&yen;*|%]&yen;{&lt;*{+\\++\\*\\*」<br />\n<br />\n仆你個街，咁都俾你捉到，仲要俾你話左成個鐘....<br />\n<br />\n「你今日放學之後掛塊牌係條頸度，上面寫着我以後唔會遲到，跟住企起5C班門囗到，我今日放學留低要喺5C班到改簿！」<br />\n<br />\n5C班？咪係莫慧娜個班！死啦今次咁瘀實俾佢睇到..... 但係我又心思思想見佢，是但啦！瘀就瘀啦，為咗見佢一面。<br />\n<br />\n放咗學之後，我企起5C班嘅門口。每個見到我嘅人都掩住嘴笑，亦都有人指指點點。<br />\n<br />\n<br />\n「喂，你呢身造型都幾型仔吖！」刺蝟頭四眼仔望住我講。<br />\n<br />\n「收聲啦，輝仔，你見唔到我俾人罰緊嘅咩？」<br />\n<br />\n黎兆輝，係我中學時期其中一個老友。<br />\n<br />\n「得啦得啦，你罰完之後去唔去踢波啊？」<br />\n<br />\n「你肯等我嘅咪踢囉！」<br />\n<br />\n「OK冇問題！咁我叫成班兄弟等你啦喎！喂喂喂，佢嚟緊啦，自己執生啦！」<br />\n<br />\n「得啦，冇嘈啦，費事俾佢聽到。」<br />\n<br />\n輝仔同我講完之後，就走去搵佢其他老友吹水。<br />\n<br />\n而莫慧娜同佢朋友行緊過嚟。<br />\n<br />\n「真係夠晒瘀，拿！慧娜，你千祈唔好同呢啲人玩，棧影衰你㗎咋！」八婆希同慧娜講。<br />\n<br />\n八婆希，又名陳玟希，唔使多講，佢係一個八婆。<br />\n<br />\n「算啦，人哋嘅事我哋唔好理啦，我哋仲要幫李副校手㗎。」<br />\n<br />\n慧娜真係慧娜，性格都特別好過人。比起八婆希，慧娜根本就係跌落凡間嘅天使！<br />\n<br />\n「你等我做完嘢我就會放你走！睇吓你下次仲敢唔敢遲到！」<br />\n<br />\n咦，一齊走？咁咪即係有機會同慧娜一齊走？我已經錯失左一次機會去認識佢，但我又約咗班兄弟去踢波，咁究竟點做好？<br />\n<br />\n我雖然心入面係咁諗，但單身咁多年，始終想去博下機會。"},{"pid":"004574177c41a21fb9fdb4a39e23c7b3a055fc57","tid":1940916,"uid":351710,"like":1,"dislike":0,"score":1,"citedBy":2,"replyTime":"2020-03-26T01:00:47.000Z","msg":"有冇人想繼續睇落去<img src=\"/assets/faces/normal/clown.gif\" class=\"hkgmoji\" />"},{"pid":"c633cabbdaf2051b590739e367577c827517a5b0","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-26T21:22:53.000Z","msg":"「好啦今日放你走啦！我唔該你下次唔好再遲到！」李副校一副準備鬧人既樣望住我講。<br />\n<br />\n「得得得，李副校係我唔啱，我以後都唔會再遲到，如果再遲到既話」係佢準備繼續又開口鬧我嘅時候我打斷咗佢。<br />\n<br />\n如果繼續俾佢講，我一定趕唔切同慧娜一齊走。於是我嗱嗱聲執嘢，行出學校，企左係學校門口附近。<br />\n<br />\n慧娜佢行咗出嚟，不過今次好彩嘅係得佢自己一個。八婆希走咗，呢個一定係上天比我嘅機會。我記得佢同我一樣撘巴士番屋企。<br />\n<br />\n「Hi!」我帶着靦腆嘅笑容向慧娜打招呼<br />\n<br />\n「我認得你，你成日遲到又唔返學專比李副校捉嗰個陳敬文吖嘛！」<br />\n<br />\n「哈哈哈，原來我咁出名，連你都知我叫咩名....」我聽完慧娜講都覺得好慚愧。<br />\n<br />\n「係呢，你住邊度㗎？」慧娜問我。<br />\n<br />\n我聽到之後，呆左一呆。呢條問題明明應該係我問，估唔到竟然俾佢搶先問我。<br />\n<br />\n「喂！你答唔答我問題㗎？」<br />\n<br />\n「哈哈，唔好意思，啱啱諗緊其他嘢，我住駿榮邨。」<br />\n<br />\n「咦，乜咁啱嘅我都係。」<br />\n<br />\n雖然我知道佢同我住喺附近，但聽到佢親口講俾我知嘅時候，我覺得我哋嘅距離拉近左好多。<br />\n<br />\n「我哋一齊行啦！」我向佢提議<br />\n<br />\n「好啊，估唔到見你個樣醒醒目目，但個人就呆下呆下，你啱啱諗緊咩啊？係咪你哋班嗰個李洛汶？我成日聽講有好多男仔追佢.....」<br />\n<br />\n係返去嘅途中我同佢傾左好多計，我本身一直以為佢係一個只係識讀書嘅文靜女仔。估唔到佢仲多嘢講過我.... 但無論點都好，呢個係一個好開始。<br />\n<br />\n返到屋企門口，我已經聽到我老豆又嘈賭輸錢。我行入屋企，嗰一刻見到老豆，我忍唔住眼濕濕。同時亦覺得呢一切好唔真實... 我又再打多自己一巴。唔，係痛既。<br />\n<br />\n老豆聽到聲之後望咗過嚟。<br />\n<br />\n「衰仔，你返嚟啦？做乜自己打自己，係咪痴撚左線？」老豆望住我講。<br />\n<br />\n「你唔好癲啦，我仲好正常！」<br />\n<br />\n「你快啲洗手啦，差唔多夠鐘食飯啦。」飯餸味同阿媽嘅聲音一齊係廚房傳出嚟。<br />\n<br />\n「得啦，係呢你有冇見到我個銀包啊？」<br />\n<br />\n「我放左係個張枱度，等你啲嘢周圍擺啊，如果我唔幫你擺好，你一定又搵好耐...」<br />\n<br />\n阿媽又話左我一餐，不過今次真係要多謝佢，因為銀包入面有嘅唔只係錢，仲有一幅我同莫慧娜嘅合照。張相係我班老友千辛萬苦影出嚟，慧娜喺前面，而我屋企左喺冇雷公咁遠。隱隱約約都見到我個人嘅。<br />\n<br />\n食完飯之後，就坐係個電視前面等沖涼。<br />\n老豆入咗去沖，而阿媽坐咗係側邊織嘢比老豆。<br />\n<br />\n其實，啊媽好鐘意老豆。記得阿媽曾經同我講過，佢以前屋企都幾有錢，開工廠嘅。而老竇就係工廠入面其中一個員工，阿媽為左同老豆住，佢離家出走跟左我老豆。後尾，佢哋做生意失敗加上老豆又爛賭，所以變成依家咁樣。<br />\n<br />\n老實講嘅話，雖然老豆只係識賭，但其實佢好錫我。記得有一次細個，我係學校俾人蝦，第二日佢即刻返學校幫我。如果佢冇飲咁多酒搞到有肝癌嘅話，我諗佢同阿媽都好大機會睇到我結婚，不過前提係我要有女朋友。<br />\n<br />\n究竟我應唔應該同阿媽講老豆喺未來因為cancer而死？我糾結咗呢個問題好耐。"},{"pid":"e6407c55cd0176ad2e1d3b98eb8f8be84a1331c0","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-27T03:15:14.000Z","msg":"我都係決定係紙言到繼續upload<img src=\"/assets/faces/normal/agree.gif\" class=\"hkgmoji\" />"},{"pid":"1b11cceeebeec3a69ecb33db6381016148a9e587","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-28T04:33:47.000Z","msg":"啱啱開埋ig:gonggumui 入面都會繼續upload呢個故<img src=\"/assets/faces/normal/agree.gif\" class=\"hkgmoji\" /><br />\n大家有興趣就follow啦<img src=\"/assets/faces/normal/smile.gif\" class=\"hkgmoji\" />"},{"pid":"3122f7ed8c697fd9138817e96e2ce95a4fa128d2","tid":1940916,"uid":292151,"like":0,"dislike":0,"score":0,"citedBy":0,"replyTime":"2020-03-29T07:33:51.000Z","msg":"lm<img src=\"/assets/faces/normal/good.gif\" class=\"hkgmoji\" />"},{"pid":"053688ea2102a9a0753e9a260bd2396082c668f0","tid":1940916,"uid":161174,"like":0,"dislike":0,"score":0,"citedBy":0,"replyTime":"2020-03-29T10:33:15.000Z","msg":"加油"},{"pid":"48e9022527fa89345765940e36968f4025e894ea","tid":1940916,"uid":161174,"like":0,"dislike":0,"score":0,"quote":{"pid":"004574177c41a21fb9fdb4a39e23c7b3a055fc57","tid":1940916,"uid":351710,"like":1,"dislike":0,"score":1,"citedBy":2,"replyTime":"2020-03-26T01:00:47.000Z","msg":"有冇人想繼續睇落去<img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2020-03-29T10:34:01.000Z","msg":"初頭係咁"},{"pid":"6e99ee89676b77b027fb0f778fc98977ed14c69b","tid":1940916,"uid":128748,"like":1,"dislike":0,"score":1,"citedBy":1,"replyTime":"2020-03-29T12:24:05.000Z","msg":"字裡行間完全感覺唔到樓主係絲，係咪好事嚟<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"8e84b53a96ba2893f33e1996c25f63686f852bf7","tid":1940916,"uid":227650,"like":0,"dislike":0,"score":0,"citedBy":0,"replyTime":"2020-03-29T12:51:42.000Z","msg":"加油"},{"pid":"058d55cfd9a6b8f0bb5a14888e82c9421feb0aac","tid":1940916,"uid":198652,"like":0,"dislike":0,"score":0,"quote":{"pid":"004574177c41a21fb9fdb4a39e23c7b3a055fc57","tid":1940916,"uid":351710,"like":1,"dislike":0,"score":1,"citedBy":2,"replyTime":"2020-03-26T01:00:47.000Z","msg":"有冇人想繼續睇落去<img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2020-03-29T14:47:16.000Z","msg":"寫得好自然有人睇，我有興趣睇落去嘅<img src=\"/assets/faces/normal/agree.gif\" class=\"hkgmoji\" /><br />\n唔使為讀者而寫，寫你想寫嘅就得<img src=\"/assets/faces/normal/hoho.gif\" class=\"hkgmoji\" />"},{"pid":"1761dee5bf861563c4479503034ea8cadc855862","tid":1940916,"uid":351710,"like":0,"dislike":0,"score":0,"quote":{"pid":"6e99ee89676b77b027fb0f778fc98977ed14c69b","tid":1940916,"uid":128748,"like":1,"dislike":0,"score":1,"citedBy":1,"replyTime":"2020-03-29T12:24:05.000Z","msg":"字裡行間完全感覺唔到樓主係絲，係咪好事嚟<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-03-29T16:55:14.000Z","msg":"可能掛<img src=\"/assets/faces/normal/clown.gif\" class=\"hkgmoji\" />"},{"pid":"a1b60c29b4c98589945bcbcfc2940e628cf06cc5","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-29T18:42:13.000Z","msg":"喺絲同巴嘅鼓勵下 今日po埋寫左落嚟嘅文<img src=\"/assets/faces/normal/agree.gif\" class=\"hkgmoji\" /><br />\n<br />\n04<br />\n<br />\n我唔想阿媽再一次傷心，我決定同佢講。<br />\n<br />\n「媽，可能你唔會信我講嘅嘢，我今日放咗學之後去咗睇相。睇相佬話老豆會因為肝癌而死。」<br />\n<br />\n我用咗一個容易啲接受嘅方法講，始終冇可能同佢講我係由未來返嚟。<br />\n<br />\n「我吥，你個死仔lur 過口水再講過！我就唔信睇相佬呢啲野。記得當年睇相佬都話你老豆會發達，睇吓我哋依家點？」<br />\n<br />\n雖然佢講就係咁講，但我點都隱約係佢臉度見到啲擔心。<br />\n<br />\n希望呢一次，可以改寫到我哋嘅命運。<br />\n<br />\n「哦！我仲有功課要做我返房先啦。」<br />\n<br />\n我行返入房，全部乜都無變過，同當年嘅屋企一模一樣。<br />\n<br />\n「既然個天俾多一次機會我，我究竟要做返啲咩好？」我自言自語咁講。<br />\n<br />\n其實我一直都好鍾意唱歌，80年代嘅鍾意張國榮，90年代嘅鍾意張學友，00年代嘅有台灣嘅周杰倫。<br />\n<br />\n基本上我嘅歌list有成七百幾首歌，分別有中英日韓普通話。係，雖然我個人年紀有啲大，但我個人都好In㗎。<br />\n<br />\n記得當年，我去參加左歌唱比賽。不過嗰一年啲人實在太勁，而且當時又同學校足球比賽撞咗期，搞到我冇時間練輸咗。<br />\n<br />\n諗下諗下，今日實在發生太多事。冇幾耐我就攤左係張床到瞓着咗。<br />\n<br />\n「起身啦！夠鐘返學啦！」我隱隱約約聽到阿媽叫我起身。<br />\n<br />\n「得啦，起緊啦。」我行去廁所刷牙漱口洗面。<br />\n<br />\n頂，突然之間醒起尋日約咗班兄弟踢波，但自己甩底添。<br />\n<br />\n返到學校之後，輝仔見到我之後向我行過嚟。<br />\n<br />\n「你條仆街，又甩底！不過唔使估，你一定同慧娜一齊返屋企。」<br />\n<br />\n黎兆輝雖然讀書唔叻，但佢係十分之了解我。<br />\n雖然畢咗業之後嗰幾年，因為咁啱移民潮，佢又去咗外國所以斷咗聯絡。<br />\n<br />\n呢一刻，我係心入面決定咗。第一個要改寫命運係同佢保持聯絡。<br />\n<br />\n「對唔住呀，最多我請你仲有班兄弟飲嘢啦！」<br />\n<br />\n「嗱嗱嗱，你自己講㗎我哋冇逼你㗎！」<br />\n<br />\n「得啦，一世人幾兄弟！」<br />\n<br />\n「話時話，你尋日同佢點啫？有冇套到啲咩料....」<br />\n<br />\n我一路同佢傾，一路行返入班房。<br />\n<br />\n「早晨！」慧娜笑住同我打招呼。<br />\n<br />\n「早晨。」我忍住笑咁樣同佢打返招呼。<br />\n<br />\n「哇，叻仔啦！」輝仔望住佢之後同我講。<br />\n<br />\n「收聲啦，唔好搞到人咁尷尬！」我望住佢講示意佢收聲。<br />\n<br />\n「夠鐘啦，入班房啦！」<br />\n<br />\n「各位同學，已經開咗學兩個幾月，我覺得要同大家調下位，等大家了解下自己嘅同班同學。」Miss葉拎住書一路行入嚟一路講。<br />\n<br />\nMiss葉，葉惠鈴。佢係我哋中五嘅班主任，雖然佢個名幾好聽。但個樣.....成個猿人咁 ，我哋私底下叫佢做猿人。好似有啲衰，但中學生就係咁㗎啦。唔通兜口兜面，喺佢面前用佢個名講佢壞話咩？<br />\n<br />\n「拿，呢度係新嘅座位表，自己行過嚟睇跟住自己調位啦！」<br />\n<br />\n死猿人，仆你個街！調咗我去全班最污糟嘅人隔離坐&mdash;&mdash;陳肇榮。<br />\n<br />\n佢讀書好叻，但佢真係好撚核突。一日到黑撩鼻屎，跟著high落去人哋嘅枱櫈度。而且成日病，係咁喪流鼻水。但係又唔鍾意用紙巾抹走佢喎，鍾意等到啲鼻水滴落個嘴度，跟住奶走佢。<br />\n而且聽聞佢係Gay架。所以我哋俾咗個名佢，叫做「核突佬」。<br />\n<br />\n我不禁打咗一個冷震，因為我真係唔想同佢坐。我生得咁靚仔，萬一比佢鍾意咗我，我咪賴嘢。"},{"pid":"c2a317d1b2926324bef97e51e1330df3ed5b6f0c","tid":1940916,"uid":154707,"like":0,"dislike":0,"score":0,"citedBy":1,"replyTime":"2020-03-29T18:44:14.000Z","msg":"好睇<img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" />加油"},{"pid":"8184209cd06b1427b04c563da3a6f2e8c5cf2dfc","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-29T18:48:51.000Z","msg":"05<br />\n<br />\n「Miss葉，可唔可以調位？」我用誠懇嘅眼神望住Miss葉。<br />\n<br />\n「唔得！點解要掉位？你坐係佢隔離一定會聽書。」miss葉好大聲當住全班講。<br />\n<br />\n收嗲啦，死八婆 。相由心生，唔怪得知你生到成個猿人咁。<br />\n<br />\n佢拒絕左我之後，就開始繼續教書。<br />\n<br />\n「各位同學，呢本書叫人性的弱點。下個星期五要交閱書報告俾我！」<br />\n<br />\n頂，平時已經俾咁多功課我哋做，邊有咁多時間睇書。你星期一比我都好啲吖，今日星期五先比，邊撚度有咁多時間睇。<br />\n<br />\n「邊個唔交嘅話，同我拎住個水桶去操場跑20個圈。好啦，今日教住咁多先啦。各位同學再見。」<br />\n<br />\n「葉老師再見。」全班一齊仇恨嘅眼神望住佢講。<br />\n<br />\n「Miss葉！」陳肇榮跟著Miss葉行左出去。<br />\n<br />\n究竟咩事呢？我一路望住佢一路諗。跟住走咗落去操場同班friend踢波。<br />\n<br />\n小息完咗之後我行返上嚟，咁啱隻猿人見到我。<br />\n<br />\n「Miss葉。」我扮有禮貌咁樣同佢打招呼。<br />\n<br />\n「啱啦，你過嚟我有啲嘢要同你講。」<br />\n<br />\n死啦！我係咪又做錯啲咩呢....<br />\n<br />\n「你依家快啲入去班房執好晒書包，跟住同劉國浚調位。」<br />\n<br />\n「哦，知道。」<br />\n<br />\n點解突然之間又可以掉位，不過是但啦。呢個時候我望到陳肇榮，醒起佢啱啱同隻猿人講嘢。<br />\n<br />\n「算你識做！核突佬，你醒目同老師講掉位！」當我見到陳肇榮，咁樣同佢講。<br />\n<br />\n佢粒聲都唔出繼續睇書。<br />\n<br />\n「辛苦你喇，老友」我陰陰嘴笑咁樣望住劉國浚講。<br />\n<br />\n「真係夠晒黑仔！」劉國浚自己同自己講。<br />\n<br />\n同劉國浚調左位之後我成個人開心晒。<br />\n<br />\n放咗學之後，見到劉國浚成個人勁灰。所以，我同輝仔一齊問佢踢唔踢波。<br />\n<br />\n成班老友一齊踢波，的而且確可以洗走所有煩惱。<br />\n<br />\n踢完之後，我走咗去買左一打可樂請返班老友飲，彌補之前甩佢地底。<br />\n<br />\n「喂！不如我哋試吓拎個樽蓋當毽咁踢，鬥踢得多！」輝仔fing一fing 汗之後講。<br />\n<br />\n「你都幾無聊！」我望住佢反左個白眼。<br />\n<br />\n「不過我又覺得幾好玩！踢得最少嗰個罰佢跑10個圈！」劉國浚講。<br />\n<br />\n比賽完一輪，傻仔輝輸左。<br />\n<br />\n「你要跑10個圈啊！千祈唔好走數！」劉國浚望住佢笑住講。<br />\n<br />\n「得！男子漢大丈夫！一言既出，駟馬難追！我一定會跑晒10個圈！」<br />\n<br />\n點知跑到一半嗰陣時，佢跑唔郁。我地吾知發生咩事我哋全部人都好驚，所以我哋送咗佢去醫院。<br />\n<br />\n好彩醫生話佢只係肌肉過勞。抖返幾個月就冇事，只係呢幾個月唔可以踢波。<br />\n<br />\n但問題黎啦，我哋學校下個月有比賽。我哋好難突然之間搵到一個人踢波水準同輝仔有得比。<br />\n<br />\n我諗咗一諗，突然之間醒起隔離D班，有個踢波好叻嘅人。但佢奇奇怪怪，而且個人又串串貢。<br />\n<br />\n我諗咗成晚，亦都唔知點算。<br />\n<br />\n第二日番學經過走廊嗰陣，突然之間聽到有幾個人講話四五月嗰陣，學校音樂科會有一個音樂比賽，但一定要多過一個人參加。<br />\n<br />\n記得當年因為同咁啱足球比賽撞咗冇練所以輸咗。今次一定唔可以再輸，但我究竟要搵邊個同我一齊參加？啊！搵埋輝仔咪得咯！<br />\n<br />\n但係咁樣，我應該要點揀？<br />\n唔理輝仔求騎呢怪定參加音樂比賽..."},{"pid":"031c69e0ee5aec02ac4d35418f443c87e73a6e48","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-29T18:51:46.000Z","msg":"06<br />\n<br />\n一世人有幾多個兄弟，冇左今次呢個比賽，仲有千千萬萬個比賽。第二個要改寫嘅命運喺參加音樂比賽，所以我決定同佢講我要揾埋佢一齊參加音樂比賽。<br />\n<br />\n我諗左成朝先有呢一個決定，晏晝食飯個陣我衝去醫院同佢講。<br />\n<br />\n「吓？唔係掛.... 我整係識打鼓咋喎！」輝仔坐喺醫院床上望住我講。<br />\n<br />\n「我決定咗嘅嘢係唔會改變！最多你係後面打鼓，我係前面唱歌。」我好興奮咁望住佢講。<br />\n<br />\n輝仔見我咁興奮，而且佢知道我為左佢放棄下一次嘅足球比賽，佢應承咗我。<br />\n<br />\n我晏晝探完佢之後，返番學校去音樂拎參加表格。填完之後我望到底下寫住「填妥表格之後，請交給李副校長」。而最後一堂喺李副校嘅英文堂，我打算落堂之後交比佢。<br />\n<br />\n「Good Bye class!」<br />\n<br />\n「Good Bye and Thank you Miss Li!」<br />\n<br />\n「Miss Li ! 唔好走住！我有嘢要交比你」我跟住佢一路行一路遞張表格比佢。<br />\n<br />\n「你想參加比賽？冇問題，知不過有要求。今個月尾之前至少有一位老師讃你同埋唔遲到。而且你至少要揾五個人參加。」李副校望住我講。<br />\n<br />\n「但係....表格上寫一個人以上即可...」我望住佢。<br />\n<br />\n「係吖，但你成日遲到，你估唔使付出代價吖！咁你參唔參加吖？」李副校係走廊大聲講。<br />\n<br />\n死八婆，想玩殘我？你覺得睇死我唔得？我就要得比你睇！<br />\n<br />\n「參加！梗係參加！」我用一個虛假嘅笑容望住佢講。<br />\n<br />\n「表格我就收住先，下個禮拜就要比參加名單我。交唔到比我就自動取消資格，鬼叫你成日遲到！」<br />\n<br />\n「得，冇問題。」<br />\n<br />\n八婆！你真係好唔想比我參加！<br />\n<br />\n我 一路行出學校門口一路諗可以揾邊個同我一齊參加，始終諗唔到。<br />\n<br />\n<br />\n「Hi!你個樣做乜咁苦惱？」慧娜望住我講。<br />\n<br />\n係慧娜！我心入面好開心，因為終於可以見到佢！佢同我唔同班，放學時間都唔一樣，好難撞到佢。<br />\n<br />\n「咪因為....咦呢本咪人性的弱點？」我本身想講比賽嘅事，但我比佢手上拎著嘅書吸引左。<br />\n<br />\n「啊，係啊，我地班星期一就要交讀書報告比Miss葉。」佢對天使般嘅眼睛望著我講。<br />\n<br />\n我突然之間醒起我下個禮拜都要交讀書報告比班主任。<br />\n<br />\n「我下個禮拜都要交讀書報告比Miss葉，但佢今日先俾本書我哋，你可唔可以講下本書講咩？」<br />\n<br />\n「梗係得啦，但不過今日我要趕住返屋企，你介唔介意下次我講俾你聽？」<br />\n<br />\n「唔介意，梗係唔介意啦！我多謝你就真！」<br />\n我笑住同佢講。<br />\n<br />\n慧娜真係墮落凡間嘅天使！我哋講完之後佢就行咗去巴士站搭車返屋企。<br />\n<br />\n我今日記得帶返個銀包，於是打算去龍叔到還錢俾佢。<br />\n<br />\n「Hi,龍叔！我今日嚟還返啲錢比你！」<br />\n<br />\n「哦！唔該晒！不如你坐低飲野，今日我心情好，請你飲！」<br />\n<br />\n「好啊，多謝晒龍叔！」<br />\n<br />\n係呢一個年代，我真係感受到人情味，人與人之間係冇隔膜。唔似得現代嘅香港，個個淨係掛住望電話，做「低頭族」。<br />\n<br />\n我坐咗係張枱度，望到個好趣致嘅嘢。好似指南針，但上面全部都係數字，而且有啲睇唔明嘅圖案係上面。<br />\n<br />\n我好好奇但又唔知問唔問龍叔好。"},{"pid":"74b0c1992563c984b585dc5301388deb60b48612","tid":1940916,"uid":351710,"like":0,"dislike":0,"score":0,"quote":{"pid":"c2a317d1b2926324bef97e51e1330df3ed5b6f0c","tid":1940916,"uid":154707,"like":0,"dislike":0,"score":0,"citedBy":1,"replyTime":"2020-03-29T18:44:14.000Z","msg":"好睇<img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" />加油"},"citedBy":0,"replyTime":"2020-03-29T18:52:15.000Z","msg":"多謝你<img src=\"/assets/faces/normal/sosad.gif\" class=\"hkgmoji\" />你"},{"pid":"db104ebdce9e55dbe4a463cd6d71f2da2eabeada","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-29T18:56:33.000Z","msg":"07<br />\n<br />\n「龍叔，呢個嘢咁得意，咩嚟㗎？」我鼓起勇氣去問龍叔。<br />\n<br />\n「以前流落黎嘅擺設姐，冇咩特別。」<br />\n<br />\n「但呢個嘢點解上面嘅圖案咁奇怪嘅？」<br />\n<br />\n「其實呢個係一個好特別嘅鐘，相傳整呢個鐘嘅公司，整咗三個有呢啲圖案嘅鐘同錶。其實係我30幾歲嗰陣，我因為呢個鐘曾經穿越到去讀書嗰陣嘅年代再經歷過多一次後生嗰陣。成件事係咪好荒謬？不過見係你我先肯同你講咋！」龍叔講完呢番說話之後，我喺佢臉上見到有一絲悲傷。<br />\n<br />\n「唔係！梗係唔係啦！我相信有人係可以從未來穿越返過去！」<br />\n我梗係相信龍叔講嘅嘢啦，因為我正正就係經歷緊呢件事。<br />\n<br />\n「係呢，見你今日好似幾唔開心咁，學校係咪發生咗咩事？」<br />\n<br />\n「冇乜大事，只不過我係學校成日得罪咗個Miss，依家佢黎玩返我轉頭。」<br />\n<br />\n「咁得意？點樣玩返你轉頭，講嚟聽吓！」龍叔拎咗枝可樂坐咗係我隔離。<br />\n<br />\n「我想參加個音樂比賽，個比賽明明講一個人以上參加就得。但佢偏偏要我搵五個人一齊參加，而且仲要有老師讚我先得。」<br />\n<br />\n「咁你係咪想放棄？」龍叔飲咗啖可樂。<br />\n<br />\n「梗係唔係啦！呢個係我嘅夢想，點都唔可以放棄！」我用堅定嘅眼神望住佢講。<br />\n<br />\n「啱呀！既然係夢想點都一定要試吓，即使可能失敗，都要博盡無悔試吓！」<br />\n<br />\n我望一望士多個鐘，發覺已經五點幾六點。要快啲返屋企先得，如果唔係又比阿媽鬧。<br />\n<br />\n「多謝你罐可樂仲有你個秘密！」我一路跑一路同龍叔講。<br />\n<br />\n「媽，我返嚟啦」我用鎖匙開門口外面嘅鐵閘。<br />\n<br />\n「唔得，唔可以！」阿媽望住老豆講。<br />\n<br />\n「點解姐？上個禮拜都仲可以，點解今個禮拜唔得？」 老豆問返阿媽轉頭。<br />\n<br />\n「我話唔得就唔得！唔好問咁多，總之就唔得！」阿媽好大聲咁樣同返佢講。<br />\n<br />\n「你哋啲女人真係煩！問你點解又唔肯解，成日要人估。」老豆又話返佢。<br />\n<br />\n「咩事呀？做乜我一番嚟就鬧交？」我望住老豆。<br />\n<br />\n「佢唔俾我飲酒啊！上個禮拜明明都仲可以買走返嚟飲，今日就同我講話禁酒令。」<br />\n<br />\n好明顯，嗰日嘅一番說話擺咗喺阿媽心上。<br />\n<br />\n「禁洒咪啱咯，順便禁埋賭啦！」我一路講一路行返入房。<br />\n<br />\n「你睇吓你個仔都話你呀！好心你就解下啲壞習慣！飲少啲，賭少啲！」<br />\n<br />\n「你估咁易戒？一話就戒到咩！」<br />\n<br />\n「咁點解人哋戒到，你就戒唔到？」<br />\n<br />\n於是佢哋係個廳度係咁嘈，嘈到我都做唔到功課。我終於頂唔順，我行出去廳。<br />\n<br />\n「老豆，你咁鍾意賭，不如你同我賭啦！」<br />\n<br />\n「你有嘢賭咩？賭頭髮定賭腳毛？」<br />\n<br />\n「我認真㗎。我係學校參加左個音樂比賽，如果我拎到獎，你就戒洒戒賭。」<br />\n<br />\n其實十畫都未有一撇。但既然個天俾咗次機會我返嚟，我覺得我有必要要令一家人齊齊整整。<br />\n<br />\n「你去參加音樂比賽？唔好笑死人啦！你五音不全㗎喎！記得你細細個係屋企度唱歌，個個都走黎叫我同你講唔好再唱。哈哈...」 老豆一路講一路笑。<br />\n<br />\n「我記得呀！嗰時你死都唔肯停，後尾我買咗支波板糖俾你食你先肯停。」阿媽係一邊附和。<br />\n<br />\n明明十分鐘前兩個仲喺度嘈到拆天拆地...<br />\n依家就兩個一齊笑我...<br />\n<br />\n「我知啊，但今次我有信心會贏！」<br />\n<br />\n「好啊！你咁有信心，我都有信心我會睹贏！」老豆講完就入咗去沖涼。<br />\n<br />\n其實聽完佢地咁講，我懷疑當年唔係啲對手太勁，都唔係同足球比賽撞期，而係我冇呢個天份... 但點都好，學龍叔話齋即使係可能失敗，都要博盡無悔試吓。<br />\n<br />\n突然之間醒起，第二日返學只係返半日。"},{"pid":"348d71f5428db81bd0b467f38c33427d90afd214","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-29T23:20:25.000Z","msg":"啱啱又寫完一篇<img src=\"/assets/faces/normal/agree.gif\" class=\"hkgmoji\" /><br />\n<br />\n08 <br />\n<br />\n我一定唔可以輸比個死八婆睇！我一定會搵到一個老師讚我，跟住去參加比賽。<br />\n<br />\n我決定去搵慧娜睇書。<br />\n<br />\n「你陣間放學得唔得閒啊？」我望住佢動人嘅雙眼問。<br />\n<br />\n「得閒呀，做咩？」<br />\n<br />\nYes !得咗啦，我終於成功約到佢，冇諗過原來係咁容易。天啊，我真係好多謝你俾機會我從頭嚟過。<br />\n<br />\n「上次嗰本書，我想趁今日得閒，想聽你講本書關於啲咩。」<br />\n<br />\n「可以啊，冇問題！但我哋可以係邊度睇？」<br />\n<br />\n「圖書館啦！夠晒靜，而且今日係平日，應該冇乜人！」<br />\n<br />\n「咁食完飯之後，1:30左右喺圖書館門口等啦。」<br />\n<br />\n同慧娜講完之後，我就一路行一路跳着咁樣返屋企。老實講，我好少約女仔出街。雖然我都幾十歲人，但因為我係地盤佬，根本唔敢約其他女仔出街。<br />\n<br />\n返到屋企之後，我拿拿臨食完飯。就係衣櫃度搵件好睇啲嘅衫黎着。死啦，究竟要點着好？<br />\n呢件？俾人好似有啲花花公子嘅感覺。咁呢件呢？睇落去又好似傻下傻下。<br />\n<br />\n最尾，我學張國榮係「為你鍾情」入面嘅打扮。一件橙色恤衫入面着住件黑色polo再搭條淺藍色嘅牛仔褲。<br />\n<br />\n「我係呢邊啊！」慧娜嘅聲音喺門口嗰邊傳出嚟。<br />\n<br />\n慧娜著左一條淺藍色嘅裙，溫柔之中帶點清新嘅感覺。女神降臨！<br />\n<br />\n「你着得好靚。」我忍唔住同佢講。<br />\n<br />\n「多謝。」佢塊面開始變得紅。<br />\n<br />\n於是我哋行咗入去圖書館，搵咗一個比較少人啲嘅角落坐低。<br />\n<br />\n「呢本書係講......」佢開始慢慢咁樣講解俾我聽。我亦都跟住佢所講嘅嘢，寫低晒落嚟，連埋佢自己對本書嘅睇法。<br />\n<br />\n不知不覺間，我已經做完曬份閱讀報告。<br />\n<br />\n「搞掂！終於寫完！」<br />\n<br />\n「俾我睇吓！咦你呢度抄我嘅，你竟然寫埋我對本書嘅睇法出嚟。唔得，快啲改咗佢！」<br />\n<br />\n「唔得，我好辛苦先寫完。」我搶返本閲讀報告。<br />\n<br />\n慧娜打算搶返，但我舉高咗，佢唔夠高所以拎唔到。玩下玩下，佢突然企唔穩，跌左落我到。我亦都係第一次聞到佢頭髮嘅髮香，淡淡嘅花香味。<br />\n<br />\n大家好尷尬咁企番起身。<br />\n<br />\n「啊，係呢你上次好苦惱咁，個次做咩事？」慧娜為左打破尷尬開口問我。<br />\n<br />\n於是，我一五一十講清楚比佢聽。<br />\n<br />\n「如果比你參加比賽，你打算唱咩歌？」佢好奇咁樣望住我講。<br />\n<br />\n「張國榮嘅歌。」我諗都唔諗就咁樣答左。<br />\n<br />\n「你鐘意張國榮？唔怪得知你今日嘅打扮咁似佢套戲入面嘅打扮。」佢好興奮咁樣講。<br />\n<br />\n「乜原來你都鍾意㗎？」<br />\n<br />\n「唔係，係好鍾意！」<br />\n<br />\n我開始扮張國榮唱起佢嘅 &ldquo;H2O&rdquo;，而慧娜亦都睇得好開心。呢一刻，我眼入面只有佢。<br />\n<br />\n原來情動正是這樣&mdash;有心人。<br />\n<br />\n張國榮，多謝你！<br />\n<br />\n「可否逼使我冷靜十秒。」唱到最後一句我指著佢唱。<br />\n<br />\n「台風好正，但....」<br />\n<br />\n「五音不全？」<br />\n<br />\n佢冇開囗答我，但佢噏頭示意。尷尬嘅氣氛充斥著我地兩人之間。<br />\n<br />\n「話時話，我以前都夾過band，我係喺入面負責主音結他。」<br />\n<br />\n「咁你肯唔肯同我一組？」<br />\n<br />\n「我冇問題啊，但你唔係要搵五個人咩？我、你、黎兆輝，仲差兩個喎！不如揾埋玟希？但佢對你有少少偏見，不過如果你用誠意問佢嘅話....可能有機會！」<br />\n<br />\n八婆希？認真咩...."},{"pid":"1bd922ab8b45c2b584fabac045f74e117ba1ec22","tid":1940916,"uid":292151,"like":0,"dislike":0,"score":0,"citedBy":0,"replyTime":"2020-03-30T13:53:28.000Z","msg":"<img src=\"/assets/faces/lm2/eating.gif\" class=\"hkgmoji\" />"},{"pid":"3510810d2ce37075587674edf1f942d33b4afeef","tid":1940916,"uid":351710,"like":0,"dislike":0,"score":0,"citedBy":0,"replyTime":"2020-03-31T00:37:38.000Z","msg":"09<br />\n<br />\n為左唔比李副校睇死，我決定放學之後去問下八婆希。<br />\n<br />\n不過要點樣開口問佢？<br />\n喂，同我一組參加比賽！咁樣好似唔太好... <br />\n我求下你呀你可唔可以同我一組？咁樣又好似冇晒尊嚴.... 到時先算啦，依家上埋最尾一堂先啦。<br />\n<br />\n最尾一堂係中文，亦都係班主任猿人嘅堂。<br />\n一上堂嘅時候，我就即刻交咗閱讀報告俾佢。<br />\n<br />\n「Miss 葉，我有嘢要交比你！」<br />\n<br />\n「你今次咁快交嘅，以前明明唔妥返一兩個禮拜都唔交。」<br />\n<br />\n「我對本書有興趣呀嘛，所以咪睇快啲囉！」<br />\n<br />\n其實係慧娜幫咗我一個大忙，但我又點會同佢講，求求期期作個藉口交比佢就得啦。<br />\n<br />\n放咗學之後，我即刻去慧娜個班搵佢同八婆希。<br />\n<br />\n「八...陳玟希，Hi」我點頭示意友好。<br />\n<br />\n「你咪上次俾人罰企嗰個，你搵我做咩？我唔鍾意同你呢一種人玩。」佢嘅說話入面每句帶有針。<br />\n<br />\n如果時間唔係咁趕，唔係慧娜提議嘅話，我一定唔會搵你條咁串嘅八婆。但為左音樂比賽，我收拾自己嘅心情，吞番啖氣落肚，跟著換個語氣問佢。<br />\n<br />\n「係咁嘅......」<br />\n<br />\n「男人老狗講嘢就爽快啲啦！」<br />\n<br />\n「我知道我之前係學校嘅操行的而且確不太好，但我係誠心想邀請你同我一齊參加音樂比賽。」我一輪嘴咁講。<br />\n<br />\n「你見啊文咁有誠意求你，你就應承佢啦！而且我都會同你地一齊參加！」慧娜見過求得咁辛苦，於是開口幫我。<br />\n<br />\n「嗱，見係慧娜份上先應承你。」<br />\n<br />\n「得得得，多謝曬！」咁多個入面唯獨呢句先係真心。<br />\n<br />\n「但仲有邊個會同我哋一齊參加？」<br />\n<br />\n「你、我、慧娜仲有輝仔，但我仲要搵多一個人參加。」<br />\n<br />\n「咁你打算搵邊個？」佢哋兩個同時講出口。<br />\n<br />\n「我都諗唔到，但話時話你識咩樂器？」<br />\n<br />\n「我識彈琴。」<br />\n<br />\n「依家我搵到負責打鼓、彈主音結他、同埋彈琴嘅，仲差一個低音結他。」<br />\n<br />\n「咁你繼續努力搵啦，我同慧娜聽日測驗要返屋企溫書。」<br />\n<br />\n「拜拜。」慧娜笑住同我揮手。<br />\n<br />\n我亦都懶型咁樣將一隻手插喺褲袋另外一隻同佢揮手，但其實我個心早已被慧娜嘅笑容溶化。<br />\n<br />\n我望一望班入面嘅鐘，見時間仲今早就打算探下輝仔。<br />\n<br />\n「醫生話我聽日就出得院嗱！終於唔使食醫院嗰啲飯。」輝仔好興奮咁樣同我講。<br />\n<br />\n「睇吓你下次仲敢唔敢提議啲咁無聊嘅嘢！」<br />\n<br />\n「得啦，撞過板點會仲撞」<br />\n<br />\n「係啦，我已經搵到另外兩個人同我哋一齊參加，而家仲差一個人。」<br />\n<br />\n「咁你搵咗邊個？」<br />\n<br />\n「慧娜同八婆希。」<br />\n<br />\n「你咁有本事嘅！我先無返一個禮拜學，你就已經咁快同佢熟。」<br />\n<br />\n「仲洗你講，因為我叻囉。」<br />\n<br />\n我哋傾到五點幾之後，我就走左返屋企。<br />\n<br />\n返到屋企之後，所有嘢都一如既往。<br />\n當我一返到入房之後，見到隻錶係我床上面。我諗一定係阿媽幫我執房嘅時候見到，所以放咗喺度。我突然之間醒起龍叔嘅事，於是我就拎塊報抹乾淨個錶面望，我隱約見到錶上面背景嘅圖案，同龍叔個鐘嘅圖案係一樣。我諗我穿越返嚟嘅原因，係因為呢隻錶。"}]}