{"tid":1809826,"cid":1,"subCid":0,"title":"［比啲意見］會唔會試下分拆訴求？","createTime":"2020-01-03T11:07:12.000Z","updateTime":"2020-01-03T11:07:12.000Z","uid":193353,"like":0,"dislike":1,"uniUserReply":1,"replies":[{"pid":"bb6caecba08627746ed36eacf1d14538ae91ff21","tid":1809826,"uid":193353,"like":0,"dislike":0,"score":0,"citedBy":0,"replyTime":"2020-01-03T11:07:12.000Z","msg":"我認同五大訴求缺一不可，因為呢個政府實在欠我地市民太多。<br />\n<br />\n但驟眼睇成立獨立調查委員會已經成為一眾懶中立嘅人都認為必要嘅訴求（我呀叔：自稱中立嘅藍絲）都係言談中覺得係要成立，雖然佢嘅出發點係還警犬清白。我地有冇可能可以搞多個遊行，係主要針對成立委員會嘅，逼一班懶係中立，懶係眾人皆醉我獨醒嘅人出去。<br />\n<br />\n我知道咁做非常之危險，好大機會溝淡左其他訴求，比人一個退出抗爭嘅機會或者藉口，因為眼見好多人係撤回之後已經停左落黎。<br />\n<br />\n但香港人已經好耐冇贏過喇，即使係階段性勝利都好。前線手足拉得嘅拉死得嘅死，我好覺得我地需要一次勝利鼓舞返軍心，話比自己知只要我地記清楚五大訴求，終有一日可以完全爭取。<br />\n<br />\n記住，我地係要五大訴求，而我講嘅分拆係我提議唔知可唔可行嘅意見，仲好需要大家一齊討論同比意見。<br />\n<br />\n有同身邊人講過，但始終我嘅行為唔足以令我嘅諗法有說服力，都係大遊行去足，小集會間唔中去。好需要大家比意見！<br />\n<br />\n第一次出文，我唔係想分化，如果大家覺得對場運動有害嘅我會刪返。"}]}