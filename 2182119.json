{"tid":2182119,"cid":7,"subCid":0,"title":"【兩邊不是人】楊明被指幫襯黃店激嬲藍營 酒駕「未足月」又揸車四圍去","createTime":"2020-08-31T05:58:01.000Z","updateTime":"2020-08-31T06:12:11.000Z","uid":147522,"like":4,"dislike":0,"uniUserReply":3,"replies":[{"pid":"b7ffbd68d313c9ad0b0e6c19fe4ed1390ab791b4","tid":2182119,"uid":147522,"like":0,"dislike":0,"score":0,"citedBy":0,"replyTime":"2020-08-31T05:58:01.000Z","msg":"大台是非多多，「撐警男星」楊明於本月初涉酒後駕車失事被捕，送院治理後無事出院，需於9月再向警方報到，事後楊明接受大台訪問時，隻字不提涉酒後駕駛。<br />\n<br />\n事隔幾個星期，楊明今日又揸車出街四圍走，據黃底「興華茶餐廳」facebook專頁今日貼出一張與楊明的合照，相中站在中間的楊明，豎起2隻拇指，而站在側邊的店員則舉起「五大訴求 缺一不可」的招牌手勢。據該post寫道：「開店接近一個月，第一位偽人嚟捧我哋場，多謝手足撐我哋。」還加了「醉駕」和「點解仲揸得車？？」的tag。及後，茶餐廳再在post中解說指，楊明剛好駕車經過上址，停低座駕並到便利店購物，茶餐廳的店員便上前邀對方合照。<br />\n<br />\n有網民見到撐警者被指幫襯黃店，即表示嬲豬，直接留言說：「楊明出賣藍絲呀！」甚至有人將楊明幫襯黃店的post轉發到藍絲集中地的FB專頁，並留言稱：「枉我咁撐你，好嬲吖，為咗生意嘅偽人！」對於楊明的行為，藍絲網民明顯不買賬，還指他：「要坐牢前，搵黃手足，偽人冇人格好正常。」<br />\n<br />\n激嬲藍絲，非同小可，楊明在FB急「補鑊」，在自己的FB中出post給藍絲集中地：「呢班（o靚）仔真蠱惑，笑容滿面走過嚟叫我同佢哋合照，見你咁有禮貌咪同你哋玩吓，以後對人對事都用呢個態度就對了，以後乖乖喇。」輕輕帶過自己「誤」黐黃絲合照，而他在微博亦有為自己解畫，字面基本上一樣意思，但就加了「五個一排，全部拉晒」的tag。<br />\n<br />\n而莊思明亦繼續盲撐男友，但語氣和用詞就更辣：「賤人就係會用賤招去害人，得啲白痴先會信你哋。兩條友扮晒有禮貌衝埋嚟叫人同你哋影相，正常一個有家教嘅人都會影啦！點知原來條賤仔鬼鬼祟祟做啲咁賤格嘅手勢！你哋以為咁就會分化到藍人？慳啲啦！有時間去做多啲有意義嘅事啦，唔好成日掛住諗點害人啦！」莊思明不單口口聲聲稱呼合照者為「賤人」，而且落tag時也不收口「太多賤人」、「5個一排全部拉晒」、「黃屍就係心地差」、「黃屍賤種」。<br />\n<br />\n<img src=\"https://na.cx/i/z19Uq2g.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fz19Uq2g.jpg&h=f4023b0f&s={SIZE}\" /><img src=\"https://na.cx/i/E8mPeVC.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FE8mPeVC.jpg&h=92099102&s={SIZE}\" /><img src=\"https://na.cx/i/GMZ1QtX.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FGMZ1QtX.jpg&h=c999a951&s={SIZE}\" /><br />\n<br />\n<a href=\"https://hk.appledaily.com/entertainment/20200830/IEMAYSRXQJG3TABCTU3H47ORPE/\" data-sr-url=\"https://r.lihkg.com/link?u=https%3A%2F%2Fhk.appledaily.com%2Fentertainment%2F20200830%2FIEMAYSRXQJG3TABCTU3H47ORPE%2F&d=2%2FmELneL9Q%2Bp6j2sEUyr0yYtkWzW%2FBkyQE6eFpzr100%3D&h=3fb28228\" data-ef-url=\"https://embed.lih.kg/frame?u=https%3A%2F%2Fhk.appledaily.com%2Fentertainment%2F20200830%2FIEMAYSRXQJG3TABCTU3H47ORPE%2F&h=c758b143\" data-auto-link target=\"_blank\">https://hk.appledaily.com/entertainment/20200830/IEMAYSRXQJG3TABCTU3H47ORPE/</a>"},{"pid":"64499c3702eac05eb273aed7a0e1f70f6f529b3a","tid":2182119,"uid":38904,"like":2,"dislike":0,"score":2,"citedBy":1,"replyTime":"2020-08-31T06:03:11.000Z","msg":"楊明出賣藍營<img src=\"/assets/faces/lm2/hate.gif\" class=\"hkgmoji\" /><br />\n枉我成日飲燉<img src=\"/assets/faces/lm2/hate.gif\" class=\"hkgmoji\" />"},{"pid":"b6edfff1e0af1e8e8a2af376d6ac19b3950b56d1","tid":2182119,"uid":2267,"like":0,"dislike":0,"score":0,"quote":{"pid":"64499c3702eac05eb273aed7a0e1f70f6f529b3a","tid":2182119,"uid":38904,"like":2,"dislike":0,"score":2,"citedBy":1,"replyTime":"2020-08-31T06:03:11.000Z","msg":"楊明出賣藍營<img src=\"/assets/faces/lm2/hate.gif\" class=\"hkgmoji\" /><br />\n枉我成日飲燉<img src=\"/assets/faces/lm2/hate.gif\" class=\"hkgmoji\" />"},"citedBy":0,"replyTime":"2020-08-31T06:12:11.000Z","msg":"楊明手足嚟，身在曹營心在漢，值得respect"}]}