{"tid":1283037,"cid":1,"subCid":0,"title":"給想輕生的巴絲: 情緒急救指南","createTime":"2019-07-03T16:58:33.000Z","updateTime":"2019-07-04T14:31:55.000Z","uid":130751,"like":7,"dislike":0,"uniUserReply":3,"replies":[{"pid":"0ff4ae4cf9632ccb0b692bb54ab876723ab96c43","tid":1283037,"uid":130751,"like":0,"dislike":0,"score":0,"citedBy":0,"replyTime":"2019-07-03T16:58:33.000Z","msg":"假如你被負面情緒淹沒<br />\n覺得好頹  好絕望  好焦慮  好痛苦<br />\n完全感受唔到快樂  失去生存的意志<br />\n好辛苦好辛苦<br />\n辛苦到再頂唔順  個腦一片空白<br />\n好想乜都唔諗跳咗落去先<br />\n其實迫到你走投無路的<br />\n好可能唔係你週圍的現實<br />\n而係可能你經已患上抑鬱<br />\n<br />\n抑鬱唔係單單一種情緒或者係轉牛角尖的心病<br />\n而係內分泌出咗問題  影響神經傳導物質<br />\n先會令情緒大副波動甚至平復唔到<br />\n因為係身體上的問題<br />\n就算你改變唔到現實<br />\n但仍然可以從身體著手去扭轉負面情緒<br />\n<br />\n以下係一啲能夠改善由抑鬱引起的各種負面情緒的方法<br />\n喺痛苦邊緣掙扎緊的巴絲請參考一下<br />\n<br />\n1. 食藥 (效果: 極大)<br />\n去睇醫生  普通家庭醫生即可<br />\n同佢講你情緒低落  有自殺念頭<br />\n應該可以即刻開鎮靜劑同抗抑鬱藥畀你<br />\n因為唔係專科<br />\n一次半次一兩個禮拜藥<br />\n大約都係同睇傷風感冒咁上下價錢<br />\n視乎體質<br />\n特別係鎮靜劑會好快見效<br />\n一日半日內就起到作用<br />\n令你的情緒即時緩和無咁辛苦<br />\n抗抑鬱藥就大約一頭半個禮拜開始見效<br />\n效果理想的話你可能即刻就會開心返哂<br />\n而之後需唔需要轉睇專科或者長期食藥就睇醫生建議<br />\n<br />\n2. 訓覺 (效果: 大)<br />\n如果你未至於失眠訓唔到的話<br />\n請盡可能有咁多訓咁多<br />\n千祈唔好捱眼訓<br />\n唔夠訓會膠感神經皮質醇乜乜七七各種失調<br />\n會嚴重影響情緒<br />\n如果病情仲係好輕微的話<br />\nkeep住訓返夠幾日<br />\n負面情緒隨時可以recover返八九成<br />\n<br />\n3. 靜觀 (效果: 中至大)<br />\n暝想的一種<br />\n唔係咩高難度的野<br />\n大抵就係用一個舒適的姿勢<br />\n放鬆個人  停止思考  專注呼吸咁上下<br />\n如果做法正確  成功進入到靜觀的狀態<br />\n雖然未至於食藥咁見效<br />\n但都會有相當安定心神的效果<br />\n甚至有可能啟發到你對生命  對世界重新思考<br />\n詳細請自行google 靜觀/mindfulness<br />\n<br />\n4. 曬太陽 (效果: 中)<br />\n如果因為各種原因無法每日見到日光<br />\n畀高強度的藍光刺激眼底<br />\n生理時鐘就可能會亂<br />\n影響情緒同睡眠<br />\n如果你係夜行性或其他原因無辦法曬到太陽的話<br />\n可以買棧專用的日光燈<br />\n上amazon search &quot;light therapy&quot; 會搵到一大堆<br />\n一般白光10,000lux嗰啲就好ok<br />\n留意下係咪UV free同埋size<br />\n由鬧鐘到喼咁大的都有<br />\n<br />\n5. 玩 (效果: 中)<br />\n如果仲有少少心情同精力的話<br />\n就去做自己鍾意做的野<br />\n搵啲可以令你放鬆的地方去下  搵啲野玩下<br />\n打機係其中一個幾好的選擇<br />\n總之做啲可以分到心又唔會有壓力的事<br />\n多少可以緩和到負面情緒<br />\n<br />\n6. 做運動 (效果: 中)<br />\n應該無人唔知運動有幾重要<br />\n可以慳返少少口水<br />\nbtw 我都好憎做運動<br />\n你都唔想做的話就唔好做<br />\n唔駛自責<br />\n<br />\n7. 食好西  (效果: 小)<br />\n用最直接的感官滿足去舒緩情緒<br />\n特別食甜野會多少少效果<br />\n如果連胃口都無  乜都食唔落的話<br />\n可以的話買支甜野飲下<br />\n順便可以多多少少補充下體力<br />\n<br />\n8. 搵人傾  (效果: 中至反效果)<br />\n如果問題起因係抑鬱<br />\n搵人傾甚至見心理專家<br />\n有無用好睇你本身性格同埋你搵著咩人<br />\n可能會令你舒服啲<br />\n亦可能令你由谷底再跌落地核<br />\n尤其抑鬱好易會畀人誤會係鑽牛角尖  抗逆能力低<br />\n無人啱傾不如唔好傾<br />\n索性去見醫生<br />\n<br />\n<br />\n我唔係醫生<br />\n只係個患咗抑鬱十二年<br />\n好多次辛苦到企喺窗邊幾乎跳咗落去的過來人<br />\n因為本身中文差兼平日好少講野<br />\n表達能力好差講野一舊舊語氣奇奇怪怪請唔好見怪<br />\n希望分享少少經驗可以幫到喺痛苦邊緣的巴絲"},{"pid":"901c304d3611ad3d860de329c531c19e065195eb","tid":1283037,"uid":130751,"like":0,"dislike":0,"score":0,"citedBy":0,"replyTime":"2019-07-04T01:36:07.000Z","msg":"push"},{"pid":"45c26702acf6455139cf8b1370d5c7e0ac019fa9","tid":1283037,"uid":170121,"like":1,"dislike":0,"score":1,"citedBy":0,"replyTime":"2019-07-04T01:39:49.000Z","msg":"此回覆已被刪除"},{"pid":"53b54e9af49ea849f8fa983aa89cb47f9dbf27ad","tid":1283037,"uid":159913,"like":1,"dislike":0,"score":1,"citedBy":0,"replyTime":"2019-07-04T01:42:18.000Z","msg":"係 停一停 諗一諗<br />\n長時間浦連登好多事望落都好似好大件事，但熄咗個Apps行出去公園你會發現不過如此<img src=\"/assets/faces/normal/angel.gif\" class=\"hkgmoji\" /><br />\n=======================================<br />\n<span style=\"font-size: medium;\">大家記得善用Blockchain 永久backup重要個人資料<img src=\"/assets/faces/normal/hoho.gif\" class=\"hkgmoji\" /><br />\n【網絡安全】如何匿名免費咁放資料上Ethereum Blockchain測試網絡<br />\n<a href=\"https://lih.kg/1282498\" data-auto-link target=\"_blank\">https://lih.kg/1282498</a></span>"},{"pid":"f10bb25f0f74f37ba39acf2f22b12e84b2609613","tid":1283037,"uid":130751,"like":0,"dislike":0,"score":0,"citedBy":0,"replyTime":"2019-07-04T14:31:55.000Z","msg":"push"}]}