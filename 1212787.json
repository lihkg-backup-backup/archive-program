{"tid":1212787,"cid":1,"subCid":0,"title":"關於香港人抗爭，反對港共獨裁政權嘅睇法","createTime":"2019-06-12T22:12:55.000Z","updateTime":"2019-06-12T22:12:55.000Z","uid":115169,"like":1,"dislike":0,"uniUserReply":1,"replies":[{"pid":"0edbb3bccb42835f4814d0b540d7d66143731726","tid":1212787,"uid":115169,"like":0,"dislike":0,"score":0,"citedBy":0,"replyTime":"2019-06-12T22:12:55.000Z","msg":"首先關於6-12，我真係想問一句，如果全部人和理非，淨係佔領阻塞道路,就算你今次阻止到佢開會，咁聽日，呢後日呢。你可以確保我哋班示威者可以永無止境咁坐喺度，人一少左，等到夜晚，警方都會主動清場啦！<br />\n<br />\n我哋做嘅就係要政府撤回送中法，而唔係淨係延遲會議。本來諗住用勇武抗爭可以威迫政府盡快撒回送中法。但無奈無恥嘅政府堅決企硬，漠視民意，強行推送中法，破壞香港司法制度，同人身自由！<br />\n<br />\n仲有班議員提出&rdquo;和平理性非暴力&ldquo;就必然啦，因為咁樣佢哋先可以立於不敗之地，左右都唔會得失，但到最後如果政府都係強行推行，佢哋咪又係譴責幾句，有用咩?<br />\n<br />\n我非常感激612行出嚟抗爭嘅人，其實受傷，孭官司大家都唔想。但見到呢個無恥嘅政府無視6月9日嘅103萬人遊行，都仲強推惡法，咁我哋唔出嚟抗爭仲可以做到啲咩？<br />\n<br />\n呢個世代抗爭，在所難免（尤其我哋年青一代)。勇武抗爭， 我覺得只會越嚟越持續，越嚟越升級。但我覺得成功率都係非常細，因為港共政權，只會運用武力同權力去打壓民眾訴求。<br />\n<br />\n但一切嘅抗爭手段辦法，我覺得都需要持續嘗試（包括國際聯署，罷工罷學，癱瘓交通樞紐等，甚至唔想見到嘅武力抗爭）。局勢嘅嘢有時好難講，話唔定香港人總會有勝利一日，但係我哋渴求民主自由嘅精神係唔可以變！"}]}