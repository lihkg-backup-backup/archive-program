{"tid":723959,"cid":5,"subCid":0,"title":"港大《學宛》第一回〈彌留之城〉上架啦!","createTime":"2018-06-30T16:25:48.000Z","updateTime":"2018-07-02T05:03:57.000Z","uid":91721,"like":13,"dislike":1,"uniUserReply":5,"replies":[{"pid":"69ed26c9e613a22c9fb9eb7aac28845bf596d553","tid":723959,"uid":91721,"like":0,"dislike":0,"score":0,"citedBy":0,"replyTime":"2018-06-30T16:25:48.000Z","msg":"廿一年前嘅今日，香港仲係英國殖民地。當年嗰兩句「一國兩制」同「高度自治」仲係句幾咁誘人嘅說話，而家就落得一文不值。又有冇人諗過廿一年前嘅聽日，喺香港落入中共魔掌嘅一刻就已經係萬劫不復？而家嘅香港，又係咪我哋熟悉嘅香港？<br />\n<br />\n我哋或者曾經宣揚過自己嘅政治理念，又希望透過抗爭去抵抗腐敗嘅政權，呢一連串嘅嘗試又有冇幫助到香港脫離困局？近年嚟警察濫權，打壓抗爭者嘅情況日趨嚴重、又眼見港共政權罔顧民意，大量媚共政策喺班所謂要守護香港嘅議員嘅監察下通過。我哋一直堅守嘅自由同本土價值一點一滴噉消逝，好似已經進入彌留狀態。<br />\n<br />\n「做幾多嘢都冇用㗎啦！根本就冇得救！」、「由佢啦！安安分分做自己咪幾好。」呢幾句說話去到而家呢個時代已經變得司空見慣，唔少人面對今時今日嘅香港感到絕望，彷彿覺得香港呢個病人已經無藥可救。但正正因為香港處於彌留之際，我哋更加唔應該放棄。《學苑》第一回以《彌留之城》為主題，唔係叫大家放棄香港呢個病人，而係想話畀大家聽就算香港經歷彌留，但依然有一班人默默耕耘、竭力死守香港。<br />\n<br />\n新聞版分為兩部分。社會新聞方面，記錄香港歷史上首次有議員因為宣誓方式被褫奪議席而舉行嘅立法會補選，新人上任但見投票率下降，究竟係因為制度不公，定係市民已經唔相信立法會嘅成效，從此心灰意冷？校園新聞方面，港大學生會險遇斷莊危機，周年大選提名期期間更再現「染紅」疑雲，我哋將會概述今年度嘅學生會選舉大事同埋梳理點解學生會越嚟越少人上莊嘅原因。HKUWW交流計劃因醫學院嘅交流制度疑安排不當導致大批報名交流嘅學生大吐苦水，學苑訪問咗曾報名參與交流嘅醫科生，了解事件嘅來龍去脈。喺思考學校制度嘅公正性時，我哋亦需要反思自己身為港大學生應有嘅價值觀同行為。〈DKLM1002香港市第一人民大學舍堂迎新攻略〉記錄近日港大舍堂所發生嘅醜聞，諷刺嘅口吻正正可以令我哋反思現時港大舍堂所擁護嘅價值是否合理。<br />\n<br />\n今期嘅常刊，學苑有幸走訪台灣，訪問三位嚟自唔同界別嘅人士。李惠仁導演因為啱啱今年三月上畫嘅紀錄片《并：控制》而俾香港政府拒絕入境，究竟佢喺面對大量白色恐怖嘅同時，又係憑住啲咩去完成呢部記錄香港、台灣、中國三地嘅紀錄片？身為中央研究院社會學研究所副所長嘅蕭阿勤老師又點樣從歷史、文學、語言三個角度重構一個民族？而喺香港出世，但婚後移居台灣嘅異鄉詩人陸穎魚點樣憑著詩去記錄佢嘅思緒同身分矛盾？三位所屬嘅範疇各有不同，但係就用自己嘅方法嘗試為呢座城市記錄歷史，當香港人開始選擇放棄嘅時候，佢哋身為異地人反而默默挽救嗰啲俾荒謬消弭嘅希望。我們喺面對絕望同悲憤嘅時候，不妨停下腳步，從台灣人嘅角度尋找屬於我哋嘅香港。<br />\n<br />\n眼見香港沉淪，「香港獨立」四字開始成為大眾思想主流。〈分離主義者的自我修養：正義的香港獨立運動〉一文藉住梳理同反思自身不足之餘，亦探究香港獨立應該以一個點樣嘅方式繼續前行。〈民粹與民主：論人民意志的重量〉提到民粹嘅正當性，又反觀現今政客點樣透過民粹組織民意。〈真實的謊言：論語言如何建構意識形態〉一文論述政客點樣利用語言迷惑人心，講述人們對抗爭者嘅冷嘲熱諷就正正墮入咗語言嘅圈套。〈念我城的舊〉分析香港古蹟所擁有嘅香港共同回憶同點樣建構香港人嘅身分認同。<br />\n<br />\n最後，今期文藝版以「未了」為題，以〈你不知道的世界之間〉一詩講述敘利亞內戰，究竟呢場內戰係上帝嘅捉弄定係當權者罔顧人民嘅爾虞我詐？〈粗暴頌讚中的林奕含 &mdash;&mdash;《房思琪的初戀樂園》的畸形美〉從美學角度探究一個由誘姦為基礎嘅故事嘅內在美，大眾對林奕含呢本書嘅讚美或者只係一場集體暴力，所謂嘅美究竟係咪只係一種說詞？<br />\n<br />\n我哋面對中共嘅蠶食，或稍有遲疑、或不為所動，但種種嘅冷漠只會令香港慢慢失去自我。當荒誕成為日常，我哋更加唔應該再活喺呢片謊言中，更加唔應該將香港拱手相讓。儘管過程充滿荊棘，我哋必須拯救喺彌留之際嘅香港。<br />\n <br />\n〈彌留之城〉 PDF 版：<a href=\"http://bit.ly/2ID0O8v\" data-sr-url=\"https://r.lihkg.com/link?u=http%3A%2F%2Fbit.ly%2F2ID0O8v&d=yeJHWdeFTi4QN3pAkzoRdDACEZ5EYDiH2DLr%2FNuFFp4%3D&h=034976b1\" data-auto-link target=\"_blank\">http://bit.ly/2ID0O8v</a><br />\n〈彌留之城〉 Issuu 版：<a href=\"http://bit.ly/2NbiVWg\" data-sr-url=\"https://r.lihkg.com/link?u=http%3A%2F%2Fbit.ly%2F2NbiVWg&d=yeJHWdeFTi4QN3pAkzoRdDACEZ5EYDiH2DLr%2FNuFFp4%3D&h=08fbb475\" data-auto-link target=\"_blank\">http://bit.ly/2NbiVWg</a><br />\n <br />\n《學苑》第一回〈彌留之城〉可於以下地方取閱：<br />\n<br />\n1. 圖書館出入口外（學苑報架）<br />\n2. 邵逸夫平台（學苑報架）<br />\n3. 梁銶琚樓地下升降機大堂（學苑報架）<br />\n4. 黃克競樓四樓升降機大堂（學苑報架）<br />\n5. 百周年校園智華館地下（學苑報架）<br />\n6. 醫學院蒙民偉樓（學苑報架）<br />\n7. 香港大學學生會辦事處<br />\n<br />\n二零一八年度香港大學學生會學苑編輯委員會<br />\n<br />\n<br />\n<br />\nSource:<br />\n<a href=\"https://m.facebook.com/undgrad/?locale2=zh_HK#!/story.php?story_fbid=770530103071363&amp;id=108376265953420&amp;__tn__=%2As%2As-R\" data-sr-url=\"https://r.lihkg.com/link?u=https%3A%2F%2Fm.facebook.com%2Fundgrad%2F%3Flocale2%3Dzh_HK%23%21%2Fstory.php%3Fstory_fbid%3D770530103071363%26id%3D108376265953420%26__tn__%3D%252As%252As-R&d=yeJHWdeFTi4QN3pAkzoRdDACEZ5EYDiH2DLr%2FNuFFp4%3D&h=a90a66a4\" target=\"_blank\">https://m.facebook.com/undgrad/?locale2=zh_HK#!/story.php?story_fbid=770530103071363&amp;id=108376265953420&amp;__tn__=%2As%2As-R</a>"},{"pid":"ac846d10deb082c396eb8169118b75509a053b14","tid":723959,"uid":91721,"like":0,"dislike":0,"score":0,"citedBy":0,"replyTime":"2018-06-30T16:30:40.000Z","msg":"啱睇嘅幫手推下post<img src=\"/assets/faces/normal/hoho.gif\" class=\"hkgmoji\" />"},{"pid":"f92ec2383d7ca58257222e775e82b7929fa6f3b4","tid":723959,"uid":24547,"like":0,"dislike":0,"score":0,"citedBy":0,"replyTime":"2018-06-30T16:31:50.000Z","msg":"Push"},{"pid":"f326b675fbe64f3b09374e29912a9a8fa7d75aed","tid":723959,"uid":550,"like":1,"dislike":0,"score":1,"citedBy":1,"replyTime":"2018-06-30T17:39:16.000Z","msg":"連人地個名都打錯<img src=\"/assets/faces/normal/clown.gif\" class=\"hkgmoji\" />"},{"pid":"ce109e6653be2b535527a015bb133a4bf46e761e","tid":723959,"uid":5489,"like":0,"dislike":1,"score":-1,"citedBy":1,"replyTime":"2018-06-30T17:40:31.000Z","msg":"放sem break 都要迫人返學校<img src=\"/assets/faces/normal/clown.gif\" class=\"hkgmoji\" />"},{"pid":"3baeb3bc88b226bce03fc3bb73c83f379ac36de1","tid":723959,"uid":91721,"like":0,"dislike":1,"score":-1,"quote":{"pid":"f326b675fbe64f3b09374e29912a9a8fa7d75aed","tid":723959,"uid":550,"like":1,"dislike":0,"score":1,"citedBy":1,"replyTime":"2018-06-30T17:39:16.000Z","msg":"連人地個名都打錯<img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2018-06-30T17:44:24.000Z","msg":"sor9<img src=\"/assets/faces/normal/sosad.gif\" class=\"hkgmoji\" />"},{"pid":"8289ed96e988e92685287ebb8570a7f6088d09c5","tid":723959,"uid":91721,"like":0,"dislike":0,"score":0,"quote":{"pid":"ce109e6653be2b535527a015bb133a4bf46e761e","tid":723959,"uid":5489,"like":0,"dislike":1,"score":-1,"citedBy":1,"replyTime":"2018-06-30T17:40:31.000Z","msg":"放sem break 都要迫人返學校<img src=\"/assets/faces/normal/clown.gif\" class=\"hkgmoji\" />"},"citedBy":1,"replyTime":"2018-06-30T17:44:50.000Z","msg":"有PDF版<img src=\"/assets/faces/normal/sosad.gif\" class=\"hkgmoji\" />"},{"pid":"126193e966edd2e4c511b7f7255613bc49d5432c","tid":723959,"uid":5489,"like":2,"dislike":0,"score":2,"quote":{"pid":"8289ed96e988e92685287ebb8570a7f6088d09c5","tid":723959,"uid":91721,"like":0,"dislike":0,"score":0,"quote":{"pid":"ce109e6653be2b535527a015bb133a4bf46e761e","tid":723959,"uid":5489,"like":0,"dislike":1,"score":-1,"citedBy":1,"replyTime":"2018-06-30T17:40:31.000Z","msg":"放sem break 都要迫人返學校<img src=\"/assets/faces/normal/clown.gif\" class=\"hkgmoji\" />"},"citedBy":1,"replyTime":"2018-06-30T17:44:50.000Z","msg":"有PDF版<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2018-06-30T20:25:16.000Z","msg":"<img src=\"https://img.eservice-hk.net/upload/2018/07/01/042502_5d49bf2ddaa2174ba171e27c2753fb47.png\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F01%2F042502_5d49bf2ddaa2174ba171e27c2753fb47.png&h=543dc6b2&s={SIZE}\" /><br />\n期期都儲"},{"pid":"2619a469cc4ddb96b3c5692b52d0b0c0f8a16080","tid":723959,"uid":91721,"like":0,"dislike":0,"score":0,"quote":{"pid":"126193e966edd2e4c511b7f7255613bc49d5432c","tid":723959,"uid":5489,"like":2,"dislike":0,"score":2,"quote":{"pid":"8289ed96e988e92685287ebb8570a7f6088d09c5","tid":723959,"uid":91721,"like":0,"dislike":0,"score":0,"quote":{"pid":"ce109e6653be2b535527a015bb133a4bf46e761e","tid":723959,"uid":5489,"like":0,"dislike":1,"score":-1,"citedBy":1,"replyTime":"2018-06-30T17:40:31.000Z","msg":"放sem break 都要迫人返學校<img src=\"/assets/faces/normal/clown.gif\" class=\"hkgmoji\" />"},"citedBy":1,"replyTime":"2018-06-30T17:44:50.000Z","msg":"有PDF版<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2018-06-30T20:25:16.000Z","msg":"<img src=\"https://img.eservice-hk.net/upload/2018/07/01/042502_5d49bf2ddaa2174ba171e27c2753fb47.png\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F07%2F01%2F042502_5d49bf2ddaa2174ba171e27c2753fb47.png&h=543dc6b2&s={SIZE}\" /><br />\n期期都儲"},"citedBy":0,"replyTime":"2018-07-01T02:11:19.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"2eceef02afe7552e4c553e3817dd9b1590613572","tid":723959,"uid":91721,"like":0,"dislike":0,"score":0,"citedBy":0,"replyTime":"2018-07-02T04:18:06.000Z","msg":"push"},{"pid":"0df2881da40bd6828a34944e20fc7420dc30995f","tid":723959,"uid":40628,"like":0,"dislike":0,"score":0,"citedBy":0,"replyTime":"2018-07-02T05:03:57.000Z","msg":"留名"}]}