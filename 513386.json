{"tid":513386,"cid":33,"subCid":0,"title":"公民廣場洗太平地有咁易？","createTime":"2017-12-29T12:50:55.000Z","updateTime":"2017-12-29T12:50:55.000Z","uid":25558,"like":0,"dislike":0,"uniUserReply":1,"replies":[{"pid":"7c2a8786c9666465924f344603f59d67513fff87","tid":513386,"uid":25558,"like":0,"dislike":0,"score":0,"citedBy":0,"replyTime":"2017-12-29T12:50:55.000Z","msg":"<a href=\"https://hk.lifestyle.appledaily.com/lifestyle/columnist/daily/article/20171229/20258027\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2Fdaily%2Farticle%2F20171229%2F20258027&d=F%2BAJnKwjjw8KxF%2BwFnr1zZnkJiu3DM%2BvEze6mtExKRo%3D&h=5f3b7196\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2Fdaily%2Farticle%2F20171229%2F20258027&h=02f97c3f\" target=\"_blank\">https://hk.lifestyle.appledaily.com/lifestyle/columnist/daily/article/20171229/20258027</a><br />\n<br />\n公民廣場洗太平地有咁易？ - 陳也<br />\n<br />\n名采論壇   <br />\n         <br />\n<img src=\"https://static.appledaily.hk/images/apple-photos/apple_sub/20171229/large/e8813a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20171229%2Flarge%2Fe8813a.jpg&h=7099fee8&s={SIZE}\" /><br />\n<br />\n重開公民廣場，但唔批准市民集會，只益建制派與額頭鑿住愛字的社團。公民廣場重開第一炮，唔使審，必然是目前西環碼頭的翻版，不理社區聲音，一言堂，判俾乜春神神佛佛癲癲喪喪團體包場做大戲，蛇齋餅糭當ICAC死嘅收買街坊。接下來，公民廣場重開就用來做苗圃，新政府連公廁有冇廁紙都要「關注」，逼市民多菜少肉是必然嘛。嗱，睇吓幾咁民主，真係可以公開跟邀請議員去禮賓府食臘味的奶媽唱反調啊。<br />\n<br />\n政府收晒菜園村（讓路俾虛耗庫房九百億兼割埋西九核心地段的高鐵）、鏟平橫洲村（與鄉紳惡霸摸完底不留紀錄的官員，枱頭的file堆得高過林鄭）和拉晒幫新界東北護村護田（企圖以竹枝撐開立法會大門而被覆核收監13個月）的文青男女之後，俾返添美道一小笪地你，叫你重擔鋤頭，任墾唔拘，保證無人拉。哈哈，門常開風水眾所周知，刻意種公民菜，擋得住煞？種瓜得瓜，開傘收傘，公民廣場永遠定格在2014年「重奪」那個晚上。重開廣場，政府無非是想洗刷那個奪字的淚印。<br />\n<br />\n袁國強留給接班人的佔領運動九子案，明年開審，譚允芝之流又再獻世。出得嚟行的傘民心裏，公民廣場是回不去的，必然鎖死在歷史嗆喉的87枚催淚彈中，嘔白泡。"}]}