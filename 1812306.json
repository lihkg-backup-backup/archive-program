{"tid":1812306,"cid":5,"subCid":12,"title":"【獨派】點解宣揚獨立？因爲一國兩制最後都唔會有真普選","createTime":"2020-01-05T11:32:34.000Z","updateTime":"2020-05-01T11:32:27.000Z","uid":196839,"like":18,"dislike":4,"uniUserReply":7,"replies":[{"pid":"1a44bd4f420c2a2d54a216364b8bcf39d1bf8b30","tid":1812306,"uid":196839,"like":0,"dislike":0,"score":0,"citedBy":0,"replyTime":"2020-01-05T11:32:34.000Z","msg":"<img src=\"https://na.cx/i/Qq1twrH.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FQq1twrH.jpg&h=7917ccc2&s={SIZE}\" /> <br />\n<br />\n《一國兩制根本冇可能容納真普選》<br />\n<br />\n早前民主派區選取得多數議席，網上有人倡議要在選戰「再下一城」，爭奪立法會議席，亦有人提醒民眾唔好睇太重呢場未經改革嘅選舉，必須趁美國《香港人權及民主法》嘅勢頭爭取2020實現雙普選，呼籲杯葛現行選舉。以上論調都迴避左問題嘅癥結：香港主權誰屬。我地覺得「高度自治」失效、香港人唔可以替香港事作主，究竟係單純因為香港冇普選，定係因為香港冇實然主權？普選代表緊咩主權觀念？呢種觀念有冇可能係一國兩制嘅前設下達成？<br />\n<br />\n真普選唔應該只係形式上嘅公民提名、一人一票。佢嘅原意係希望香港有一個民主嘅政體，用程序制度來確保香港嘅領導人係聽命於人民，從而達至主權在民。主權係指一個國家對其管轄區域所擁有的至高無上的、排他性的政治權力。要稱得上主權在民，民意必須具有捆綁性，民意產生嘅決策應具有最高嘅約束力，不被其他權威僭越。民主國家如美國即使有憲法制衡民意，但一來憲法係由人民撰寫，反映一定程度嘅人民公意，二來群眾依然可以透過修憲來剔除不合時宜嘅條文，理論上民眾依然享有最終話事權。如何測量「民意」一直各有爭論，公平公正嘅投票選舉係最廣為接受嘅方法之一。由公平公正選舉產生嘅投票結果係反映國民意志，所以選舉結果必須具有最高嘅約束力，方為主權在民。係香港，普選係最接近公平公正嘅選舉制度，因此有人認為只要普選特首同立法會就等同民主。<br />\n<br />\n問題係，一國兩制下嘅普選，等唔等於主權在民呢？筆者認為兩者並不相等，因為一國兩制嘅主權觀同主權在民嘅概念有根本上嘅抵觸，互不相容。中共演繹嘅一國兩制，係中國共產黨對香港有至高無上嘅權力。早係2007年人大委員長吳邦國已經講過：「香港處於國家的完全主權之下，中央授予香港多少權，就有多少權。」香港政府有幾多「權」，唔係由人民作主，而係由中央話事。再近期啲，港澳辦主任張曉明於二零一九年十一月就重申：「『一國』是實行『兩制』的前提和基礎，『兩制』從屬和派生於『一國』並統一於『一國』之內的基本邏輯。」言下之意，係「一國」嘅政治權威永遠超然於任何其他權威。呢個「一國」&mdash;&mdash;即中國共產黨&mdash;&mdash;並非由香港人選舉而產生，香港人民嘅意志，冇辦法由制度上去影響中國對香港嘅決策，民意對中共冇任何約束力。一國兩制實踐上，同樣肆意糟蹋香港人民意志。2016年，中共透過人大釋法DQ由選舉產生、有民意授權嘅立法會議員，從而褫奪民眾左右香港決策嘅權利，公然褻瀆香港人民嘅意願。從理論到實踐，係「一國」嘅政體之下，中共嘅意志可以任意推翻民意，只有「主權在共」，冇可能「主權在民」。<br />\n<br />\n一國兩制同主權在民不能並存；一國兩制前題下嘅普選，只會係假民主。以行政長官選舉為例，《基本法》第四十五條寫明香港特別行政區行政長官須由中央人民政府任命，即使有公民提名同一人一票選舉，中央政府依舊有權凌駕民意，否決民選長官。根據中共對民選特首嘅喜好，普選有機會產生四種情況：<br />\n一、中央中意民眾嘅人選，但又唔任命佢，發生嘅機會好微。<br />\n二、中央反對普選出來嘅人選，並拒絕任命，就係明顯以中共意志掩蓋香港人民意志。<br />\n三、中央中意民眾嘅人選，並同意任命佢做特首。<br />\n四、中央反對普選出來嘅人選，但仍然任命佢做特首。<br />\n<br />\n情況三、四看似民主，原則上卻將「普選」降格做一場諮詢，由港人推舉嘅領導必須等到中央首肯先有實權，最終決策權依然牢固係中央手上，港人意願只供參考，並無約束力。明眼人一睇就知，共產黨冇可能比人民意志蓋過黨嘅意志，任命一個佢反對嘅特首。就算再退一步，假設中央政府真係批准人選，呢個特首權力始終來自中央，首先係對中央負責，其次先係民意，當兩者有所衝突，特首只能對中央妥協。<br />\n<br />\n以上列舉嘅四個一國兩制下普選產生嘅可能性，冇一個係實現到主權在民嘅原則。真正嘅民主，係民眾授權選出合意嘅領導人，而唔係揀一個候選人再睇下合唔合其他人意願。順從一國兩制嘅框架去爭取普選，講白啲就係向宗主國乞求民主，何況呢個宗主國更加係出名陰險毒辣、講大話唔眨眼嘅殺人政權，我地唔可以對佢有任何奢望，心存僥倖。<br />\n<br />\n莫講話共產黨本質就係反民主嘅獨裁政權，允許香港出現真普選就等於徹底改變共黨本性，可能性微乎其微。就算退一萬步，呢一刻中國想舒緩國際制裁，比香港實行雙普選，我地都唔可以掉以輕心，覺得一勞永逸。假使他日國際社會對香港嘅關注稍緩，制裁稍減，中國又可以反口、賴皮，一係拒絕任命民選長官製造憲政危機，一係直接廢除香港普選。重未計2047年，距離今日只係得返短短27年，到時你估「一國」會唔會咁順攤比香港人普選？上一代嘅民主回歸、一國兩制，遺毒至今，大家有目共睹。呢六個月來，好多人勇敢地企出來對抗暴政，就係唔想下一代再受我地受嘅苦。所以筆者懇求大家放遠來睇，認清楚事實：要拯救下一代，就必須摒棄一國兩制。<br />\n<br />\n唯有獨立建國，係香港自己嘅國家主權下建構民主體制，香港人先有機會用民意授權領袖執政，香港領導人先可以「無後顧之憂」咁服務人民、聽命於人民。呢個情況下嘅普選，先可以稱得上主權在民，真正還政於民。<br />\n<br />\n#香港獨立，#唯一出路。<br />\n<br />\n文//畢迪<br />\n<br />\n開埠一百八十年一月四日"},{"pid":"32b7850423ea58e8fbd8bcecf3384a4189f577f5","tid":1812306,"uid":196839,"like":0,"dislike":0,"score":0,"citedBy":0,"replyTime":"2020-01-05T11:34:00.000Z","msg":"香港獨立  主權在民"},{"pid":"f6fe452f57e23d657d209b7af4477138a818c114","tid":1812306,"uid":112581,"like":0,"dislike":0,"score":0,"citedBy":0,"replyTime":"2020-01-05T11:35:51.000Z","msg":"黃色經濟圈係第一步<br />\n2047年前起碼要做到基本生活需求完全獨立於支那"},{"pid":"c58baf94d51d67f928e783e909f0565cfaa83fab","tid":1812306,"uid":217430,"like":0,"dislike":1,"score":-1,"citedBy":0,"replyTime":"2020-01-05T11:49:10.000Z","msg":"香港要獨立就梗嫁啦。<br />\n問題係點樣先做倒。<br />\n<br />\n我地連軍隊都冇<img src=\"/assets/faces/pigxm/wail.gif\" class=\"hkgmoji\" />"},{"pid":"b38123c27c436e288ade4d5ec3e57e04ec795940","tid":1812306,"uid":196839,"like":0,"dislike":0,"score":0,"citedBy":0,"replyTime":"2020-01-05T12:20:58.000Z","msg":"香港建國立憲共和"},{"pid":"496d2714d568ffeb7df62807c160ae3f3133d49e","tid":1812306,"uid":59297,"like":0,"dislike":0,"score":0,"citedBy":0,"replyTime":"2020-01-05T12:21:39.000Z","msg":"推"},{"pid":"c08f6898f2b615e28794c1918fa8eba2d654fc33","tid":1812306,"uid":324819,"like":0,"dislike":0,"score":0,"citedBy":0,"replyTime":"2020-01-05T12:27:27.000Z","msg":"香港獨立 唯一出路"},{"pid":"79a1bd9062d9cde66f9c89b27ed0a07d11cf2013","tid":1812306,"uid":304845,"like":0,"dislike":0,"score":0,"citedBy":0,"replyTime":"2020-01-16T08:53:40.000Z","msg":"此回覆已被刪除"},{"pid":"e8af385e0213b180d7ab1a715fd4749e2479092b","tid":1812306,"uid":304772,"like":0,"dislike":0,"score":0,"citedBy":0,"replyTime":"2020-05-01T11:32:27.000Z","msg":"其實國是學會收唔收人？<img src=\"/assets/faces/normal/frown.gif\" class=\"hkgmoji\" />"}]}