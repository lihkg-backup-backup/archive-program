{"tid":1468807,"cid":5,"subCid":0,"title":"對抗警犬分化攻略","createTime":"2019-08-13T21:15:49.000Z","updateTime":"2019-08-14T01:49:54.000Z","uid":113415,"like":1,"dislike":0,"uniUserReply":1,"replies":[{"pid":"3f1507ad5f337d20178d96f2e3ed6fcdd71511f5","tid":1468807,"uid":113415,"like":0,"dislike":0,"score":0,"citedBy":0,"replyTime":"2019-08-13T21:15:49.000Z","msg":"其實只係一啲想法同意見，<br />\n如果唔認同可忽視。<br />\n但如果認同，希望可廣傳比更多人知<img src=\"/assets/faces/big/cry.gif\" class=\"hkgmoji\" /> <br />\n<br />\n<br />\n1.  沒有勇武和理非，只有手足<br />\n<br />\n拜托各位手足，唔好再和理非前，勇武後。唔通所謂既和理非就冇想衝既衝動？唔通所有衝既行動勇武派就完全認同？而家政府正正想將我地分成「核心暴力示威人士」以及「和平有序示威市民」，我地仲有自我分化嘅餘地嗎？<br />\n<br />\n<img src=\"/assets/faces/big/dislike.gif\" class=\"hkgmoji\" />  勇武、和理非<br />\n<img src=\"/assets/faces/big/like.gif\" class=\"hkgmoji\" />  兄弟姊妹、手足<br />\n<br />\n2.  互相尊重，互相提醒<br />\n<br />\n如果警察唔係扮示威者，大家今次可能會冇咁敏感；或者如果警察唔係射盲眼亂拉人亂放催淚彈，大家未必咁激動；但同時地，係打怪獸嘅時候，自己都千其唔好成為個隻怪獸。<br />\n<br />\n我係呢到唔係要指出邊個啱邊個錯，而係我覺得大家唔好割蓆，但一定需要一齊檢討。可能提出問題嘅手足要留意一下自己言辭，係咪指責多於提醒；資訊點樣多重驗證，叫大家走之前好好地同在場手足Cum下；行動既手足都真係需要be humble，接納自己係個抗爭環境時，真係未必睇得通透；以及前線情緒真係好易受到波動，從而作出未必係最好嘅決定。<br />\n<br />\n3. 重回焦點，唔好俾政府奸計得逞。<br />\n<br />\n我地既手足被人爆頭爆牙，甚至被人爆眼毁容，呢啲嘅一切一切極權政府未找數未道歉不特止，仲要抵賴話冇直接證據同自己有關。呢單野先至係最重要，係我地要煲要嘈嘅事。而家班狗直直樂於見到我地因爲佢地嘅小動作而自亂陣腳，所以我地更加要團結，要將焦點擺翻係811、721 以及五大訴求身上。警察班高層其實唔蠢，佢地係好邪惡，所以就算佢地做左啲柒野可能都係有目的。我地需要小心周邊可疑人物，但更加需要團結互助。正正因為我地既互相，我地願意出黎道歉，我地會係站外派口罩擁抱街坊，我地先至能夠得到香港人嘅心，先至令到愈黎愈多人加入我地，令場抗爭延續至今。<br />\n<br />\n4. 保持警覺同思考，時刻提醒我地嘅目標係咩，目的係咩<br />\n<br />\n由反對逃犯條例修訂，去到五大訴求，再去到大家重提時代革命，其實個核心就係大家根本就唔信任中共，唔信任而家由阿爺係後面指點嘅政府。同時，另一個我地最憎嘅，緊係香港警察。當然，如果仲有其他，例如大財團、賣良心比中共嘅商人等等，大家可作補充。但無論如何，我地所做嘅，最終都應該回應我地既目的。<br />\n<br />\n另外，我地之前如果傾好左係圍警局，咁有衝擊就一定架啦。但如果我地係話要和平罷工集會或者係和平佔領機場，咁我地就可能要盡量避免衝擊（咁警犬攻到黎我地就緊係要做野，屯門集會、尖沙咀一役都話比我地知，冇警犬真係和平好多） 只要記得我地目標係咩，我地就會做得更好，被警犬分化既風險又會減少。<br />\n<br />\n5. 遍地開花，多元嘅抗爭路線<br />\n<br />\n我知道而家好多行動最終都因為班克警搞到最後都好慘重。但多元嘅抗爭絕對可以為我地搵到更多空間，更多可能性！<br />\n<br />\n講Gimmick 嘅有：今晚嘅祈福晚會、齊齊太空館觀星、詩歌大合唱等等；<br />\n<br />\n講聚集人數既有：民陣遊行以及各區集會；<br />\n<br />\n講影響經濟既有；三罷、圍堵機場、車站，罷睇Tvb罷幫襯撐中舖頭；<br />\n<br />\n講行動既當然有：光復行動同圍堵行動！<br />\n<br />\n同時，聚集人心嘅都有：道歉行動、送口罩行動、連濃牆、社區播映...<br />\n<br />\n我地要持續多元，咁樣先能夠持續抗爭。比打完仗嘅手足抖抖氣，亦都比冇咁多抗爭空間、成本嘅手足盡自己嘅力。<br />\n<br />\n<br />\n6. 不被捕，不割蓆<br />\n<br />\n最後最後，雖然我地拒絕教條原則，但係我覺得不被捕，不割蓆真係一個底線。<br />\n<br />\n由612至今，我地已經超過600位手足被捕... 當見到呢個數字上升得愈黎愈快，眼淚就會不自覺掉下來...我地唔可以放棄，但我地更唔可以再失去大家...我真的好想，有一日，我地能夠係煲底互相擁抱。既然係咁，我地更加要相信我地可以成功。記住，一旦被人拉左嘅手足，係好難再上場架，佢地要付出更大成本架。所以，不被捕，我覺得真係好重要。我地所做嘅一切行動都好重要，所以幾時走點樣走，後面提供經證實而客觀嘅資訊（當然可以提醒），前線手足可以做最終決定，但切記一定要以身邊戰友安全為大前提。<br />\n<br />\n不被捕，不割蓆，為嘅唔係呢場運動，而係愛錫呢個香港嘅每一個人，即係我同你。"},{"pid":"0485fe2bc93bf04607a44602bfdd2f245c34bd9b","tid":1468807,"uid":113415,"like":0,"dislike":0,"score":0,"citedBy":0,"replyTime":"2019-08-13T21:20:25.000Z","msg":"推"},{"pid":"a3666a1fa448cf261239b866d07ae2935a673c06","tid":1468807,"uid":113415,"like":0,"dislike":0,"score":0,"citedBy":0,"replyTime":"2019-08-13T22:04:12.000Z","msg":"Push"},{"pid":"0c2a7da65f2bf1b5813a97acaaec387ae537cda4","tid":1468807,"uid":113415,"like":0,"dislike":0,"score":0,"citedBy":0,"replyTime":"2019-08-14T01:49:54.000Z","msg":"Push"}]}