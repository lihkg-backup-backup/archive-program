{"tid":1317679,"cid":1,"subCid":0,"title":"【好重要】隨便畀狗睇CCTV可能犯法","createTime":"2019-07-14T20:32:05.000Z","updateTime":"2019-07-14T20:32:05.000Z","uid":106035,"like":0,"dislike":0,"uniUserReply":1,"replies":[{"pid":"f2e6836d2dc590ed64b2292ff99af257199a595b","tid":1317679,"uid":106035,"like":0,"dislike":0,"score":0,"citedBy":0,"replyTime":"2019-07-14T20:32:05.000Z","msg":"請大家廣傳出去，尤其<strong>話畀有裝閉路電視嘅人聽：<span style=\"font-size: x-large;\"><span style=\"color: red;\">隨便畀任何人（包括差人）睇CCTV，隨時犯《私隱條例》！！</span></span></strong><br />\n<br />\n原因係咁：<br />\n《私隱條例》保障資料第3原則<strong><em><span style=\"color: red;\">（DPP3）規定：「個人資料只限用於收集時述明或直接相關的目的，否則要得到當事人自願及明確同意」</span></em></strong><br />\n一般黎講，如果收集個人資料（例如：透過閉路電視片段收集某人資料）前無同資料當事人講明d資料係會披露/轉移畀執法部門，就唔應該未得到資料當事人自願明確同意下將資料披露/轉移畀執法部門。<br />\n<br />\n不過針對「偵測罪行」等情況，其實就有豁免條文適用。<br />\n<strong><span style=\"color: red;\">《私隱條例》第58(2)條就有講：<em><strong>假如使用個人資料係為左第58(1)條所述的目的</span></strong>（包括：(a) 防止或偵測罪行；(b) 拘捕、檢控或拘留犯罪者；(d) 防止、排除或糾正(包括懲處)不合法、嚴重不當、不誠實或舞弊行為等），<strong><span style=\"color: red;\">該資料嘅使用係可以獲得豁免而<ins>不受DPP3管限</ins></span></strong>（即係毋須得到資料當事人同意，亦都可以使用/披露個人資料），<strong><span style=\"color: red;\">但前提係要<ins>證明若果事前嘗試徵求當事人同意，會相當可能損害有關目的</strong></em></ins></span></strong>。<br />\n<br />\n即係話：假如而家有執法部門以查案為由，要求資料使用者（例如：閉路電視安裝者）披露涉及其他人嘅個人資料<ins>（例如：翻睇/複製/轉移閉路電視片段）</ins>，<strong><span style=\"color: red;\">閉路電視安裝者要有合理理由相信唔披露資料，或者徵求當事人同意後先至披露資料，係會相當損害或阻礙第58(1)條所述嘅目的</span></strong>。<br />\n<br />\n要明白，用唔用第58條豁免DPP3，係<strong><span style=\"color: red;\">完全取決於資料使用者嘅決定</span></strong>。假如最後所引用嘅豁免係唔適用，最終要負責嘅係閉路電視安裝者，而唔係執法部門。所以<strong><span style=\"color: red;\">任何人考慮披露資料前應該對事件作詳細了解同客觀分析，亦應該向執法部門作出合理查詢</span></strong><strong>（例如問下佢地：索取資料嘅目的、其他獲得有關資料嘅途徑係咪唔可行、唔披露資料會點樣影響有關目的等）</strong>，從而判斷有關要求係唔係符合條例第58(1)條所述嘅目的，同埋徵求當事人同意後先至披露資料係唔係真係會損害/阻礙有關目的。<br />\n<br />\n我絕對唔係鼓勵大家唔好同執法部門合作。但作為審慎同尊重私隱嘅良好市民，係<strong><span style=\"color: red;\"><span style=\"font-size: x-large;\">「不應因憂慮不與執法機構『合作』便可能惹來麻煩而不加思索地地呈上資料」</span></span></strong><span style=\"font-size: medium;\"><em>（呢句係節錄自私隱專員黃繼兒編著嘅《注意！這是我的個人資料私隱》第78頁）</em></span>。<strong><span style=\"color: red;\">即使執法部門要求索取資料時可能已經講明《私隱條例》第58條適用，都唔應該認定係必須提供所要求嘅資料</span></strong>，因為最後披唔披露資料嘅決定權都喺資料使用者手上。<strong><span style=\"color: red;\">假如資料使用者決定披露，就需要相關責任同風險。</span></strong><br />\n<br />\n雖然執法部門未必會仔細交代案件細節，但無論如何，如果有資料使用者唔清楚披露個人資料時可唔可以獲得豁免，就應該主動要求有關執法部門向法庭申請披露資料嘅命令。總之要記住：<strong><span style=\"color: red;\"><span style=\"font-size: x-large;\">除非有法庭命令，否則資料使用者（例如閉路電視安裝者）係無責任引用豁免條款而提供個人資料</span></span></strong>，相反要確保自己符合保障資料原則或豁免條款先可以披露資料，否則一唔小心就可能違反《私隱條例》。<br />\n<br />\n私隱條例雖然係虧，但隨時救人一命。<br />\n<strong>而家d資料唔係事必要你畀，但你所畀嘅嘢可能會成為你違反《私隱條例》嘅證據。<br />\n除左「我無嘢講」，大家仲要記住<span style=\"color: red;\"><span style=\"font-size: xx-large;\">「我無嘢要畀，你要拎就問法庭攞命令」</span></span></strong><br />\n<br />\n回帶：<br />\n#1 【請廣傳】私隱條例為警察服務 市民私隱就賤過泥：<a href=\"https://lihkg.com/thread/1283058/\" data-auto-link target=\"_blank\">https://lihkg.com/thread/1283058/</a>"}]}