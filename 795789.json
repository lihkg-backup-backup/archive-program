{"tid":795789,"cid":12,"subCid":0,"title":"１９９２年８月２３號","createTime":"2018-08-27T09:38:59.000Z","updateTime":"2018-08-28T09:11:50.000Z","uid":204318,"like":0,"dislike":2,"uniUserReply":2,"replies":[{"pid":"e79b2dfd6660852807fb585d1f8b5d3ea07c0c27","tid":795789,"uid":204318,"like":0,"dislike":0,"score":0,"citedBy":0,"replyTime":"2018-08-27T09:38:59.000Z","msg":"呢次係小弟第一次寫小說,寫得唔好唔見怪,如果有人喜歡會繼續POST <br />\n序言:<br />\n我呢個故事將會以全廣東話口語寫出嚟，可能會有人問點解？主要原因係因為點解我哋作為香港人，點解唔可以用自己語言寫文章，所以我覺得用番自己平時自己的言語會比較有親切感。我想寫的故事並唔係啲特別恐怖圴故事，主要係自己腦海中出現的古古怪怪的事情，長話短說，依家開始第一個故事：結界。<br />\n<br />\n結界：<br />\n世界唔少人相信有一種地方叫結界，結界的定義是任何嘢入咗去就出唔番黎，但係點解世界上會有呢種地方？呢個故事可能會比到大家一Ｄ答案。<br />\n<br />\n今日係２０１８年的農曆新年，文軒新婚無耐，一班親戚朋友過黎開ＰＡＲＴＹ，而佢同老豆各自住在不同樓層，佢老豆住９樓，而文軒就住１０樓，所以佢地往來都好方便。正值新年，好多親戚朋友都想睇吓文軒屋企點樣樣。晚飯過後，幾個親戚就提意上１０樓坐吓。<br />\n<br />\n佢哋大約４，５個人上到文軒屋企，坐咗一陣，吹咗陣水，其中一個親戚開始覺得有Ｄ悶，想返去９樓（即文軒老豆屋企）打麻雀，幾個親戚都認為呢個主意唔錯，就咁佢吔打算行落９樓打牌。其實文軒屋企同佢老豆屋企只係一條樓梯之隔。<br />\n<br />\n咁一大人就行落去，行到去９樓，打開防煙門，佢哋發現咗有Ｄ好得意0既野，出面係一條走廊，而側邊全部係不同種類0既餐廳，就好似去咗個商場咁。文軒覺得好奇怪，因為佢住咗廿幾年都唔知自己住0既地方有D咀0既野。其實最奇怪係佢地對於呢個地方一Ｄ都唔驚。<br />\n<br />\n文軒同佢理親戚走去其中一間餐廳睇吓，呢間餐廳裝修同一般茶餐廳唔分別，只係裝修好似停留咗0係３０年前咁，仲用緊牛龜電視，而其他食客打份亦都好似停留0係30年前。文軒同佢班親戚坐低，有個打扮成個以前郭富城咁0既伙計走過黎(即係剪個ONE LENGTH頭咁)，問：咁多位想食Ｄ咩？　文軒：唔該比個餐牌黎。之後個伙計拎咗果餐牌比文軒，佢地見到餐牌都嚇一跳。<br />\n<br />\n餐牌上Ｄ價錢有Ｄ脫離現實，凍奶茶５蚊，餐肉麵９蚊&hellip;&hellip;&hellip;..午餐１６蚊&hellip;..大家反應就係&hellip;咁平0既，呢間咩餐廳黎架。文軒抬頭一望，佢發現部牛龜電視正播緊一個好恐怖0既廣告。<br />\n<br />\n個廣告就１９９２年九廣鐵路有成斑細路仔玩扮火車果個鬧鬼廣告，其中一個親戚：搞咩鬼呀？依家都叫港鐵啦，仲播番呢九廣鐵路廣告0既?"},{"pid":"bc4d348d7cf073753c8df48fadc78a3005d6a48e","tid":795789,"uid":21283,"like":0,"dislike":0,"score":0,"citedBy":0,"replyTime":"2018-08-28T09:11:50.000Z","msg":"留名"}]}