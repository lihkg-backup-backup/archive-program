{"tid":529236,"cid":30,"subCid":0,"title":"我尋晚發夢","createTime":"2018-01-14T15:45:48.000Z","updateTime":"2018-01-14T17:13:59.000Z","uid":73509,"like":1,"dislike":0,"uniUserReply":2,"replies":[{"pid":"713e965a5bd8624c23179e493309b90f28f80dd1","tid":529236,"uid":73509,"like":0,"dislike":0,"score":0,"citedBy":0,"replyTime":"2018-01-14T15:45:48.000Z","msg":"夢到自己中六合彩頭奬，然後辭職，去一個唔會再接觸到你嘅地方。<br />\n<br />\n我將舊電話號碼刪除，以前嘅人都冇辦法再搵到我。<br />\n<br />\n然後我去世界唔同嘅地方遊歷，去到每一個地方我都會寄一張明信片俾你，上面寫住：你近來好嗎？<br />\n<br />\n直到有一日，係朋友嘅口中知道結婚了，甚至知道你哋已經有自己嘅小朋友。<br />\n<br />\n我好犯賤咁叫佢send張相俾我望吓，然後我見到你同你男朋友同埋小朋友一家三口嘅合照。<br />\n<br />\n然後我喊醒咗。<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\n<br />\n<br />\n兩年幾喇，我哋終於變成陌生人。<br />\n<br />\n或者唔會再知道妳同妳男朋友嘅消息，對我嚟講係最好嘅自愈方法。<br />\n<br />\n我知道我進步緊，好似終於唔駛再靠抑鬱藥去抗衡因失戀同背叛而嚟嘅崩潰情緒，只係每次腦袋靜落嚟時，我都總係會諗起妳，包括所有嘅好與壞、對與錯、愛與痛。<br />\n<br />\n<br />\n有陣時，我都仲係會好憎、好恨、但又好掛住妳。<br />\n<br />\n其實我真係好攰。"},{"pid":"023da4b8dfe3ceff6698c57584932f84068a723d","tid":529236,"uid":78622,"like":0,"dislike":0,"score":0,"citedBy":0,"replyTime":"2018-01-14T17:13:59.000Z","msg":"唉 I know that feel bro"}]}