{"tid":1255648,"cid":1,"subCid":0,"title":"我認我係政治花生友","createTime":"2019-06-24T14:53:08.000Z","updateTime":"2019-06-24T15:15:38.000Z","uid":268650,"like":4,"dislike":0,"uniUserReply":4,"replies":[{"pid":"90514e02376ae7931c2b0ce982bc9ae47ffc5db4","tid":1255648,"uid":268650,"like":0,"dislike":0,"score":0,"citedBy":0,"replyTime":"2019-06-24T14:53:08.000Z","msg":"我係一個好典型既香港人，生活除左番工放工，最大娛樂就係抬腿睇片食花生。冇辦法啦，生活壓力大，我身邊個個同事都係咁。好多野唔係唔想反佢抬改變，而係唔知點做，而且冇咁大膽量，政治既野唔燒到埋身我真係唔知驚。<br />\n<br />\n103萬人遊行，我去左；2百萬零1人遊行，我行左。回頭諗番，究竟我幾時醒悟企出黎，有知覺有自覺？講真，我一路冇太關心「逃犯條例」，如果唔係一班熱愛香港既議員，不顧身份，喺立法會上演格鬥，吵吵鬧鬧一輪，惹黎新聞報紙廣泛報導，我真係唔會點理。好記得，當初我去留意呢件事，純粹抱住食花生心態，之後開始了解，先驚醒大禍臨頭。<br />\n<br />\n喺呢到，我要好多謝呢班真正愛香港既議員，如果唔係你地唔理身世，不顧形象阻止惡法，香港早已被賣。<br />\n<br />\n之前睇左套二戰紀錄片，希特拉由咩都冇，到發動二戰，其中一點就係借用媒體，大肆造文章宣揚。好似我呢d咁政治冷感既人，好多時如果唔係有人掉吓蕉，舉吓牌，玩吓野，真係唔會願意分精神理社會發生緊咩事。<br />\n<br />\n喺呢到，我亦要好多謝今日前去稅局交稅既人。人地有速龍小隊，我地有無定向獵豹小隊。有目的地無方向，攻其不克，戰略上黎講，呢招好高。其實咁做，大家都知冇咩用，但如果咩都唔做，議題好快就會俾其他野洗版，「逃犯條例」呢件事好可能不了了之。今日出得黎既，都有丹心向明月既熱血，我地又點可以忍心將明月照溝渠呢？<br />\n<br />\n不過阻倒人係真既，所以喺到都想提議吓會唔會拍片之類 say sorry 解說，安撫唔知頭唔知路既大眾。另外，我好明白反對今日行動既人，擔心加劇中間派分裂，影響之後血債票償。<br />\n<br />\n雨傘運動既大台抗爭形式，走到而家遍地開花，呢種令對方捉唔到路既抗爭形式，算係首次試用。冇左主要人物或團體指揮，就好考每位抗爭市民既個人意志力。<br />\n<br />\n上面班官，智慧或者未去到官既級別，但佢地做左咁多年人，好了解香港人既劣根性。我地善忘，容易放棄，懷疑心重，又管唔住把口，鍾意手指指。呢d劣根性，每次都直接影響人民運動。佢地唔理既回應，就好似將我地睇成扭計賴地硬胡鬧既細路，無視我地所求。而家佢地等緊我地內鬥，互批，抵消抗爭決心。<br />\n<br />\n唔好分化大家喇，大敵當前，我地可以建議，更需要體諒，朝同一方向去行。關鍵的下一步，血債票償！現階段除了抗爭外，更需要好好為下一步舖路。<br />\n<br />\n唯一令當權者手足無措的，是幽默與和平（約翰連儂）我唔會放棄，你都唔可以！"},{"pid":"991580d6061635630b5dfe5cae12dcba0001e9a3","tid":1255648,"uid":124439,"like":0,"dislike":0,"score":0,"citedBy":0,"replyTime":"2019-06-24T15:01:07.000Z","msg":"就算是花生友 票還是要投的 踢走保皇黨"},{"pid":"8c398e5437229148a11cd74935950acf05e459a4","tid":1255648,"uid":228143,"like":0,"dislike":0,"score":0,"citedBy":0,"replyTime":"2019-06-24T15:03:12.000Z","msg":"花生友  都可以投票同捐錢"},{"pid":"e86c9d664389ece2be206d4c06eb5d4e033a0b7a","tid":1255648,"uid":242083,"like":0,"dislike":0,"score":0,"citedBy":0,"replyTime":"2019-06-24T15:15:38.000Z","msg":"依家得閒就可以了解下香港政治啦<br />\n推推文<br />\n<br />\n【選戰必知】幫你釐清香港選民權利 及 整合選舉post<br />\n<a href=\"https://lih.kg/1254649\" data-auto-link target=\"_blank\">https://lih.kg/1254649</a><br />\n<br />\n【選戰必知】簡介區議會，點解區議會咁重要？<br />\n<a href=\"https://lih.kg/1255207\" data-auto-link target=\"_blank\">https://lih.kg/1255207</a>"}]}