{"tid":1418127,"cid":1,"subCid":0,"title":"[極緊要，爭民意，聽朝要] 每日自製新聞大台","createTime":"2019-08-05T17:54:30.000Z","updateTime":"2019-08-05T18:54:52.000Z","uid":264556,"like":0,"dislike":0,"uniUserReply":1,"replies":[{"pid":"d3aaea78971c1878f341e4c5ee6e2f2e38db9844","tid":1418127,"uid":264556,"like":0,"dislike":0,"score":0,"citedBy":0,"replyTime":"2019-08-05T17:54:30.000Z","msg":"(P牌仔希望睇完先屌)<br />\n<br />\n<span style=\"font-size: large;\"><span style=\"color: red;\">點解要成立自製新聞大台？</span></span><br />\n<br />\n我地成日抵制CCTVB，因為佢極偏頗，同時吹捧有線同NOW，但有冇諗過有一日可能連佢地都唔變得唔可靠？<br />\n<br />\nCCTVB會報假新聞，無非因爲佢覆蓋率同影響力超高，中共一定會監控 ; 假設部份人開始離棄大台，轉睇NOW，NOW滲透率大增，中共一樣會監管佢，到時佢報新聞一樣會偏頗(除非佢以後唔做大陸生意，which is impossible)。<br />\n<br />\n所以關鍵在於我地以後唔可以再信單一媒體，要養成睇唔同source新聞嘅習慣同保持獨立思考，所以要自製民間新聞大台方便所有人keep住了解，以後睇新聞同今次成個運動一樣，再冇官方單一大台。<br />\n<br />\n<span style=\"font-size: large;\"><span style=\"color: red;\">點解依件事有急切性？</span></span><br />\n<br />\n1. 中共滲透各新聞台可能係隨時會發生嘅事，分分鐘下個星期就會靜靜地開始，我地要趁早養成好習慣。<br />\n<br />\n2. 今日林鄭講話好明顯想拖，每日開記者會就係想打民意戰，令睇大台嘅人繼續單方面接受偏頗資訊，漸漸推曬責任比示威者<br />\n<br />\n3. <span style=\"font-size: large;\"><span style=\"color: blue;\">最緊要一點</span></span>，而家我地區區遍地開花，每日資訊超多超混亂，連自己人都未必跟得貼所有區嘅新聞，更何況一啲淺黃/淺藍人士？佢地先係香港嘅大多數，只係間中會睇下政治新聞，重要只限有新聞價值嘅花邊或重大新聞，接受嘅資訊超有限，有必要去幫佢地補充下消息<br />\n<br />\n<span style=\"font-size: large;\"><span style=\"color: red;\">應該點做？</span></span><br />\n<br />\n每日將所有重要新聞link擺曬出黎同一個post並置頂，方便我地手足一個whatsapp msg/FB/IG post直接share出去，降低大部分人時間成本。<br />\n<br />\n例如聽朝要有嘅新聞Link:<br />\n全港大罷工成果 - url<br />\n七區集會警暴情況 - url<br />\n林鄭記者會重點(其實冇) - url<br />\n警犬記者會大話 - url<br />\n荃灣黑社會刀手刺傷示威者 - url<br />\n刀手身穿tee同之前何君堯集會款式一樣 - url<br />\n北角黑社會襲擊示威者 - url<br />\n<br />\n以後我地就係大台，每日我地負責share新聞比身邊所有人。<br />\n<br />\n<span style=\"font-size: large;\"><span style=\"color: red;\">揀新聞時要注意咩？</span></span><br />\n<br />\n有新聞價值同容易爭民意嘅新聞當然要，例如北角荃灣黑社會，警暴等，<br />\n但唔可以忽略基礎新聞reporting，如林鄭記者會，罷工成果等，通常依啲好易遺忘，但對爭民意就好緊要！<span style=\"color: blue;\">依方面有冇media手足可以補充？</span><br />\n<br />\n盡量揀有公信力嘅source<br />\n- 首選NOW，有線<br />\n- 其次獨媒，立場，傳真社等網媒都好可信，唯知名度未夠高<br />\n- 蘋果，信報，明報，香港01，有立場但間中可信，要自己睇清楚免炒車<br />\n- 其他page及KOL一律要先fact check<br />\n<br />\n最後，希望個list越長越好，有多冇少，方便大家自己加減。<br />\n<br />\n<span style=\"font-size: x-large;\">我承諾，如果有手足肯每日幫手做個list，我每日只少send去十個親戚朋友group，然後再逼佢每日再share<img src=\"/assets/faces/normal/devil.gif\" class=\"hkgmoji\" /><br />\n<br />\n跪求聽朝會見到第一個，感謝巴絲<img src=\"/assets/faces/normal/cry.gif\" class=\"hkgmoji\" /><br />\n</span><br />\n<br />\n<span style=\"font-size: small;\"><span style=\"color: pink;\">Sorry for 1999, first long post</span></span>"},{"pid":"4a767776e192e1d43f1f972dd07294ab82e62042","tid":1418127,"uid":264556,"like":0,"dislike":0,"score":0,"citedBy":0,"replyTime":"2019-08-05T18:32:15.000Z","msg":"自推"},{"pid":"fcf98c755e25115ac1a88b54e6252d3c7289dada","tid":1418127,"uid":264556,"like":0,"dislike":0,"score":0,"citedBy":0,"replyTime":"2019-08-05T18:45:58.000Z","msg":"跪求大家相助，我好需要"},{"pid":"2cb1ed52c3d8674a60c3484649635a32a6c59e8f","tid":1418127,"uid":264556,"like":0,"dislike":0,"score":0,"citedBy":0,"replyTime":"2019-08-05T18:54:52.000Z","msg":"真係好重要，如果冇嘅話我聽朝自己整"}]}