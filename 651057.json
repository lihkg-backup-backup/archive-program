{"tid":651057,"cid":30,"subCid":0,"title":"【負親】有沒人同我一樣唔敢表達自己情感","createTime":"2018-05-02T22:26:18.000Z","updateTime":"2018-05-02T23:07:53.000Z","uid":55905,"like":10,"dislike":1,"uniUserReply":2,"replies":[{"pid":"6ab6c390b081ba3de59965ddb9daf1b2af5e3a4d","tid":651057,"uid":55905,"like":0,"dislike":0,"score":0,"citedBy":0,"replyTime":"2018-05-02T22:26:18.000Z","msg":"老豆都已經捱左大半生，為左頭家，一直辛苦都好少會哼半聲。<br />\n<br />\n佢自小就係嚴父既形象，本身個人曳同百厭，以前細個三日唔埋兩日就會打或者鬧。利申左先，佢唔係發脾氣果隻，而係想你知錯，打完鬧完會同你講道理。<br />\n<br />\n不過自始就「然後六歲亦 未敢挨近你；是你莊嚴正氣 像說 別要騷擾你」加上老豆本身都係收收埋埋既人，唔敢直接表達，好似我中一果陣十二指腸潰瘍，要入醫院輸左六包血，佢係我面前都係仍然平時個樣，好似沒乜話好擔心，於是慢慢對老豆開始唔敢表達太多情感。對佢亦都有種莫名既恐懼感。（但聽返呀妹講，佢果陣又係半夜起左身，見到呀爸係廁所神情哀愁，然後同呀妹講左句，好擔心你呀哥<img src=\"/assets/faces/normal/cry.gif\" class=\"hkgmoji\" /> ）<br />\n<br />\n直頭頭先一刻，凌晨四點半，我訓唔著，打算起身飲杯水。然後見到佢係自己前面行過，準備出門口返工，大家對望，我輕輕講一句爸，佢就點一點頭，繼續開返門，孭住個大背囊頂住對有d重量既油壓式木門，然後徐徐跨過門前塊木板，再拉埋鐵閘。<br />\n<br />\n對門慢慢自己掩埋，睇住佢既背影逐漸消失眼前。佢為左頭家，辛苦工作，每日能夠做到四點起身返工，仲因為賺錢，整到自己周身傷。但自己連一句同佢講辛苦哂，甚或打返個招乎都唔能夠做到，突然覺得自己真係好沒用。「從此講一聲晚安，還需苦苦掙紮過，和你似愛侶分手那樣無助」<br />\n<br />\n唔知你地既老豆，呀爸，daddy係唔係為左頭家辛苦半生；亦都唔知你地對待父親係唔係同我一樣。但希望大家記得趁有機會好好同一個唔會成日係自己身邊，但為自己默默付出既父親講聲愛你，唔好令自己將來有後悔既一日。<br />\n<br />\n「從新講一聲晚安<br />\n才知今天的你我<br />\n無法訴說個開心故事回望<br />\n奪出的淚水 我知道與你這天相對<br />\n瞬間裡<br />\n置身黑色派對<br />\n<br />\n時光返不到最初<br />\n回憶一天天錯過<br />\n難以對你再親口說下承諾<br />\n但心聲藏於 我心裡暗暗建的堡壘<br />\n抹不去<br />\n錯失中的過去<br />\n<br />\n曾經收起的抱擁<br />\n曾經懶去寄 的書信<br />\n留到葬禮那一刻已是無用<br />\n墓碑的旁邊 我即使向你談論今天的鎖碎<br />\n你都不覆半句<br />\n<br />\n若當天孩子 懂得將我愛你這一句<br />\n豁出去<br />\n或會拉近差距」<br />\n<br />\n「老豆，為左頭家，辛苦你啦。」"},{"pid":"6015c6c7de954949ae5774b15c0cee2f90a79963","tid":651057,"uid":101110,"like":1,"dislike":0,"score":1,"citedBy":1,"replyTime":"2018-05-02T22:33:58.000Z","msg":"直接講啦<br />\n唔係咪寫信<br />\n再簡單啲WhatsApp<br />\n<br />\n時間係得噉多，好好珍惜"},{"pid":"5cc304c8beecfaff70c67da17b16eaac7ff80cf1","tid":651057,"uid":55905,"like":0,"dislike":0,"score":0,"quote":{"pid":"6015c6c7de954949ae5774b15c0cee2f90a79963","tid":651057,"uid":101110,"like":1,"dislike":0,"score":1,"citedBy":1,"replyTime":"2018-05-02T22:33:58.000Z","msg":"直接講啦<br />\n唔係咪寫信<br />\n再簡單啲WhatsApp<br />\n<br />\n時間係得噉多，好好珍惜"},"citedBy":0,"replyTime":"2018-05-02T23:07:53.000Z","msg":"就係頭先唔敢講呢下覺得自己好on9<img src=\"/assets/faces/normal/banghead.gif\" class=\"hkgmoji\" /> <img src=\"/assets/faces/normal/banghead.gif\" class=\"hkgmoji\" />"}]}