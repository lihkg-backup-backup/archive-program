{"tid":1122237,"cid":9,"subCid":0,"title":"眾聞 【審訊特寫】陳健民坐情緒過山車 釋放內心糾結","createTime":"2019-04-23T23:47:29.000Z","updateTime":"2019-04-23T23:47:39.000Z","uid":25558,"like":0,"dislike":0,"uniUserReply":1,"replies":[{"pid":"f825e02fd87f27689be7c1791a85e86c1ea40af5","tid":1122237,"uid":25558,"like":0,"dislike":0,"score":0,"citedBy":0,"replyTime":"2019-04-23T23:47:29.000Z","msg":"<a href=\"https://www.hkcnews.com/article/19678/陳健民-佔中審訊-佔中三子-19678/【審訊特寫】陳健民坐情緒過山車-釋放內心糾結-\" data-sr-url=\"https://r.lihkg.com/link?u=https%3A%2F%2Fwww.hkcnews.com%2Farticle%2F19678%2F%E9%99%B3%E5%81%A5%E6%B0%91-%E4%BD%94%E4%B8%AD%E5%AF%A9%E8%A8%8A-%E4%BD%94%E4%B8%AD%E4%B8%89%E5%AD%90-19678%2F%E3%80%90%E5%AF%A9%E8%A8%8A%E7%89%B9%E5%AF%AB%E3%80%91%E9%99%B3%E5%81%A5%E6%B0%91%E5%9D%90%E6%83%85%E7%B7%92%E9%81%8E%E5%B1%B1%E8%BB%8A-%E9%87%8B%E6%94%BE%E5%85%A7%E5%BF%83%E7%B3%BE%E7%B5%90-&d=zdm3SfM4sEUVnXmiquxubF6E%2F45TZQXVIGc6puLiPLc%3D&h=b93d8a1f\" target=\"_blank\">https://www.hkcnews.com/article/19678/陳健民-佔中審訊-佔中三子-19678/【審訊特寫】陳健民坐情緒過山車-釋放內心糾結-</a><br />\n<br />\n<br />\n眾新聞 CitizenNews<br />\n<br />\n眾聞<br />\n【審訊特寫】陳健民坐情緒過山車 釋放內心糾結 <br />\n<br />\n撰文: 記者莊曉彤 | 發佈日期: 23.04.19<br />\n<br />\n請支持《眾新聞》，成為訂戶<br />\n<br />\n去年11月的審訊，每朝9時30分在西九龍裁判法院開庭，陳健民幾乎每天都是最早入庭的人。他總是踏著輕盈的步伐，率先在開庭前10分鐘走進被告欄，然後在他的位置上放下他那個深藍色、四四方方的背包，再走到公眾席與支持者談笑風生。只有在4月9日裁決那天，陳健民是最後一個「就位」的，後來聽說陳健民在入庭前把婚戒除下，交給太太，花了點時間。<br />\n<br />\n陳健民是九子之中，唯一一個坐上證人台作供的被告。那4天，他在證人台上開戴耀廷玩笑、為學生灑淚，累了只能獨自踱步。完成作供那天，他終於可以與其餘八人及親友到法院小食部聚餐，開心得令餐廳職員誤以為他們贏了官司。<br />\n<br />\n他的親友說：「KM（陳健民）在庭上哭了很多次，佔領運動時都無咁多情緒。」裁決前夕與陳健民談起審訊的日子，縈繞他心頭的，是對學生的複雜情感。<br />\n<br />\n陳健民於4月9日被裁定兩罪罪成：串謀犯公眾妨擾罪、煽惑他人犯公眾妨擾罪，他聞判罪成時表現平靜，其後小休與家人談天，亦以笑容回應庭外約200位支持者。<br />\n<br />\n<img src=\"https://www.hkcnews.com/news_新聞/hk-discuss/2019/04/佔中審訊-陳健民-佔中三子-20190408150747_104c_small.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%E6%96%B0%E8%81%9E%2Fhk-discuss%2F2019%2F04%2F%E4%BD%94%E4%B8%AD%E5%AF%A9%E8%A8%8A-%E9%99%B3%E5%81%A5%E6%B0%91-%E4%BD%94%E4%B8%AD%E4%B8%89%E5%AD%90-20190408150747_104c_small.jpg&h=fb1ae813&s={SIZE}\" /><br />\n陳健民在證人台上作供四天，帶上他的白色印花水樽。ＭＷ繪圖<br />\n<br />\n陳健民是九子之中的「班長」，他說：「由我哋被捕開始，其實要決定點樣向公眾總結、發言，咁大家都覺得我會比較能夠整合大家嘅意見，即比較冷靜少少，唔會一時間講多咗，所以就搵咗我做發言嘅角色。」此後，開會、草擬聲明等都幾乎都由陳健民負責。<br />\n<br />\n他續道：「去到審訊嗰幾日，最重要係我太太為所有被告同屋企人煮餸，煮足咁多日。朝朝早佢6、7點起身就去做呢件事，等佢哋唔使喺出面周圍搵嘢食啦，亦都可以食飯期間互相傾吓偈、互相支持吓咁。」<br />\n<br />\n陳太每日都會煮十多人的份量，陳健民笑言：「兩隻手先拎得晒，我都有朋友會幫忙，去到法庭外面，義工會幫手拎。（多數煮乜嘢？）乜嘢都有，去到好刁鑽嘅都有，譬如話整醉雞、糖醋骨、有日整深海泥鯭粥，佢務求每日都有變化，為大家打氣。其實一方面係牧師（朱耀明）身體唔好，唔想佢食外面嘅嘢；第二其實我太太好同情、同埋支持啲年青人，所以佢都幾為嗰三個青年（張秀賢、鍾耀華、黃浩銘）煮飯。佢覺得，好多青年已經為香港走喺前面、犧牲咗、被捕等，所以佢好想為年青人打吓氣。所以係呢一老三嫩，佢（太太）成日問呢幾個人想食啲乜嘢。」<br />\n<br />\n陳健民說，眾人不會向太太提食物要求，鍾耀華有時更會向陳太請教煮法，「佢哋個個都好appreciative、好感恩嘅。我太太就不斷諗變化，佢而家（判前一周）已經諗緊4月9號，喺一種情緒咁低沉嘅情況下，點樣整一個午餐呢，大家可以放鬆心情。」4月9日那天，陳太準備了紫薑與冷麵等食材，九人在被判罪成後，再聚首吃這愛心午餐。"},{"pid":"6847ee97f5d1cdd3e4476a983e73c996f0c57293","tid":1122237,"uid":25558,"like":0,"dislike":0,"score":0,"citedBy":0,"replyTime":"2019-04-23T23:47:39.000Z","msg":"<img src=\"https://www.hkcnews.com/news_新聞/hk-discuss/2019/04/陳健民-佔中審訊-佔中三子-20190408140300_1085_small.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%E6%96%B0%E8%81%9E%2Fhk-discuss%2F2019%2F04%2F%E9%99%B3%E5%81%A5%E6%B0%91-%E4%BD%94%E4%B8%AD%E5%AF%A9%E8%A8%8A-%E4%BD%94%E4%B8%AD%E4%B8%89%E5%AD%90-20190408140300_1085_small.jpg&h=a9d3f826&s={SIZE}\" /><br />\n陳健民是九子之中的「班長」。何君健攝<br />\n<br />\n與陳健民談起審訊的18天，縈繞他心頭的是對學生的複雜情感。他憶起審訊第4日，戴耀廷在他身旁痛哭，「佢當時在庭上見番我哋喺雨傘運動最後階段的記招，勸學生離場。見到戴耀廷放聲大哭，勾起好多當時糾結嘅心情。我相信，因為雨傘運動到後期，我哋同學生有好多唔同嘅睇法，我哋唔能夠隨便話離開嗰場運動，但事實上我哋係主宰唔到場運動，所以心裡面係好多糾結。佢可能喺嗰一吓釋放咗出來，大喊一場。其實都係，我當時喺雨傘運動都有好大嘅壓抑同糾結，所以好明白佢嘅心境。」<br />\n<br />\n審訊第8日（11月29日），陳健民在上午小息跟陳淑莊閒聊時，提到他每日都好早起身，有了作戰的心理準備，體重也減輕了。小息之後，陳健民被傳召作供，被告欄內的懲教人員打開木門，陳健民先向親友席微微一笑，然後徐徐走到證人台，左手拿起聖經，讀出基督教誓詞，之後背向公眾席而坐。現場記者人數急增。代表三子的資深大律師麥高義挨在自備的紙皮箱上，首先詢問陳健民的學歷背景、研究範疇。陳健民選擇以中文回答，法庭提供即時傳譯，不過陳健民幾次在聽到麥高義問題後即刻搶答，直接跳過了翻譯，後來才逐漸適應這種問答模式。<br />\n<br />\n審訊第9日（11月30日），辯方播放由梁思眾執導的紀錄片《傘上：遍地開花》逾一小時片段，期間坐在證人台上的陳健民數度落淚，他憶述當日在庭上的心情：「我見到啲年青人咁樣衝入公民廣場，我心裡面又好難過，因為佢哋為緊我哋好多香港人覺得應該做嘅嘢，只係大家袖手旁觀，所以其實我好欣賞啲年青人，但係我亦都覺得年青人最後尾個升級行動呢，其實係一種燈蛾撲火，係一種悲劇。佢唔會引起社會嘅同情，但係就可能會令自己身體受傷。所以我作供時講到升級行動，我都講唔到落去。要休庭5分鐘，等我情緒平伏，因為就係對年青人嗰種好複雜嘅心情，一方面好欣賞佢哋嗰種勇氣，但另一方面都係唔想見到佢哋燈蛾撲火。」<br />\n<br />\n<img src=\"https://www.hkcnews.com/news_新聞/hk-discuss/2018/12/佔中三子-公眾妨擾罪-陳健民-20181204220805_ba47_small.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%E6%96%B0%E8%81%9E%2Fhk-discuss%2F2018%2F12%2F%E4%BD%94%E4%B8%AD%E4%B8%89%E5%AD%90-%E5%85%AC%E7%9C%BE%E5%A6%A8%E6%93%BE%E7%BD%AA-%E9%99%B3%E5%81%A5%E6%B0%91-20181204220805_ba47_small.jpg&h=bff43c6e&s={SIZE}\" /><br />\n年屆60的陳健民第三日作供後，疲態畢現。資料圖片<br />\n<br />\n審訊第10日（12月3日），陳健民第三日作供。分別代表被告張秀賢、鍾耀華的資深大律師潘熙、戴啟思，連番問到佔中三子與學聯的溝通是否有誤會。潘熙向陳健民指出：「你們佔中三子同梁麗幗（學聯代表）之間係有誤會，關於有無同意你們上大台宣布佔中。」戴啟思隨後亦向陳健民說：「在那個會面之中，討論到佔中是否開始，學生表示不想現在開始佔中，只係要支援。」陳健民回應道：「完全唔係咁樣。」陳其後接受控方盤問時亦表示，這是他首次獲悉學聯與三子之間對於9.28啟動佔中或存在誤解。<br />\n<br />\n小休期間，陳健民在證人台附近來回踱步，又在保安員空出的椅子坐下，不一會起身再踱步，抖動手臂、聳一聳肩。這已經是他第三天坐在證人台作供，疲態畢現。陳健民有時希望獨處，會離開法庭所在的4樓，落去2樓、3樓踱步，透過行禪放鬆自己。他說：「我係教授啫，我第一次上法庭，第一次咁樣坐上去、被人咁樣盤（問），你話無壓力就假，真係唔係超人。我每一次休庭嗰時，又唔可以同佢哋傾偈，就算中間個weekend，我都唔能夠出席任何活動，免得人哋同我傾有關案情。所以嗰幾日差唔多係完全封鎖自己。真係緊張架，唔會唔緊張，因為唔係淨係我自己嘅一件事，我好似要代表好多人講番呢場運動嘅初衷。」<br />\n<br />\n審訊第11日（12月4日），陳健民一早又坐在證人台上。上午小休時，他已經跟親友表示「好攰」。休息過後，控方刑事檢控專員梁卓然質疑三子為何選擇在2014年12月2日才召開記者會，宣布自首及呼籲退場。陳表示，三子不同意11月30日的行動升級，雖然知道學生不是暴力、不是打警察，而是走去被警察打，但戴著頭盔、裝備會帶給社會好挑釁的感覺，他哽咽說道：「就算你被打到頭破血流，社會都不會有同情心。我明白他們係好沮喪同憤怒，但（我們）不想再有人受傷⋯⋯」<br />\n<br />\n他說不下去，法官即時宣布休庭5分鐘。陳健民摘下眼鏡，在證人台上取兩張紙巾拭淚。被告欄內的朱耀明、陳淑莊等都不禁流淚。<br />\n<br />\n經過4天的作供，陳健民回到被告欄，與戴耀廷、朱耀明、陳淑莊逐一擁抱，其餘坐得較遠的被告都笑著迎接他「歸隊」。陳健民甫坐下，朱耀明再拿出紙巾輕抹淚水，陳健民拍了拍他的肩膊。<br />\n<br />\n這天中午，陳健民終於可以再與親友聚餐。他憶述當天小食部職員以為他們贏了官司：「有一次我哋好開心走入飯堂，佢哋就大聲咁嗌：你哋係咪贏咗？係咪贏咗？見我笑得咁開心，我話唔係呀，只不過作完供好舒服。因為之前嗰幾日都唔能夠落去同佢哋食飯，嗰4日作供我都要自己一個人。我作完供，可以落去同佢哋一齊食，咁大家就好開心、拍晒手掌，Tanya仲話完美證人、完美證人，好開心，咁嗰啲餐廳裡面嘅職員以為我哋贏咗場官司。」<br />\n<br />\n審訊最後一天（12月14日），法官於上午宣布4月9日作出裁決，隨即休庭。九子與親友打算去飲茶，陳健民卻說要回中大改卷。那是他在中大任教的最後一個學期，今年1月1日提早退休，得悉於4月9日裁決，他表示很開心可以參與2月的馬拉松，又笑言早知就不用那麼早退休，因為一般中大下學期的上課日子是由1月去到4月。<br />\n<br />\n<img src=\"https://www.hkcnews.com/news_新聞/hk-discuss/2019/04/鏗鏘集-陳健民-佔中三子-20190407005745_21d9_small.png\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%E6%96%B0%E8%81%9E%2Fhk-discuss%2F2019%2F04%2F%E9%8F%97%E9%8F%98%E9%9B%86-%E9%99%B3%E5%81%A5%E6%B0%91-%E4%BD%94%E4%B8%AD%E4%B8%89%E5%AD%90-20190407005745_21d9_small.png&h=84f04b24&s={SIZE}\" /><br />\n年屆60的陳健民於今年2月完成半馬。資料圖片<br />\n<br />\n陳健民在證人台上數度落淚，他的親友說：「KM（陳健民）在庭上哭了很多次，佔領運動時都無咁多情緒。」<br />\n<br />\n陳健民回想覺得：「係好濃縮咁、壓縮咗喺嗰度表達出來，因為呢個審訊都好dramatic嘅，放出來嘅片呀、我出去自辯呀、戴耀廷做結案陳詞呀。法庭裡面有哭聲、有笑聲，又有掌聲，係好戲劇化嘅一次審訊。所以好多人嘅情緒都喺呢個過程入面帶動出來。咁我諗我屋企人唔係話覺得有咩咁悲慘啦，其實大家都係好相似，都係好觸動。有時睇見香港人可以喺嗰段時間裡面咁有勇氣、咁團結為理想走上街頭，唔怕催淚彈，本身呢件事都係好感觸。跟住你亦都見到，其實好似我哋呢班九子嘅人，大家其實都無咩為咗自己利益，最後尾要坐喺犯人欄度，當然有好深嘅感觸。有啲係為咗屋企人要走到咁前。」<br />\n<br />\n「另一方面係諗到香港，其實係好深嘅感觸，即係見到香港人曾經咁團結，又諗到今日，整個社會好似跌落去嗰種，大家都好沮喪、好疲倦，所以我諗係百般滋味在心頭。」<br />\n<br />\n<br />\n請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。<br />\n<br />\n月費訂戶網址：<a href=\"http://hkcnews.com/aboutus/#subscribe\" data-sr-url=\"https://r.lihkg.com/link?u=http%3A%2F%2Fhkcnews.com%2Faboutus%2F%23subscribe&d=zdm3SfM4sEUVnXmiquxubF6E%2F45TZQXVIGc6puLiPLc%3D&h=082f0e78\" data-auto-link target=\"_blank\">hkcnews.com/aboutus/#subscribe</a>"}]}