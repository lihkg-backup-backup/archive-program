{"tid":1119659,"cid":5,"subCid":0,"title":"佔中標誌設計師：好人冇好報","createTime":"2019-04-22T05:43:22.000Z","updateTime":"2019-04-22T05:43:22.000Z","uid":25558,"like":6,"dislike":1,"uniUserReply":1,"replies":[{"pid":"7847e223c456e72f05ae93d8b51b6328c7b806df","tid":1119659,"uid":25558,"like":0,"dislike":0,"score":0,"citedBy":0,"replyTime":"2019-04-22T05:43:22.000Z","msg":"<a href=\"https://hk.news.appledaily.com/local/daily/article/20190422/20661442\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20190422%2F20661442&d=1KnBewcMxCifpJVTRQbR6jmKloJy7KF%2B4xCSYNi8ivs%3D&h=6ee9e631\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20190422%2F20661442&h=09ea665a\" target=\"_blank\">https://hk.news.appledaily.com/local/daily/article/20190422/20661442</a><br />\n<br />\n<br />\n佔中標誌設計師：好人冇好報<br />\n<br />\n<img src=\"https://static.appledaily.hk/images/apple-photos/apple/20190422/large/22la4p6.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20190422%2Flarge%2F22la4p6.jpg&h=cf2f7f2f&s={SIZE}\" /><br />\n黃照達當年希望透過和平佔中標誌，令港人反思心中最重要價值。<br />\n<br />\n為保持創作上的靈活性和獨立性，政治漫畫家黃照達一直與政黨政團保持適當距離，直至2013年「破例」為和平佔中運動設計標誌。黃照達設計時特別擺脫過往強調「抗爭」和「力量」，以中空圓形配上站在圓形之上的小雀構圖，寓意港人如小雀般以微小但和平的力量進行佔領，「好似喺燈柱、喺棵樹嗰度，有隻雀仔企喺度，就已經佔領咗」，而以和平手法爭民主的佔中三子卻或因此失去自由，黃認為三子最大罪名是為港人散播希望，感恩三子付出之時，「你睇到嗰種失望：好人原來冇好報」。<br />\n<br />\n<br />\n相關新聞：陳樹英：等佢出獄去北極慶生<br />\n<br />\n<img src=\"https://static.appledaily.hk/images/apple-photos/apple/20190422/large/22la4p05.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20190422%2Flarge%2F22la4p05.jpg&h=26fa020c&s={SIZE}\" /><br />\n以幽默感作「武器」的黃照達，發表政治漫畫至今12年。<br />\n<br />\n「幽默感力量可以好大」<br />\n<br />\n現為浸大視覺藝術學院講師的黃照達2013年在朋友邀請下，為當時不認識的佔中三子設計運動標誌，他稱希望透過標誌，令港人思考甚麼才是心中最重要的價值，「個圓形其實就係個心，你個心裏面其實俾乜嘢佔領咗？」<br />\n<br />\n一如標誌寓意只以和平手段爭取民主的三子，最終公眾妨擾罪成而有牢獄之災，黃坦言很不開心，指佔中運動一如當年設計的圓形中空標誌，「成件事好似一個問號，冇畀到一個答案你，中間就好似問緊每個（香港）人，你𠵱家覺得乜嘢係最重要？」<br />\n<br />\n事隔六年，他又覺得港人現時心中存在甚麼？黃稱難答，認為與佔中運動高峯期相比，不少港人因為感到疲倦，回歸至追求個人生活價值，事實上他亦認為政治與個人生活取得平衡十分重要，「要喺個人生活有啲修行，先可以支持到（自己）繼續喺社會上做嘢」。<br />\n<br />\n問到會否擔心因此創作被秋後算賬？黃坦言擔心較2013年時大，「因為《逃犯條例》、23條（立法）、全部都係衝住言論自由而來」，但他明言無悔，「因為我覺得呢樣係應該做，當時係想做一件作品感動人同拋個問題出嚟，呢樣嘢至今仍然重要，我亦好鍾意呢個作品」。<br />\n<br />\n令黃照達拒做「順民」的正是漫畫，發表畫作至今12年，「我唔敢講我自己可以代表啲乜嘢，但我哋（政治漫畫家）嘅存在，亦都係一個指標，究竟呢個社會仲係咪容納到一啲批判嘅聲音？」他指面對威權政府，港人的幽默感可能是最佳武器，「我用暴力去對抗，你（政府）可以用更大嘅暴力對付我；如果我用道理去講，你可以用歪理去對付我；但當我笑你嗰陣，你冇得對付我。即係我笑你嗰陣，如果你仲喺度扮嘢，出醜嘅係你自己，所以幽默感個力量其實可以好大」。<br />\n<br />\n黃照達強調，未來會續在專欄及網絡發表政治漫畫，珍惜香港僅存的表達空間。<br />\n<br />\n■記者林俊謙  <br />\n<br />\n上一則<br />\n上一則<br />\n陳樹英：等佢出獄去北極慶生<br />\n<br />\n下一則<br />\n下一則<br />\n全港運動會無St.John駐場  乒乓選手停呼吸 參賽醫護救命<br />\n<br />\n陳樹英：等佢出獄去北極慶生<br />\n【佔中九子罪成】「圍牆內找個角落 靜思兩小時」李永達：六四夜心連維園"}]}