{"tid":1218827,"cid":1,"subCid":0,"title":"老母 我真係好開心好安慰","createTime":"2019-06-13T16:53:52.000Z","updateTime":"2019-06-13T16:53:52.000Z","uid":182022,"like":9,"dislike":0,"uniUserReply":1,"replies":[{"pid":"9195700a97886589b0a5d1366a15b1ba433c13f4","tid":1218827,"uid":182022,"like":0,"dislike":0,"score":0,"citedBy":0,"replyTime":"2019-06-13T16:53:52.000Z","msg":"逃犯條例呢件事激發左好多香港人去遊行同示威，而我都有去69既遊行同星期三既野餐活動。屋企人知道左我有去 都好擔心 驚我有咩事同危險 ，但係佢地都冇屌鳩我 鬧我出去搞事乜乜乜。<br />\n<br />\n比著以前雨傘運動既時候 （個陣時覺得自己仲係中學生 好廢同冇膽加入 正係罷課<img src=\"/assets/faces/normal/frown.gif\" class=\"hkgmoji\" />），每當講起佔中，佢地第一時間就屌「班友一定全部收左錢」、「香港人邊有得話事」、「你千其唔好出去搞事」。個一刻我真係好嬲好嬲，點解佢地咩都冇了解清楚，咩新聞都唔睇(除左cctvb) 就去話人地錯？<img src=\"/assets/faces/normal/cry.gif\" class=\"hkgmoji\" /><br />\n<br />\n但係去完今次「反送中」既示威同遊行之後 佢地唔單止無stop 我 ，仲叮囑我小心安全 （可能係因為我已經大個仔 又可能係因爲今次呢條例真係人見人憎 ）。 星期三個晚我十一點番到屋企， 一入屋見到佢地係到睇直播 之後問我有冇受傷等等。 老母個一刻其實都有啲唔想我去 一黎係驚我有咩事 二黎都唔知我地為咩要咁做。 同以前唔同，我冇再好激動同嬲，我開始好耐心同佢解釋咩係逃犯條例，同啲人去示威同遊行係為左啲咩 。聽完我講之後，佢都開始明白社會發生緊咩事 開始慢慢了解我地既行出黎既苦衷。（雖然佢都好強調要我小心安全）。<br />\n<br />\n就係今晚，當我打開佢房門既時候，竟然發現佢係YouTube 睇緊逃犯條例啲新聞 （平日既佢係完全唔睇政治 既野 只係勞勞碌碌咁番工同番工），我不禁面帶笑容 好安慰咁同佢講：「嘩！你睇新聞啊？」<img src=\"/assets/faces/normal/hehe.gif\" class=\"hkgmoji\" /> 之後我地我傾左一陣關於反送中既野。當然，我跟住都鼓勵佢留意多啲時事 同時都好強調要睇多啲唔同既新聞 唔好盡信單一媒體 始終每個都有唔同立場 要自己去客觀分析翻唔同既資訊 。佢話：乜原來咁復雜？<img src=\"/assets/faces/normal/frown.gif\" class=\"hkgmoji\" />我就同佢講：係啊 但了解社會發生緊咩事都好啊<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><br />\n<br />\n好開心，因為今次反送中既事件，唔單止改變左老母平時對示威遊行既偏見 ，仲令佢開始主動搵新聞黎睇<img src=\"/assets/faces/normal/good.gif\" class=\"hkgmoji\" /><img src=\"/assets/faces/normal/good.gif\" class=\"hkgmoji\" /> 真係好開心 好安慰。"}]}