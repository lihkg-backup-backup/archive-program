{"tid":1230107,"cid":5,"subCid":0,"title":"[Too long alert] 詳細分析反送中行動前因後果","createTime":"2019-06-16T06:12:55.000Z","updateTime":"2019-06-18T10:27:04.000Z","uid":196329,"like":40,"dislike":6,"uniUserReply":24,"replies":[{"pid":"b0365494699ee0fcfaadeebe02c6b4b152d5b9df","tid":1230107,"uid":196329,"like":0,"dislike":0,"score":0,"citedBy":0,"replyTime":"2019-06-16T06:12:55.000Z","msg":"反送中運動黎到呢到，搞到沸沸揚揚，香港政界，市民，商界，以至各國政府幾乎全部落水，我想用少少時間分析返件事既來龍去脈，同埋當中有d咩啟示俾到我地，以下我所描述既各種經過盡量還原事實，但當中既關係，原因個d就係我個人推測，大家可以唔同意 <br />\n<br />\n係由頭開始講之前，我先根據林鄭記者會內容，總結運動目前情況︰ <br />\n本身係記者會之前我係好懷疑所謂暫緩既意思，但經過記者會，我認為暫緩同撤回係冇分別，咁點解佢唔肯用撤回？因為政府已經講左好多次係不會撤回，會硬推，呢個時候又話撤回，會催毀政府公信力 <br />\n事實林鄭講得暫緩唔係指隨時恢復二讀，係由收回草案由頭黎過，仲要講明今年做唔切，呢條條例已經同當初廿三條差唔多︰好可能會再推，但唔會係可見將來 <br />\n<br />\n因此我定義呢場運動，係繼國教後第一次大型反抗運動既勝利。講左先好緊要，因為我知道好多人會唔同意，但我下面會有大段分析點解勝利，所以我需要係未開始前交代立場先。了解呢點後，我地就開始睇前世今生"},{"pid":"d01d4609ceb7e06246aefba8efd323cd65eeb35d","tid":1230107,"uid":196329,"like":8,"dislike":0,"score":8,"citedBy":0,"replyTime":"2019-06-16T06:13:32.000Z","msg":"<strong>遠因︰銅鑼灣書店事件 </strong><br />\n<br />\n應該話係以銅鑼灣書店事件為代表既一系列越境綁架案，由內地既執法人員係冇香港既任何授權下直接將某d係大陸犯左法(或大陸認為佢犯法)既人用各種手段將人由香港綁返上去 <br />\n<br />\n<br />\n早於老董時期大約04年左右，已經試過有廣東公安係摩星嶺某別墅監視入面既住客，準備綁架，但被住客發現報警，結果事敗，搞到董建華去大陸有關機構投訴，如果你信郭文貴講法，公安係係九龍長期有單位方便策劃，香港亦有唔少政商人士聽過，其實被洗頭艇笠走既人係每年都好多，只係手法乾淨，傳媒大眾唔知咁解 <br />\n<br />\n隨住後來香港自治權一步步被削弱，特區政府對呢類型既事反應愈黎愈細，再一次引起大眾關注既係肖建華事件，香港各界嘩然，但始終拎唔到具體證據，事件都不了了之 <br />\n<br />\n直至銅鑼灣書店，銅鑼灣書店同之前事件唔同既有三點 <br />\n第一，\t李波老婆報警，失蹤唔再係傳聞，而係有official record <br />\n第二，\t涉事既係土生土長港人，之前都常最多都係揸香港身份證既大陸人 <br />\n第三，唔係經濟原因，係政治原因，涉及言論自由 <br />\n<br />\n呢三個原因導致綁架事件第一次受到國際傳媒大幅報導，更加大獲既係後來林榮基成功走甩開埋記招，令北京極度尷尬 <br />\n<br />\n我相信係呢次事件後，北京政府就已經落左命令，要求中聯辦連同特區政府，研究點樣可以俾上面堂堂正正咁拉人而不失霸氣"},{"pid":"58e9ba87bcaed0f31afa04f4dba500d87f40596f","tid":1230107,"uid":196329,"like":2,"dislike":0,"score":2,"citedBy":0,"replyTime":"2019-06-16T06:13:57.000Z","msg":"<strong>導火線︰台灣情殺案 </strong><br />\n<br />\n後來中聯辦同港府研究到用引渡條例修訂案係做呢點，但就咁提出黎好易引爆民怨，政府一直等緊個機會<br />\n<br />\n<br />\n直至台灣情殺案發生，全香港都好激氣點解有條友全世界都知佢殺左人，但可以冇佢乎，林鄭認為呢個係一個好機會，明修棧道暗渡陳倉，挾呢道民氣過左條修訂佢，亦係佢做得做錯既一著，令件事向住同本身完全唔同既方向發展 <br />\n<br />\n點解我認為係林鄭意思而唔係中聯辦？呢個就涉及下呢點"},{"pid":"b6c226e1425cb7ab04144b06010ab273854f5506","tid":1230107,"uid":196329,"like":6,"dislike":0,"score":6,"citedBy":0,"replyTime":"2019-06-16T06:14:40.000Z","msg":"<strong>林鄭係一個點既人？ </strong><br />\n<br />\n林鄭基層出身，小學中學都係讀嘉諾撒，港大畢業，入政府做AO，係一條好典型既舊殖民精英上位之路 <br />\n為官四十幾年，一直被外界認為係一個能吏，從佢由社福署開始，以至發展局，政務司，一直做到特首 <br />\n佢既性格，有以下幾點 <br />\n一，心高氣傲，而且唔容易接受挫折，佢以前讀書年年都係考第一，有一次考第四佢就已經接受唔到係到喊 <br />\n二，鷹派作風，鐘意強勢主導，皇后碼頭事件佢落場直面示威者，丁屋問題搞到原居民話要強姦佢，佔中其間都係佢力主同學聯代表辯論(題外話，後來聽講689因為呢件事係背後笑尻佢攞黎搞，多餘) <br />\n<br />\n呢種性格某程度上係中共睇中佢既其中一點，因為呢幾年香港係需要執行大量國家任務，而且件件豬頭骨，需要個硬淨既人去頂 <br />\n<br />\n但亦係佢呢種性格，注定同人難以合作，你睇曾蔭權有幾多老友，林鄭有邊個係佢老友？佢組班個陣三返四次唔想要波叔，後來又嫌張建宗廢想炒左佢，但都俾中央阻止。 <br />\n<br />\n<strong>林鄭同中聯辦既合作，亦十分唔理想</strong><br />\n <br />\n林鄭選特首個時就已經打晒開口牌叫中聯辦唔駛成日幫佢，呢句說話唔係扮野 <br />\n689時代，中聯辦大力發展民間力量，一堆政治流氓應運而生，青關愛，陳淨心，李思嫣，而且專做反示威，直接去前線同示威者對罵，轉移焦點 <br />\n林鄭時代，呢班力量係薄弱好多，反示威而家已經唔多見，而且個咩80萬人聯署撐送中，你睇林鄭有冇回應過？再對比689帶頭同官員參加反佔領聯署，分別更加明顯 <br />\n<br />\n今年3月，林鄭係慈山寺，公然拒絕同王志民握手，如果你由而家睇返條時間線，當時就係部署緊逃犯條例既首讀工作，我唔知係咪同呢樣有關，但我就由林鄭既性格推論，佢唔會要由中聯辦點佢借台灣案過橋"},{"pid":"0cb0f4b0f02fb04e434dda72e46d1017c2726f3f","tid":1230107,"uid":196329,"like":2,"dislike":0,"score":2,"citedBy":0,"replyTime":"2019-06-16T06:15:45.000Z","msg":"<strong>同為大型公民運動，佔領中環vs反送中</strong> <br />\n<br />\n首先要分清兩個運動既本質，佔領中環係主動要求政府落實普選，屬於主動逼政府做野，反送中係反對修訂，要求既只係維持現狀 <br />\n<br />\n而且以運動目的，對政府黎講，推動修訂失敗雖然係個大挫折，但失敗左亦冇重大損失，就如國教失敗，都可以諗其他辦法，將國教既內容浸入中文中史科等 <br />\n<br />\n佔中爭既普選，對共產黨黎講直情係屬於爭權香港控制權，對於共產黨呢種權力怪物，兩個運動本身既難度差別有幾大，大家可以想像到 <br />\n<br />\n<ins>反抗勢力方面</ins><br />\n佔中主力都係得香港市民單打獨鬥，雨革爆發後輔以外國傳媒大量報導，外國政府講兩句各方保持克制就完，冇乜其他力量加入 <br />\n<br />\n反送中就廣泛好多，由草案開始，反對派，市民，本地商界(包括對Ada好好既商人，星島日報)，外國商會，台灣，歐盟，美國都有開聲反對 <br />\n<br />\n<ins>運動性質</ins> <br />\n一樣係有大型集會包圍政府，以和理非方式某程度癱瘓社會運作，伴隨部份武力衝突 <br />\n但對付起黎，雨傘頭幾日689係不斷試圖挑起衝突方便清場，但失敗幾次後學精左，只需要冷處理，由你佔街，過多一排中間市民亦開始反感，示威者陷入傍徨，唔知應該點算，你地就自然分裂，互相指罵，最後運動潰敗 <br />\n<br />\n612就麻煩好多，示威者塞住立法會開唔到會，距離暑假休會得返幾次會議，仲有百幾條修訂，如果仲想係暑假前過，根本係冇時間浪費，必須係幾日內清場，所以時間優勢係反對一方"},{"pid":"44ef2e9b5d7552c9d90e0303880cbb00c438c365","tid":1230107,"uid":196329,"like":18,"dislike":0,"score":18,"citedBy":0,"replyTime":"2019-06-16T06:16:33.000Z","msg":"<strong>香港人既進步，係今次勝利既一大原因 </strong><br />\n<br />\n<ins>和理非勇武團結合作</ins> <br />\n<br />\n香港人從雨傘同過去幾年吸取教訓，知道團結既重要性，今次少左見勇武派屌尻和理非尻行唱K拍手，亦少左見和理非指摘勇武派搞事，係鬼(少左，唔係冇) <br />\n<br />\n唔少人都明白，和理非勇武互為表裡，和理非可以吸到成百萬人，呢個係所有後續運動既民氣基礎，亦容易吸引國際關注，但如果只係咁樣，政府亦可以「意見接受，態度照舊」，所以就需要勇武派出動 <br />\n<br />\n612幾萬人出黎包圍立法會，用實際手段阻止議員入場投票，但幾萬入面唔係個個敢衝，於是勇武派帶頭衝擊立法會，在場幾萬人聲援，背後挾百萬民意，聲勢就夠勁，如果單憑敢同警方正面衝突既一千幾百個勇武派，就好容易會被清場 <br />\n<br />\n<ins>抗爭手段多樣化 </ins><br />\n<br />\n坦白講，係香港搞三罷根本冇可能成功，但就有造勢之效。而且今次民宣進步左好多，包括識去要求外國制裁相關官員，積極搜集素材放上reddit，整長蝌圖反攻，尋日連擺hi tv街站都有，創意無限。亦有人用車塞路，人鏈塞地鐵站等，呢個都係之前少見。同時好多人唔係第一次食催淚彈，應該有咩equipment，中彈後點應對，都比之前有經驗 <br />\n<br />\n而且即使係勇武派，其實亦都好克制，反而因為時間壓力係政府個邊，政府不斷試圖清場，製做衝突，用左比雨傘過份得多既武力，令到國際幾乎一面倒聲討，甚至連大陸微博，都屌尻香港警察圍住個女仔黎打"},{"pid":"b5f7d6131ea3cdf5ae3c350ada173fda1007122a","tid":1230107,"uid":196329,"like":11,"dislike":0,"score":11,"citedBy":0,"replyTime":"2019-06-16T06:17:27.000Z","msg":"<strong>特區政府既失策</strong><br />\n<br />\n<br />\n上面提過，林鄭一大錯棋，就係用台灣案過橋，結果因為用陳同佳10月出獄做借口，搞到4月份先完成到首讀，泛民玩多兩次野，拖到6月先黎二讀，時間極度緊逼，萬一過左暑假，洩左道氣，要再搞就難得多<br />\n<br />\n<br />\n所以你睇到林鄭個反應，係勇往直前，百萬人示威夜晚就講明唔會撤回，出黎面對記者氣定神閒，甚至內部將事件定為顏色革命，完全唔想停，直至被中央喝停為止 <br />\n<br />\n<strong>北京政府既盤算</strong> <br />\n<br />\n我相信北京係冇諗過香港反應之大，亦都受到過百萬人上街既震動，但咁樣係絕對不足以令佢低頭 <br />\n<br />\n其他外國本地商會既反對都有一定影響力，始終香港係識生金蛋既雞，投資者如果放棄香港對中國都有損害 <br />\n<br />\n外國政府同傳媒既影響，主要係令北京冇面，當中美國既取態，參眾議院反應非常積極，雖然Trump比較冷淡，但如果美國真係通過香港民主人權法案，殺傷力唔細，香港做白手套既能力會廢一半 <br />\n<br />\n至於最大最大既影響，就係台灣，需知Trump雖然對香港事務冇乜興趣，但就好鐘意打台灣牌，本來韓國瑜之流已經起緊勢，蔡英文民望就一直跌，但今次送中完全被蔡英文入晒，呢個亦係用台灣案過橋最大獲既事，就係無端端俾蔡英文係呢件事上有份參與，第一踢爆你香港政府根本講大話，台灣都唔會肯行交，第二係俾蔡英文發左段嬴盡掌聲既speech，反送中事件對蔡既連任非常有利，亦係北京唔想件事再燒落去既最主要原因，香港本地既反抗運動就係團火，其他勢力可以做既就係撥火 <br />\n<br />\n至於北京幾時決定stop？星期三朝早，習近平推遲前往吉爾吉斯專機既起飛時間，原因肯定係傾香港既事，傾完之後就派出韓正南下深圳，而肯定不遲於星期四，林鄭就接到聖旨，命令佢收皮。之後林鄭就要急急腳通知晒所有中聯辦，建制派等，所以先有湯家驊，陳智思等出黎吹淡風，亦因為民陣係星期日仲有第二次遊行，星期六就急到朝早已預告會暫緩，下午開記者會"},{"pid":"55512a20fdaedd46033bb73cfaf5f75e0f19cf26","tid":1230107,"uid":196329,"like":11,"dislike":0,"score":11,"citedBy":0,"replyTime":"2019-06-16T06:17:54.000Z","msg":"<strong>事件後續預測 </strong><br />\n<br />\n呢件事係對特區政府重大既政治打擊，可以斷言林鄭已成跛腳鴨，之後既施政會舉步維艱，而且由於今次打台灣牌犯重大錯誤，我估佢同689一樣只能夠做五年，中共會唔會利用埋佢最後係2021左右推埋廿三條就扔落垃圾桶，可以再觀察 <br />\n<br />\n對商界黎講係重大警號，可以預言香港係同新加坡既競爭會進一步落後，以後大公司APAC headquarter，絕對首選新加坡，在港有錢人資金亦會加快出逃 <br />\n<br />\n對北京，當然係覺得香港人養唔熟，會加強對香港控制，之後各種法案會陸續有黎 <br />\n<br />\n政府係呢一任應該唔會重推送中，但我預計為打擊反對力量，等件事淡左後，會大量拘捕示威者，而且可能繼續用暴動罪告，務求令下次既人數減少。同時警察已經聲明掃地，但政府要推惡法少不了警察幫忙，唔好預期會好似上次七警咁拉警察。不過為免場景太難睇，我預計警方未來會多用好似聲波炮呢類，殺傷力強，但場面睇落唔血腥既工貝"},{"pid":"9b23b19c957991f2873b5ecd016a253eb083cf92","tid":1230107,"uid":196329,"like":20,"dislike":0,"score":20,"citedBy":0,"replyTime":"2019-06-16T06:18:15.000Z","msg":"<strong>反送中運動既教訓，以及後續運動 </strong><br />\n<br />\n上面總結過一大重點我地可以學到就係兩條路線並行既重要性，相互支援，以及中立市民既觀感係非常重要，勇武派勇武而不主動挑釁，面對警方暴力唔還擊但亦唔退縮，嬴得唔少市民以至國際傳媒聲援。 <br />\n<br />\n有冇大台重唔重要？我既意思係一個運動正常情況有領袖好過冇領袖，冇領袖既運動唔會堅持得耐 <br />\n上個星期日晚同星期三晚既行動都有少少莫名奇妙，好多出左去既人都覺得好亂，唔知點算，個個意見唔同，變左一堆人走黎走去，但又唔知目的係為乜，如果有領袖就會令大家有方向，前提係個領袖要得民心，如果個個都覺得佢抽水，消耗民氣，左膠化之類，就寧願冇領袖 <br />\n<br />\n另外就係要有心理準備，此一時彼一時，次次運動性質同發展都唔同，有時你就算做岩晒所有野，都可以失敗收場，如果你用今次個力度去爭普選，我可以預言必定失敗。而如果林鄭唔係on99打台灣牌，同揀返個合適時機推修訂，可能都會成功。天時地利人和，決一不可，928之所以衝到出黎，同在場警方判斷失誤亦有關。 <br />\n<br />\n既然我話運動勝利，係咪代表我地可以咩都唔駛做呢？唔係，跟住落黎既焦點，應該放係保住抗爭者，避免受到政治清算，同埋好重要既係 <br />\n經過尋日記者會，今日遊行人數未必會少，但可以預見既係<br />\n<br />\n有班友會已經收貨，有班友就堅持徹回，星期一出黎包圍，但因為人數少左而唔成勢，跟住又陷入兩邊互屌，呢個係我最唔想見到既，希望大家記住，團結係我地今次學到最大既武器，就算意見不同，盡量各有各做"},{"pid":"65065931709414386ea545df9aad815c730e3ed7","tid":1230107,"uid":196329,"like":16,"dislike":0,"score":16,"citedBy":1,"replyTime":"2019-06-16T06:19:15.000Z","msg":"寫到呢度就完<br />\n唔知有幾多人會肯睇<br />\n但其實我已經有好多野冇詳細寫<br />\n真係寫晒我驚過萬字<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"162bd78550eeebd100e02c1addb3f8d90e300308","tid":1230107,"uid":175117,"like":0,"dislike":3,"score":-3,"citedBy":1,"replyTime":"2019-06-16T06:25:55.000Z","msg":"寫咁多字都係得0.3?"},{"pid":"301ba865d1f600feb1fbd4a6aa84aef8c670e861","tid":1230107,"uid":196329,"like":4,"dislike":1,"score":3,"quote":{"pid":"162bd78550eeebd100e02c1addb3f8d90e300308","tid":1230107,"uid":175117,"like":0,"dislike":3,"score":-3,"citedBy":1,"replyTime":"2019-06-16T06:25:55.000Z","msg":"寫咁多字都係得0.3?"},"citedBy":0,"replyTime":"2019-06-16T06:28:57.000Z","msg":"你有冇睇架<img src=\"/assets/faces/normal/donno.gif\" class=\"hkgmoji\" />"},{"pid":"7c799023e74bc1863c15c718643cd4e495de22a0","tid":1230107,"uid":226562,"like":0,"dislike":0,"score":0,"citedBy":0,"replyTime":"2019-06-16T06:29:07.000Z","msg":"pish"},{"pid":"dd683f5301be291756c9a2b02e4ab6894dee57b5","tid":1230107,"uid":51615,"like":0,"dislike":0,"score":0,"quote":{"pid":"65065931709414386ea545df9aad815c730e3ed7","tid":1230107,"uid":196329,"like":16,"dislike":0,"score":16,"citedBy":1,"replyTime":"2019-06-16T06:19:15.000Z","msg":"寫到呢度就完<br />\n唔知有幾多人會肯睇<br />\n但其實我已經有好多野冇詳細寫<br />\n真係寫晒我驚過萬字<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2019-06-16T13:18:00.000Z","msg":"好正，我睇哂，巴打係咪主修環球政治？"},{"pid":"5f737ea380f0bb0091bff5d533e493e6736e7691","tid":1230107,"uid":103353,"like":0,"dislike":0,"score":0,"citedBy":1,"replyTime":"2019-06-16T13:47:11.000Z","msg":"點睇中央/建制會做乜？<br />\n<br />\n黎緊選舉，咁既勢頭，建制不能坐以待斃"},{"pid":"4017a840f9e9cb6376c6c243dc66a74feeb9cd76","tid":1230107,"uid":196329,"like":5,"dislike":0,"score":5,"citedBy":0,"replyTime":"2019-06-16T15:07:55.000Z","msg":"去完遊行返到黎，再整理一下思緒<br />\n有兩點<br />\n<br />\n一，我原本估今日既遊行人數會唔夠上次多，約八十萬人左右<br />\n但竟然衝到接近二百萬<br />\n<br />\n<br />\n二，美國國務院已透露trump會係G20同習講香港問題<br />\n對於北京，無論如何會要求香港係G20前平息事態<br />\n<br />\n<br />\n基於呢兩點，我最後一段就要修改下<br />\n有成二百萬人既話，完全可以ask for more<br />\n對逃犯條例要求完全撤回其實係睇佢肯唔肯改口<br />\n尤其佢而家放風放到用&rdquo;自然死亡&rdquo;黎形容<br />\n我可以肯定佢係任內，絕對冇足夠政治能量再推一次，只係因為之前話過唔撤回，嘴硬<br />\n呢個concern我留俾大家，因為我見都好多人係唔信暫緩等於撤回<br />\n<br />\n至於林鄭今日發個道歉理應唔收貨<br />\n示威者應該集中精力要求佢為警方使用過份武力道歉，唔準報復示威者，並且仲要全面調查今次警方既決策過程，應該點樣研究準則防止以後警察使用過份武力，係北京同香港市民雙重施壓，我相信林鄭短期會再做多個讓步"},{"pid":"fe97fbc8ed3048c84582061230e32c3af215c03b","tid":1230107,"uid":196329,"like":0,"dislike":0,"score":0,"quote":{"pid":"dd683f5301be291756c9a2b02e4ab6894dee57b5","tid":1230107,"uid":51615,"like":0,"dislike":0,"score":0,"quote":{"pid":"65065931709414386ea545df9aad815c730e3ed7","tid":1230107,"uid":196329,"like":16,"dislike":0,"score":16,"citedBy":1,"replyTime":"2019-06-16T06:19:15.000Z","msg":"寫到呢度就完<br />\n唔知有幾多人會肯睇<br />\n但其實我已經有好多野冇詳細寫<br />\n真係寫晒我驚過萬字<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2019-06-16T13:18:00.000Z","msg":"好正，我睇哂，巴打係咪主修環球政治？"},"citedBy":0,"replyTime":"2019-06-16T15:08:45.000Z","msg":"唔係啊<br />\n純業餘推測<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/donno.gif\" class=\"hkgmoji\" />"},{"pid":"d270d7688cefce4278ee79b75a284c8b034cd162","tid":1230107,"uid":196329,"like":8,"dislike":0,"score":8,"quote":{"pid":"5f737ea380f0bb0091bff5d533e493e6736e7691","tid":1230107,"uid":103353,"like":0,"dislike":0,"score":0,"citedBy":1,"replyTime":"2019-06-16T13:47:11.000Z","msg":"點睇中央/建制會做乜？<br />\n<br />\n黎緊選舉，咁既勢頭，建制不能坐以待斃"},"citedBy":0,"replyTime":"2019-06-16T15:17:21.000Z","msg":"中央對港政策從來一啖砂糖一啖屎<br />\n今次餵屎失敗，跟住落黎既就係砂糖<br />\n我諗政府會做一d派糖<br />\n無論如何，19區議會同20立法會選舉前盡量避免大動作，影響建制選情<br />\n<br />\n同埋今次都俾我地睇到，即使有DQ<br />\n即使關鍵少數都保唔住<br />\n泛民係立法會都係仲可以玩野，用修訂拖，主導法案委員會<br />\n同埋就算黑警想做野，立法會議員即時到場，警方係會避忌好多<br />\n可見將來既立法會區議會議席，我地應盡量爭取<br />\n呢個亦係我一直唔同意焦土論既原因"},{"pid":"24e5b915a2bded6dbb0f7b26f21863d7446532dc","tid":1230107,"uid":101723,"like":0,"dislike":1,"score":-1,"citedBy":0,"replyTime":"2019-06-16T15:33:12.000Z","msg":"Push"},{"pid":"f777811b76fd2107582d1a7c3716fb03a4ccaefa","tid":1230107,"uid":196329,"like":0,"dislike":0,"score":0,"citedBy":0,"replyTime":"2019-06-16T16:07:53.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"dcc8ed4a2468dec625ed75a7d43412fc37e853d6","tid":1230107,"uid":50800,"like":0,"dislike":0,"score":0,"citedBy":0,"replyTime":"2019-06-16T16:15:30.000Z","msg":"分析得唔錯，push"},{"pid":"d80b4ce92144a6d4969a855d66b0c1e44df01a95","tid":1230107,"uid":113024,"like":0,"dislike":0,"score":0,"citedBy":0,"replyTime":"2019-06-16T16:29:50.000Z","msg":"nice work"},{"pid":"22f747afcc78a21bbc0c8d63ed84abc701f94efd","tid":1230107,"uid":213428,"like":0,"dislike":0,"score":0,"citedBy":0,"replyTime":"2019-06-16T16:30:12.000Z","msg":"推<br />\n希望比更多人睇到<br />\n等大家反思今次既成功 <br />\n避免驕傲導致下次既失敗<br />\n<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"c766e0df94b30b512ed5245f156dd01dba5e2a3f","tid":1230107,"uid":60393,"like":0,"dislike":0,"score":0,"citedBy":0,"replyTime":"2019-06-16T16:37:57.000Z","msg":"<img src=\"/assets/faces/normal/good.gif\" class=\"hkgmoji\" />"},{"pid":"d5d3c6eb0bff25a150681e1f931eff7e615eb25c","tid":1230107,"uid":35393,"like":0,"dislike":0,"score":0,"citedBy":0,"replyTime":"2019-06-16T16:38:32.000Z","msg":"<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"}]}