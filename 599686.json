{"tid":599686,"cid":12,"subCid":0,"title":"香港有一個專比老友記上既論壇叫做老登","createTime":"2018-03-20T15:39:12.000Z","updateTime":"2018-04-13T05:45:15.000Z","uid":86684,"like":13,"dislike":9,"uniUserReply":10,"replies":[{"pid":"2163f1d6a7e4316ab76d8e27de948fc6dfc2f892","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-20T15:39:12.000Z","msg":"一。選戰<br />\n<br />\n［老張，星期六場選舉準備成點？］李一心燃點雪茄，神態自若。<br />\n<br />\n［我老張辦事你放心，想當年爛鬼老廉成立果時，個個手足都著草，係得我一個夠吉士留係到，事實證明我係岩既。］張強露出勝利的神情，嘴色泛起一絲輕蔑的微笑。<br />\n<br />\n［老張......］李一心眉心輕輕一夾，眼神有點疑惑。<br />\n<br />\n［你拿我定啦，我食大茶飯果時，對面班友一半係精蟲另一半係卯，依家唔精又反而做左一粒懵卯。］張強眉飛色舞，手舞足蹈，越說越輕奮。<br />\n<br />\n李一心沒有回話，輕輕搖頭，呼出一個接一個煙圈，閉上眼睛，沉默了半頃。<br />\n<br />\n［你同我收嗲啦，我唔係街邊的靚仔，又唔撚係你個仔，你同我講咁多野托柒咩。我係問你依家搞成點啊，你係唔係腦退化聽唔明？］李一心一怒之下大力拍案，嘴角噴出不規則的煙圈。<br />\n<br />\n［......對唔住李生。你放心，投票前一晚會有人放掌心雷比老人院班老友記，投票果日已經安排好大巴接送，投完再車佢地去飲茶，幫佢地盡公民義務，保證老廉都鋤唔入。］張強稍稍收斂，不再胡亂說話。<br />\n<br />\n［Ok,你班手下信唔信得過？］李一心把雪茄摁滅於煙灰缸。<br />\n<br />\n［放心，全部都係老友記黎，大家向錢看，絕對信得過。］<br />\n<br />\n［錢，我地大把。我話你知，最緊要好好睇睇，唔好出事。］李一心神情回復輕鬆，與其說是輕鬆，倒不如說是勝券在握，萬無一失。<br />\n<br />\n［明白，包係我身上。］<br />\n<br />\n［仲有以防萬一，你叫定d老友記隨時苦肉計，唔要老人院果d神智不清，我要既係正正常常對答如流。］<br />\n<br />\n［Easy la 好似我咁精靈。］<br />\n<br />\n［但千奇唔好似你咁撚多嗲。少說話多做事，黨唔會忘記你既貢獻。］李一心拍拍張強的肩膊，就似是領導人對幹部的加持。<br />\n<br />\n［事成之後......］張強如默書一百分的小朋友，期待父母等價交換的禮物。<br />\n<br />\n［只要政策出到台，我地就大把水cap,到時唔會少左你果份，保證呢4年長做長有。］李一心把玩胸口的黃金懷錶，露出貪婪的笑容。<br />\n<br />\n4年前區議會選戰前夕，一段香港知名商人與老人院院長的枱底交易片段於連登曝光，一日後搶貼各大新聞頭版。<br />\n<br />\n沒有人知道影片的來源，更沒有人知道發佈者從什麼途徑得到影片，總之最後廉政公署成功向二人定罪。<br />\n<br />\n*************************************"},{"pid":"e88fec6367ab153214073b86d50726ed424d254f","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-20T15:47:24.000Z","msg":"&quot;誠召福利派人士支持真心為香港議員&quot;   &quot;政事台&quot; &quot;張強&quot;<br />\n<br />\n*(&quot; &quot;為老登討論區內容，下文同)*<br />\n<br />\n&quot;全港老人福利大遊行，真心撐港護我家，誠召敬老護老人士聲援區議員，阻止廢青當選，意電:1234 4321 搵張生&quot;<br />\n<br />\n&quot;陳照&quot;<br />\n&quot;香港政府長期忽視老人褔利，唔記得我地既貢獻！&quot;<br />\n<br />\n&quot;吳美&quot;<br />\n&quot;有咩著數？&quot;<br />\n<br />\n&quot;黃江&quot;<br />\n&quot;講得好！依家d後生仔一d都唔尊重老人家&quot;<br />\n<br />\n&quot;張強&quot;<br />\n&quot;@吳美，詳情電話再傾，保證您滿意。&quot;<br />\n<br />\n［你班老野，一味諗住賣香港，今次仲捉你地唔到，等我cap圖上連登先。］我專心致志地瞪著屏幕。<br />\n<br />\n［俊仔，出黎食飯啦！］房間外傳來爺爺的呼喊聲。<br />\n<br />\n我依舊聚精會神，不受外界干擾，小心翼翼擷取圖片，放上連登。"},{"pid":"f3690ad678cb9e10c22b5e3566e93a7de6ab6b80","tid":599686,"uid":120629,"like":0,"dislike":0,"score":0,"citedBy":0,"replyTime":"2018-03-20T15:59:24.000Z","msg":"lm"},{"pid":"bb37af4b9fd7c4f69ca93deadd8dbb545fd54f32","tid":599686,"uid":86684,"like":0,"dislike":1,"score":-1,"citedBy":0,"replyTime":"2018-03-20T16:02:26.000Z","msg":"+廢老貪得無嫌，為求福利出賣香港+  +政事台+  +瘦條細隻+<br />\n<br />\n*(++為連登討論區討論內容)<br />\n<br />\n+老登廢老禍害香港，為求褔利不擇手段，自私自利埋沒良知！一直以黎廢老用慣食慣嘆慣我都冇所謂，只要幫到有需要既人就ok,但依家公然係網上同我地宣戰，阻止真心為香港既年青人當選？真係罪無可恕！我號召各位巴打，今個星期日係沙田票站對抗廢老，聲援年青人！+<br />\n<br />\n+遊戲淫姦+<br />\n +支持！反擊廢老，你我有責！+<br />\n<br />\n+乳就大爆炸+<br />\n+今個星期日，叫埋朋友出，不成功，劉松仁！+<br />\n<br />\n+波C灣+<br />\n+係時候要比班廢老知道，香港係我地揸旗！+<br />\n<br />\n+能大唷+<br />\n+巴打好有心，預我一個！+<br />\n<br />\n+高遠岩+<br />\n+小心cctbb啊，佢地最叻抹黑！+<br />\n<br />\n+瘦條細隻+<br />\n+星期日，朝早9點沙田火車站等，到時我拉埋banner, 帶埋道具，有興趣既巴打記得準時集合。+<br />\n<br />\n［俊仔！我叫你食飯啊！成日掛住打機！］爺爺怒氣沖沖推開房門，殺我一個措手不及。<br />\n<br />\n我連忙關上網頁，顯示屏只剩下預先佈置的掩飾軟件----Word。還有幾個維基百科的網頁，內容全是羅素與維根斯坦，魯迅與郁達夫，特朗普與金正恩。<br />\n<br />\n數學，哲學，文學與政治學，內容看似息息相關，又似是風馬牛不相及，就像紫薯芝士配海膽，可以是美食，又可以是劣食。<br />\n<br />\n精靈的爺爺以迅雷不及掩耳的速度瞥向我的顯示屏，那種速度是任何一支手錶也不能量度，但我的直覺卻告訴了我。"},{"pid":"7e3d63b6a1b069eeea53178269e7f3079818fa83","tid":599686,"uid":38793,"like":0,"dislike":0,"score":0,"citedBy":0,"replyTime":"2018-03-20T16:06:20.000Z","msg":"Lm"},{"pid":"f8e23008bb98c9f38bbdf6bf0cf26948092064ee","tid":599686,"uid":38793,"like":0,"dislike":0,"score":0,"citedBy":0,"replyTime":"2018-03-20T16:06:30.000Z","msg":"Lm"},{"pid":"195743b7a4a88138bc4bef75f7a4a83c4f7bd361","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-20T16:08:58.000Z","msg":"自從一個專門給老人家使用的論壇，老登推出後，互聯網於老人家之中更為普遍，基本上每個老人家只要有電腦便懂得瀏覽老登。<br />\n<br />\n老登過人之處在於其user friendly的設計，與連登相比是差天共地。老登的開發公司配以各種高科技的軟件，協助老人家在討論區中暢遊，包括語音輸入法。<br />\n<br />\n語音輸入法乍看是上世紀產物，如同老人家一樣過氣，而且功能不是很好，只是食之無味棄之可惜。初時，我的確懷著先入為主的觀感批評這套軟件，未幾卻發現是大錯特錯。<br />\n<br />\n開發公司金齡銀牙所研發的語音輸入法能辨識全中國各種不同的口音，就連一些不在我們認知之中的口音亦被囊括。還有一點是每個老人家在安裝軟件後，必須朗讀一篇簡單的文章，由此軟件可推算老人家的口音，更準確地分析他們的說話。<br />\n<br />\n第二個功能是積分制。不要少看積分，每次發文章可獲得2點積分，回應文章有1點，每個讚好有0.5點。積分可在官方網站換取禮品，於我而言並不吸引，但對老人家卻是生活之中不可或缺。<br />\n<br />\n按照這種情況，不只是老人家，年青人也願意在這個地方淘金。金齡銀牙精明之處在於嚴格控制註冊人士，確保他們是六十歲以上的老人家。<br />\n<br />\n每個新會員必要提交身份證明文件，清楚顯示出生年份，以防假冒。有效確保論壇是老人家的天堂。<br />\n<br />\n至於我能夠瀏覽老登的原因，全因盗用了已經不在人世的外婆的帳戶。<br />\n<br />\n沒有人知道事實真相，包括我的朋友，父母，還有同住的爺爺。<br />\n<br />\n所有關於老登的資訊也是一個謎，由其他網友在連登上分享，還有一些是我親身見聞。"},{"pid":"acb57a801265f8a4dd056822804b628a7aa2d663","tid":599686,"uid":151503,"like":0,"dislike":0,"score":0,"citedBy":0,"replyTime":"2018-03-21T06:46:20.000Z","msg":"lm"},{"pid":"69b10e811ec8a78957a88787f799388dbf1da4ce","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-22T01:42:54.000Z","msg":"推"},{"pid":"fb0b4df05427fdded48414fb3d31bb515a15d571","tid":599686,"uid":116925,"like":0,"dislike":0,"score":0,"citedBy":0,"replyTime":"2018-03-22T17:06:00.000Z","msg":"推一推"},{"pid":"ae9e495d4bbbbcfe3f1df12d632c5fb341473345","tid":599686,"uid":40723,"like":0,"dislike":0,"score":0,"citedBy":0,"replyTime":"2018-03-23T02:09:04.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"47a8340458eccf56ef1c20eae8f1ba117939ba54","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-24T00:56:52.000Z","msg":"［俊仔，今個星期日諗住投比邊個？］爺爺夾了一塊豬排給我。<br />\n<br />\n［老人聯既張保囉，似係真心為香港，貼地民生派，又係專業人士，前建築師，真係幫到老人家，特別係一蚊乘車優惠，老人家可以出去見識下，唔使屈係屋企。］我吃下爺爺的豬排，露出微笑。<br />\n<br />\n［張保係好，但政策唔夠貼地，社會係你地班後生架啦，係時候要交比你地，以你地既利益出發。］<br />\n<br />\n［我就會投民主同盟既郭威，佢建議政府向每個18至25歲既年青人派七千現金，又提出減免償還學生貸款一萬蚊，呢d就真係為香港啦。］爺爺露出咧嘴而笑，向我豎起大姆指。<br />\n<br />\n一整頓晚飯變成了我們為候選人拉票的選舉論壇，我支持老人聯，爺爺支持民主同盟，互相為對方的利益出發。<br />\n<br />\n可是，我不相信爺爺，歷史教會我的是防人之心不可無，全心全意相信一個人，到最後通常是慘痛收場。<br />\n<br />\n千萬不要把客套說話當作真心話，就似是街上碰見老朋友時，常以有空吃飯作結語，也是客套話，難道我們真的會相約久未見面的朋友吃飯嗎？<br />\n<br />\n我沒有政治立場，相信爺爺也沒有政治立場，正確來說政治只是由民生議題衍生出來的副產品，如何發展民生成為了各黨派的舞台。<br />\n<br />\n相信大部份香港人也一樣，只要安居樂業，無論是青年政事或是老人聯於立法會執政也是無關重要。<br />\n<br />\n［自由人，後日9點沙田火車站有行動。］我把訊息發給自由人。<br />\n<br />\n自由人是我的大學同學，我倆識於微時，他在我人生低潮是給我協助，幫我走過失戀低谷。<br />\n<br />\n自由人會幫我的原因，是他對於廢老的反感。每個討厭廢老的人也有一段不愉快的經歷，每個聲討廢老的人也有無數段不愉快的經歷。<br />\n<br />\n［搞咩？］<br />\n<br />\n［支持民主同盟。］<br />\n<br />\n［關我撚事。］<br />\n<br />\n［同時聲討廢老，打擊老人聯。］<br />\n<br />\n［Ok星期日準時見。］<br />\n<br />\n*************************************"},{"pid":"2cd536e4ed37c152f8907c15af35d61e70cfdfaf","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-24T00:57:31.000Z","msg":"［俊哥仔，你d所謂既line登巴打呢？］自由人嘲諷道，面露一絲恥笑。<br />\n<br />\n眾巴打於line登立下投名狀，信誓旦旦，以J圖為證，我深信一眾巴打必定前來支援。<br />\n<br />\n［時間尚早，再等下。］我環顧四周，細心觀察，等待巴打支援。<br />\n<br />\n+廢老貪得無嫌，為求福利出賣香港+  +政事台+  +瘦條細隻+<br />\n<br />\n+瘦條細隻+<br />\n+糧早已到，為何未見三軍支援？+<br />\n<br />\n時間一分一秒地漏走，當初的堅持現已讓失很懷疑，很懷疑，到最尾等到只有這枯枝。別個後輩收成時，這一次，我真的很介意。<br />\n<br />\n［1號張保選情告急，票投張保刻不容緩，張保有保障，落成老人福利金，敬老護老愛老。］張保選舉團隊在火車之外鋪天蓋地宣傳。<br />\n<br />\n絕大部份是上了年紀的老人家，平時就連一分鐘也不能站在巴士與火車，現在卻手舞足蹈地拉票。<br />\n<br />\n［伯伯投左票未？］張保團隊的老婆婆問道。<br />\n<br />\n［未啊，投咩鬼野票啊？咪鬼阻住我飲茶。］伯伯杵著柺杖推推讓讓。<br />\n<br />\n［咁你去邊樹飲茶啊？］婆婆死纏爛打，誓要搶奪寶貴一票。<br />\n<br />\n［咪輝記囉，唔好阻住我啦，有排行啊。］<br />\n<br />\n［搭車去咪得囉，只要支持張保，就好大機會可以一蚊搭車。］婆婆指著火車站外的巴士站。<br />\n<br />\n［一蚊？唔係兩蚊咩？］伯伯瞪大眼睛，扯開嗓門。<br />\n<br />\n［總之冇呃你啦。唔好投d後生仔，有破壞冇建設，聽講佢地想取消乘車優惠啊！］<br />\n<br />\n［咁撚大獲？好好好！投咩話？］<br />\n<br />\n［想要1蚊投1號，你諗住1蚊搭車就得，我地有義工朋友帶你投票，呢到請！］婆婆露出勝利的笑容，繼續向不同老人家重施故技。<br />\n<br />\n老人聯手段高明，難怪民主同盟難以匹敵。"},{"pid":"c17ff7caaf29a3108ffe3862c84481948acaf425","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-24T07:57:55.000Z","msg":"我回頭望向遠方自由人的位置，旁邊多了幾個蒙面人包圍他，難道是老人聯派人傷害我們？<br />\n<br />\n［做咩撚野！］我吆喝道，引來街上好事之人的注意。<br />\n<br />\n［無事無事！］幾位神秘人像聽到槍聲的獵物，四散逃竄。<br />\n<br />\n［自己人啊！］自由人向我和他們招手，示意不用緊張。<br />\n<br />\n［瘦條巴打？今日約左係到反老人聯？］其中一個矮瘦的四眼男生問道。<br />\n<br />\n能把我的line登網名說出口，看來真的是自己人，連登果自然有愛。<br />\n<br />\n［遲左小小，頭先係網上面搵你，你又冇回post。幾驚你fake我地。］巴打笑道。<br />\n<br />\n+波C灣+<br />\n+瘦條巴打，我同幾個朋友到左啦。+<br />\n<br />\n果真是波C灣巴打，可惜除了他以外便沒有其他巴打到場，但遲到總比沒到好。<br />\n<br />\n［唔好意思，頭先太忙冇睇電話。］我微微一笑，以表善意。<br />\n<br />\n［你同班巴打病左咩，做咩載口罩？］自由人衝口而出，不懂規矩。<br />\n<br />\n我與一眾巴打多目交投，看著彼此的口罩會心微笑。人與人的距離不應太遠，亦不可太近，水至清則無魚。<br />\n<br />\n我們分配工具，手執宣傳牌與banner,進佔火車站外的宣傳區，剛好與老人聯的義工同處一域。<br />\n<br />\n不須說話只須眼神就足以為是日選戰增添殺氣。老人團隊的眼神就似是我們偷偷把他們的假髮與假牙拿走，毫不尊重他們老屁股的地位。<br />\n<br />\n［反對老人聯，反對老人福利年年加，青年福利朝朝減！］我率先打響頭炮。<br />\n<br />\n［投左老人聯，全家都痙攣！］<br />\n<br />\n［老人聯！老人亂，亂港，亂家，亂我媽。］<br />\n<br />\n［兄弟！比d聲氣黎！打倒老人聯，青年當道，青年萬歲！］我站在預先準備的摺椅上振臂高呼！以君臨天下的凌厲眼神衝向他們。<br />\n<br />\n老人聯的義工被line登巴打的氣勢所嚇，有兩三分鐘的時間沒有回話，甚至連口號也講不出口。<br />\n<br />\n只見剛才的老婆婆走進火車站，神色可疑地撥了一通電話，語間不時偷偷瞥看我們，不知籌謀什麼驚天大陰謀。"},{"pid":"557745b75858636b1cbb07bff60cbfef281b2918","tid":599686,"uid":86684,"like":0,"dislike":1,"score":-1,"citedBy":0,"replyTime":"2018-03-24T08:39:46.000Z","msg":"［好啦喎，宣傳就宣傳啦，你地唔好係到抹黑張保！］婆婆健步如飛走到波C灣巴打面前，中氣十足地指罵。<br />\n<br />\n［阿婆，喂喂企開d啦！你有你拉票，我有我講野！張保都未出聲，你出咩撚野聲？］波C灣巴打反唇相譏。<br />\n<br />\n［民主同盟恰阿婆啊！無天理啊！］婆婆呼天搶地，頓足捶胸。<br />\n<br />\n［阿婆你做咩事啊，唔好屈得就屈！］波C灣步步進迫，阻止婆婆胡亂講話。<br />\n<br />\n婆婆突然被鬼附身似地向後跌撞在地上，七情上面，大呼小叫。［求命啊，有人推我啊！］<br />\n<br />\n想不到婆婆竟出此下策，冤枉好人。<br />\n<br />\n［係呢到！影佢！影佢！］攝影師和幾個胸口前配戴工作證的記者連忙上前，圍著波C灣巴打。<br />\n<br />\n［走啊！局黎架！］波C灣巴打叫道，伸開雙手阻止記者追趕我們。<br />\n<br />\n［收皮啦老野，唔好係到扮野！記者朋友認住我！我先係受害者！還我公道。］<br />\n<br />\n自由人拉著我離開，一眾巴打也隨之跟隨，說真的，我並不想離開，可是懦弱戰勝了幻想，我始終不敢留下，而且是跑得最快的一個。<br />\n<br />\n逃竄時，我悄悄望向攝影機身的公司標誌，我便知道波C灣巴打大禍臨頭。<br />\n<br />\n［屌那星，千算萬算都算唔到班老野玩到咁大。］自由人於超級市場內停了步。<br />\n<br />\n［班老野最叻於係鏡頭面前扮野，鏡頭敏感度一百分，仲好戲過tbb姐仔。］<br />\n<br />\n［大佬，你個比喻好小小得唔得？求其係街搵個阿嫂都好戲過佢地啦。］巴打話音帶有嘲弄之意。<br />\n<br />\n［難為你仲有心情講笑......波C灣巴打就咁為我地犧牲左......］我深感自責，作為活動召集人，我不能令每個巴打安全回家。<br />\n<br />\n［喂！仆街啦波C灣巴打比差佬拉左！］巴打指著商場電視驚訝叫道。<br />\n<br />\n雖然這樣說有點事後孔明，但巴打被扣捕是意料中事，老人聯豈會放過這個大造文章的機會？<br />\n<br />\n［捍衛香港！打倒老人聯！］波C灣巴打於鏡頭前叫囂。<br />\n<br />\n［今早十時，據報民主同盟支持者於沙田火車站外涉嫌襲擊老人聯義工，警方接報後到現場拘捕懷疑涉案男子。］<br />\n<br />\n［民主同盟主席召開記者會回應事件。］<br />\n<br />\n［各位，對於今日既暴力事件，我地民主同盟予以強烈譴責，對受傷既義工致以最真誠既慰問。在此，我地必須澄清涉案人士與民主同盟無關，我地絕對贊成警方既迅速行動，為和理非非既社會出一分力。］民主同盟主席楊國宇誠心說道。<br />\n<br />\n那種真誠使人發寒，我寧願他在鏡頭前虛情假意，但從他的表情與肢體動作看來，楊國宇真的不願意與波C灣巴打牽上關係。<br />\n<br />\n［條仆街使唔使割得咁快。］自由人輕輕搖頭，嘆了口氣。<br />\n<br />\n［一早就知道兩班人都唔係好野，係諗唔到割得咁快......］我無奈地凝視著電影，看不清香港的未來。<br />\n<br />\n除了自己，香港是否無人值得信賴？<br />\n<br />\n不。我連自己也不相信，我的直覺告訴我含淚投票，最後換來的卻是無情的割席。<br />\n<br />\n不期望他們為我們說好話，但最起碼不要落井下石。<br />\n*************************************"},{"pid":"dde8a82e97f9b1e3f4a4b8649cbf064c9ac76eb0","tid":599686,"uid":1181,"like":0,"dislike":0,"score":0,"citedBy":0,"replyTime":"2018-03-24T09:32:57.000Z","msg":"Lm"},{"pid":"4cad2b08a1d9921b299688832cef00fcaa9a5bbb","tid":599686,"uid":35301,"like":0,"dislike":0,"score":0,"citedBy":0,"replyTime":"2018-03-26T10:29:19.000Z","msg":"lm後睇"},{"pid":"1fb7a0ceec8a946efa0a50def5a9ed9017b808cb","tid":599686,"uid":86684,"like":0,"dislike":0,"score":0,"citedBy":0,"replyTime":"2018-03-26T13:33:34.000Z","msg":"我紙言開左另外一個標題既post,我轉頭係連登開番個新post, 希望各位巴打留個正皮"},{"pid":"3efa6437a030c259dedd0662be73af67b5266684","tid":599686,"uid":107555,"like":0,"dislike":0,"score":0,"citedBy":1,"replyTime":"2018-04-11T16:37:54.000Z","msg":"post呢？<br />\n仲有孟婆下集係呢個？"},{"pid":"8ea172f94d213eeb7dfcb140713513b45799b333","tid":599686,"uid":86684,"like":0,"dislike":0,"score":0,"quote":{"pid":"3efa6437a030c259dedd0662be73af67b5266684","tid":599686,"uid":107555,"like":0,"dislike":0,"score":0,"citedBy":1,"replyTime":"2018-04-11T16:37:54.000Z","msg":"post呢？<br />\n仲有孟婆下集係呢個？"},"citedBy":0,"replyTime":"2018-04-12T00:30:40.000Z","msg":"孟婆下集打左萬幾字，想再打多d先出<img src=\"/assets/faces/normal/smile.gif\" class=\"hkgmoji\" />"},{"pid":"414c463c1680fdb47ea6aaab459e43a2378b811e","tid":599686,"uid":35301,"like":0,"dislike":0,"score":0,"citedBy":0,"replyTime":"2018-04-12T01:07:46.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"b546e484c8cf652d8bc7a21ba2283f965c5c6d01","tid":599686,"uid":156865,"like":0,"dislike":0,"score":0,"citedBy":0,"replyTime":"2018-04-13T05:45:15.000Z","msg":"Lm"}]}