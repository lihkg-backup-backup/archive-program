{"tid":1281107,"cid":5,"subCid":0,"title":"去前線以外，仲有啲嘢我哋未做好！","createTime":"2019-07-03T07:50:10.000Z","updateTime":"2019-07-03T07:50:10.000Z","uid":270466,"like":1,"dislike":1,"uniUserReply":1,"replies":[{"pid":"a4374283a87bcaab0215f9468e92b636a5bf2e80","tid":1281107,"uid":270466,"like":0,"dislike":0,"score":0,"citedBy":0,"replyTime":"2019-07-03T07:50:10.000Z","msg":"不如我哋自己各區都開一啲group，搞吓分享會啦。想要大型的和理非分享會，唔知民陣會唔會搞。但其實喺自己生活嘅範圍度搞都好重要呀。呢排我哋有班中學同學，好多人都覺得好焦慮、唔開心，覺得200萬人走出嚟，政府都唔會回心轉意，對未來係絕望。<br />\n<br />\n但除咗反送中，應該仲有好多議題我哋都可以跟進，可以組織到大家一齊。我見今朝大家開晒telegram group分晒工去搵一個人，我真係感動到喊出嚟，點解大家可以咁有愛？我哋可唔可以<br />\n都嘗試約吓啲分享會，大家傾下心事又得，講吓屋企人又得，講吓自己想點又得，其實我自己都好想聽多啲大家諗緊乜，傾多啲我都可以知道自己想點嘛！<br />\n<br />\n我都有朋友嘅爸爸媽媽係die hard藍絲，嗰日佢睇住父母出去撐警集會，佢同屋企人嘈咗一輪好唔開心，爭啲離家出走。但後來我有事要搵佢幫手，佢又好似分心咗，好似冇咁唔開心咁，咁當然唔係立即冇晒事啦。我都好想約返朋友出嚟傾下偈，唔好次次約佢都淨係叫佢同我哋一齊去前線。<br />\n<br />\n大家有冇咩諗法，去前線以外，我哋有咩可以做多啲？"}]}