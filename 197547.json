{"tid":197547,"cid":15,"subCid":0,"title":"【All in救劏場】唔駛錢借舖搞市集！劏場業主蝕住打復活戰","createTime":"2017-04-12T02:56:25.000Z","updateTime":"2017-04-12T06:08:49.000Z","uid":22675,"like":0,"dislike":0,"uniUserReply":0,"replies":[{"pid":"23909a51a298e597ed296d536ce89f924a113c13","tid":197547,"uid":22675,"like":0,"dislike":0,"score":0,"citedBy":0,"replyTime":"2017-04-12T02:56:25.000Z","msg":"<img src=\"http://static.apple.nextmedia.com/images/e-paper/20170411/large/1491912116_b613.jpg\" data-thumbnail-src=\"https://i.lih.kg/thumbnail?u=http%3A%2F%2Fstatic.apple.nextmedia.com%2Fimages%2Fe-paper%2F20170411%2Flarge%2F1491912116_b613.jpg&h=6f0831d7&s={SIZE}\" /><br />\n劏場末路，苦主掙扎救存。活躍舖市的佳寶食品超市創辦人林曉毅2014年拆售屯門壹號總站，兩年保證5厘租金回報玩完，去年年底入伙，二手成交全部蝕讓，劏場出租率僅約一半。部份業主唔想等死，自組委員會，度計救亡，頭炮舉辦復活節市集，免費借舖俾人開檔，最終50個雷霆救兵，嚟緊周末日入場開檔，期望谷旺商場。<br />\n<br />\n記者剛周日（9日）下午1時到屯門青山坊壹號總站現場觀察，人流屈指可數，店舖種類包括服飾、精品、玩具、美容、蒸腳店、國畫廊、補習社，甚至乎有劏舖hea到擺夾公仔機同扭蛋機。<br />\n做開生意，賣過手機、服裝的屯門街坊陳生陳太來這劏場碰運氣，兩個月前開始以二千多元租用一個幾十呎的舖位賣佛牌，預計投資10萬元，陳太話：「對面萬寶商場月租7,000、8,000蚊，但呢度兩千零蚊，純粹試下，睇下得唔得&hellip;&hellip;開舖兩個月，營業額可以接受，（夠錢交租？）一定夠&hellip;&hellip;（但夠唔夠錢出糧？）開頭實唔會好多，萬幾二萬蚊無可能，但覺得可以接受。」陳生就話：「其實個場就麻麻地囉，人流少，但唔係一面倒唔好嘅，個場新淨，月租二千零蚊，對租客來講，抵租!」<br />\n現場數舖，全場約300個劏舖，僅三分一開業。根據商戶提供資料，目前商場約158個舖位租出，出租率52.7%，成交月租由2,200元至4,000元。另外，約100個舖位招租，實用面積由28方呎至46方呎，叫租由2,200元至4,000元。<br />\n同區經營寵物診所的彭雅瞳是劏場業主之一，她卻自稱是「苦主」，「本身做生意，感受到租金，每兩年加一次，呢個場又近自己公司，而且想退休時，有個唔需要交租嘅地方。加上屯門住，屯門大，200零萬，接受到，咁咪買囉！」無奈舖位大貶值，「某程度上有影響，自己調整心態啦！」<br />\n心存正能量，聯絡同舟人共濟，找來場內其他十多名業主，組成「壹號巿集籌備委員會」，彭雅瞳宣言：「自己商場自己救」，「呢個商場，我夠膽講，係全香港，業主們最齊心的一個商場，成日有密切溝通，不斷討論點樣可以造好個商場，點樣可以吸引人流，點樣可以同時間比賽。」<br />\n面對出租率低，彭雅瞳表示，頭炮是復活節市集，獲得場內吉舖業主首肯，免費提供舖位，喺嚟緊復活節4月15及16日，舉辦為期兩日的市集，現已有50個檔主參與，包括遊戲攤位、手造皂、飾物、水晶、電器、塔羅牌等等，營造嘉年華，暫時獲咖啡店贊助4,000包咖啡贈品，希望可以谷旺人流。委員會收檔主每天營業額10%作為費用。目標是兩日假期吸引一萬人流，務求宣傳下個商場。另外，又有業主去考地產經紀牌，日後自己揀租客，配合商場的發展。<br />\n<a href=\"http://hk.apple.nextmedia.com/realtime/finance/20170412/56551677\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Frealtime%2Ffinance%2F20170412%2F56551677&d=74s%2FNZguDZpTF4W18ni10P6YfqAiA4jm3R2Vm1010vU%3D&h=79039d91\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Frealtime%2Ffinance%2F20170412%2F56551677&h=f5862445\" target=\"_blank\">http://hk.apple.nextmedia.com/realtime/finance/20170412/56551677</a>"},{"pid":"566d465d40bfe8a2e9edbfc3e852d69867accfa6","tid":197547,"uid":54930,"like":0,"dislike":0,"score":0,"citedBy":0,"replyTime":"2017-04-12T02:57:38.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"aa4c910c3ee7c8a738cc78b56fc8cd9ea6af560f","tid":197547,"uid":22675,"like":0,"dislike":0,"score":0,"citedBy":0,"replyTime":"2017-04-12T03:11:42.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"17de18ded9e72f91bcdfdd7cd9a121234226b149","tid":197547,"uid":22675,"like":0,"dislike":0,"score":0,"citedBy":0,"replyTime":"2017-04-12T03:48:43.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"cffb27a61c5ed6896753ce044f4451c0c3610a1f","tid":197547,"uid":29099,"like":0,"dislike":0,"score":0,"citedBy":0,"replyTime":"2017-04-12T05:04:31.000Z","msg":"搞旺咗個場，業主就會加租趕你走"},{"pid":"006c1f990044cde07de8925ff4bba2d677fdf82d","tid":197547,"uid":22675,"like":0,"dislike":0,"score":0,"citedBy":0,"replyTime":"2017-04-12T05:36:44.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"8d0519be995af23367ed153f3a35254b7bbb2195","tid":197547,"uid":73092,"like":0,"dislike":0,"score":0,"citedBy":0,"replyTime":"2017-04-12T06:08:49.000Z","msg":"商場劏鋪劏師奶<img src=\"/assets/faces/normal/agree.gif\" class=\"hkgmoji\" />"}]}