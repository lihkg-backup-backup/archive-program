{"tid":1340429,"cid":5,"subCid":0,"title":"【無警時份】群星譴責元朗白衣狂徒 杜汶澤怒斥：元朗法治喺邊度？","createTime":"2019-07-21T15:59:31.000Z","updateTime":"2019-07-21T15:59:31.000Z","uid":41130,"like":0,"dislike":0,"uniUserReply":1,"replies":[{"pid":"c43f4b05f976d711f3a6d6d28cbe4ff5e4f59c97","tid":1340429,"uid":41130,"like":0,"dislike":0,"score":0,"citedBy":0,"replyTime":"2019-07-21T15:59:31.000Z","msg":"<a href=\"https://hk.entertainment.appledaily.com/enews/realtime/article/20190721/59848372\" data-sr-url=\"https://r.lihkg.com/link?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20190721%2F59848372&d=PG0fnU9ECAVDedUX85NM%2FMQVtcXcndjic5JqfcA1BWo%3D&h=d84e749f\" data-ef-url=\"https://embed.lih.kg/frame?u=https%3A%2F%2Fhk.entertainment.appledaily.com%2Fenews%2Frealtime%2Farticle%2F20190721%2F59848372&h=59417a9a\" target=\"_blank\">https://hk.entertainment.appledaily.com/enews/realtime/article/20190721/59848372</a><br />\n<br />\n<br />\n元朗晚上有大量穿着白衫、綁紅繩的人士，在街頭拿手藤條及雨傘等見到黑衣人就打，更有人被打到頭破血流，雖然該區區議員指報警逾兩個半小時，但卻未見有警察到場維持秩序。大量白衣人晚上更衝入元朗西鐵站，見人就打，列車停開，令人髮指。<br />\n<br />\n相關新聞：【無警時份】黃耀明呼籲勿到元朗 避白衣人追打以保性命安全<br />\n<br />\n看到這種情況，杜汶澤亦禁不住在facebook鬧爆，指是繼「魚蛋革命」後又一次警黑合作：「其實2014年10月3號港共政權已經試過搵黑社會幫手，所以衍生出魚蛋革命，以武抗暴。今日元朗，警黑合作，並不是新聞。」而他更直言這是種卑劣的手法：「一個手段如此卑劣嘅政權，你打一代人，佢哋打唔死就會成長！你哋只有死路一條。」<br />\n<br />\n杜汶澤就元朗冇差別打人事件，以短訊回覆蘋果，他說：「其實係香港古惑仔打示威者唔係第一次發生。係2014年10月3日係旺角已經試過有呢啲情況出現。今次你見到喺元朗，打咗咁多示威者，市民，一個差人都冇。我不嬲都唔相信，黑社會係自願參與呢啲活動，古惑仔出嚟行，冇著數嘢係唔會做。」他又補充：「咁香港政府每一日指摘示威者時候，話要擁護法治，我真係想問下元朗法治喺邊度？難道元朗獨立咗？唔受特區政府管轄？而我係唔知道？」<br />\n<br />\n相關新聞：【無警時份●Live】元朗白衣人血洗西鐵站 《蘋果》記者被毆<br />\n<br />\n「牛雜妹」李美琪住元朗，但她今晚在屯門參加甄志強監製的舞台劇《難兄難弟》演出，剛完騷還要出席慶功宴，但她已知道元朗發生白衣人追打黑衣人，李美琪今晚接受《蘋果》訪問，她短訊回覆：「無論立場在哪一方，暴力絕對不能解決問題，千萬別傷及無辜。我也想呼籲住在元朗嘅人要注意安全。」李美琪都馬上聯絡家人，確認家人及食店員工暫時安全。<br />\n<br />\n楊羚家住元朗區大型屋苑，問到元朗剛發生的暴力事件，楊羚說：「一早已經聽人哋講今日盡量唔好入元朗，我哋係今日朝頭早去過元朗買過餸，跟住就冇再出元朗喇，而家全家人都齊齊整整喺屋企，咁就安全。」問到會否擔心自己與子女出入安全時，她說：「我諗全香港嘅父母都好擔心，睇到新聞都好唔舒服。」<br />\n<br />\n另外，葉蘊儀及黃耀明亦有轉發消息，呼籲市民不要前往元朗。<br />\n<br />\n另外，圈中有不少人見狀，亦在社交網站發聲：<br />\nHeidi＠Super Girls ：元朗（哭emoji），請小心，快回家。<br />\nCheronna＠Super Girls ：唔好入元朗。<br />\n藍亦邦：元朗有黑社會打人！警察去晒邊？<br />\n903DJ麻利：元朗癲Ｘ咗啦！唔好返去呀！喺站度打人呀！今晚去朋友度啦！<br />\n林秀怡：住元朗嘅朋友仔小心回家喔，可以在外同朋友傾多陣偈返去㗎。<br />\n導演舒琪：香港警察同黑社會正式聯手！中共式武鬥正式揭幕！香港正式淪陷！"}]}