{"tid":394499,"cid":5,"subCid":0,"title":"政協陳小春擲7千萬 購大埔逸瓏灣豪宅","createTime":"2017-09-10T04:29:49.000Z","updateTime":"2017-09-10T05:01:48.000Z","uid":58319,"like":0,"dislike":5,"uniUserReply":0,"replies":[{"pid":"b70cd7eb5283bf22d0e1c223dee115ea72f818ff","tid":394499,"uid":58319,"like":0,"dislike":0,"score":0,"citedBy":0,"replyTime":"2017-09-10T04:29:49.000Z","msg":"喺微博向鏡頭做出致敬手勢，同搵人仔無關，同投共鳥都無關；同樣，向祖國反法西斯致敬後再同班兄弟去外國登台搵快錢，兩者同樣無衝突。好似係。<br />\n<br />\n惠州政協陳小春，日前中共大閱兵，陳政協於微博貼致敬圖，還寫道:「七十年前還記得嗎？向所有在反法西斯戰爭中為民族解放而英勇奮戰過的，犧牲了的和倖存的前輩，致敬！」就有人問:「為一個『法西斯政權』慶祝反西斯戰爭勝利去致敬助興？」難答。<br />\n<br />\n陳小春當然暫未有回應，因為佢忙於同一班古惑佬去咗美國登台賺美金。又搵人仔又勾結外國勢力，豬籠入水，難怪買完一層樓又一層，昨日有周刊報道指，陳小春最近更一擲七千萬，購入大埔逸瓏灣2期、3,800呎相連單位，4廳8房，睇晒成個吐露港，兼與賺人仔賺到笑嘅王祖藍做樓上樓下。<br />\n<br />\n新居就只係有陳小春個名，太太應采兒就冇，不過咁，陳小春喺2012年，用2,916萬購入依家住緊嘅天賦海灣，寫埋老婆個名；去年陳小春已於逸瓏灣2期購入一個783萬單位，由應采兒持有。至於佢喺大埔康樂園持有多年嘅兩個單位，就已於舊年趁樓市熱高價沽出，賺近五百萬，多咗筆錢方便佢喺北京置業添。<br />\n<br />\n依家嘅陳小春政協，喺大陸市場真係幾吃得開，去年有九成時間留喺大陸，拍咗四個劇三部戲。舊年兩公婆仲幫大陸深圳衛視拍強國版《極速前進》真人騷，咁就穩袋八百萬。兩公婆夾埋有過億物業喺手，唔知幾時回報祖國呢？<br />\n<a href=\"http://hk.apple.nextmedia.com/entertainment/art/20150910/19289380\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Fentertainment%2Fart%2F20150910%2F19289380&d=a5kQm6KhkGVQo82JkK5zbZUc5Mn1qk%2F8nAzLhrzJJK4%3D&h=d6e7f5f1\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Fentertainment%2Fart%2F20150910%2F19289380&h=df25fb92\" data-auto-link target=\"_blank\">http://hk.apple.nextmedia.com/entertainment/art/20150910/19289380</a>"},{"pid":"f2cf1cfc19ddf00c32e35a9e118d1972aee8b31a","tid":394499,"uid":3742,"like":1,"dislike":0,"score":1,"citedBy":0,"replyTime":"2017-09-10T04:59:00.000Z","msg":"d2打6返大陸d錢真係水咁流"},{"pid":"9bfef74cb05ecd66a3d30d9983e5f3a8227b42b2","tid":394499,"uid":28227,"like":1,"dislike":0,"score":1,"citedBy":0,"replyTime":"2017-09-10T05:01:48.000Z","msg":"向中華民國國軍致敬？"}]}