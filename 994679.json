{"tid":994679,"cid":5,"subCid":0,"title":"眾聞 【圖片故事】露宿者之家──通州街公園日與夜","createTime":"2019-01-25T01:19:43.000Z","updateTime":"2019-01-25T02:37:14.000Z","uid":25558,"like":2,"dislike":0,"uniUserReply":4,"replies":[{"pid":"7fa8b6210179f4b913d5294407a04bff2591210d","tid":994679,"uid":25558,"like":0,"dislike":0,"score":0,"citedBy":0,"replyTime":"2019-01-25T01:19:43.000Z","msg":"<a href=\"https://www.hkcnews.com/article/18105/露宿者-通州街-康文署-18105/【圖片故事】露宿者之家──通州街公園日與夜\" data-sr-url=\"https://r.lihkg.com/link?u=https%3A%2F%2Fwww.hkcnews.com%2Farticle%2F18105%2F%E9%9C%B2%E5%AE%BF%E8%80%85-%E9%80%9A%E5%B7%9E%E8%A1%97-%E5%BA%B7%E6%96%87%E7%BD%B2-18105%2F%E3%80%90%E5%9C%96%E7%89%87%E6%95%85%E4%BA%8B%E3%80%91%E9%9C%B2%E5%AE%BF%E8%80%85%E4%B9%8B%E5%AE%B6%E2%94%80%E2%94%80%E9%80%9A%E5%B7%9E%E8%A1%97%E5%85%AC%E5%9C%92%E6%97%A5%E8%88%87%E5%A4%9C&d=4wHvwn0c8GG2%2BJennq%2Fg3B4KspRE1ZdqvS7v6cf6aI4%3D&h=8031cbb0\" target=\"_blank\">https://www.hkcnews.com/article/18105/露宿者-通州街-康文署-18105/【圖片故事】露宿者之家──通州街公園日與夜</a><br />\n<br />\n眾聞<br />\n【圖片故事】露宿者之家──通州街公園日與夜<br />\n<br />\n撰文: 記者周滿鏗 | 發佈日期: 25.01.19<br />\n<br />\n請支持《眾新聞》，成為訂戶<br />\n<br />\n【撰文、攝影：周滿鏗】<br />\n<br />\n農曆新年將至，康文署1月15日在深水埗通州街公園貼出告示：「由於通州街公園內雜物堆積，影響衛生及嚴重妨礙市民使用公眾設施。本署將於2019年1月29日（星期二）清理有關雜物......」<br />\n<br />\n<br />\n康文署在深水埗通州街公園貼出清理雜物告示。<br />\n<br />\n康文署的通告，引起協助露宿者團體的關注，甘浩望神父和林國璋牧師質疑當局想趁農曆新年前「洗太平地」，驅趕以通洲街公園為家的露宿者。眾新聞向康文署查詢是否有意驅趕露宿者以及曾否接獲投訴，康文署僅回覆指，1月29日當天為恆常清潔行動，已在場內預先張貼告示，並通知市民有關細節。<br />\n<br />\n通州街公園的早上，露宿者會收起床鋪，將隨身物品放進紅白藍膠袋；晚上大約有20多名露宿者聚集，各人攤開自己的床鋪、家當，當中收藏著一段段故事。<br />\n<br />\n<br />\n通州街公園的早上，露宿者會收起床鋪和物品放在通道旁。<br />\n<br />\n水池旁的石壆，是露宿者的床。<br />\n<br />\n儘管小休，財物都要跟身。<br />\n<br />\n一個紅白藍膠袋，是一個露宿者的家當。<br />\n<br />\n45歲的阿強，靠每月4000多元綜援金過活，間中會打散工。他有感出租的廉價床位木蝨問題嚴重，不能住人故寧願露宿。他又說，年輕時候犯下的錯，令他難以再找長工......<br />\n<br />\n<br />\n阿強（左）和他的朋友陳小姐（右）都是露宿者。<br />\n<br />\n阿強13歲時加入黑社會，犯事入獄不下三次，身陷牢獄長達15年。他重投社會後做過地盤、高空工作等，但之後因勞損引發網球肘，不能再依靠勞力工作。阿強形容：「好似『砰』一槍打爆你個心。」<br />\n<br />\n他之後搵工屢試屢敗，「成身紋身走去見工，有咩經驗啫，有情緒病唔揸得鏟車，你叫我去卡啦OK、麥當勞？我行過古惑，只可以選擇勞動工作。」、「但而家啲散工價錢，比判頭食到亂晒龍，原本有600蚊食到得番400蚊，你個心都唔舒服。」<br />\n<br />\n阿強認為，今次康文署的清雜物行動，或與附近新樓落成有關，「你唔會想幾百萬買棟樓，一落嚟就見到露宿者。」若康文署真的驅趕，他如何應對？「唔通呢度會有防暴警察射你水炮趕你走咩，我第日咪又行返來瞓。」、「我明白政府好多嘢做、好多嘢忙，但係民生呢方面搞得好啲，啲人民會唔會覺得好啲呢？而家香港人好似好冷漠咁。」<br />\n<br />\n<br />\n入夜的通州街公園。<br />\n<br />\n翻查資料，位於通州街的樓盤「南昌一號」預計今年2月落成，旁邊的「海柏匯」去年3月已入伙。多個政府部門過去一年多次採取聯合行動，逐步拆除通州街天橋底露宿者搭建的小木屋，食環署之後以鐵絲網圍封現場，原本有數十間的木屋，現時已經一間不剩。林國璋牧師要求康文署今次延期清場，「兩個星期前拆咗最後一間木屋，過去一年佢哋一間一間咁拆，每拆一間就有鐵絲網圍住，但啲人佢就無理過。」<br />\n<br />\n<br />\n通州街天橋底現時被鐵絲網圍封，露宿者的小木屋一間不剩。<br />\n有人或擔心露宿者聚集，會出現黃賭毒問題。阿強表示：「當然樹大有枯枝，仲有人學壞」、「但你唔可以咁武斷，有啲真係正常架，有個瞓喺度，好瘦好似食唔飽咁，但佢又唔係吸毒。」<br />\n<br />\n吸毒情況嚴重嗎？阿強道：「呢區道友特別多，但佢哋唔會搞你，佢都係人，只不過係古惑仔。」  他又說，原本瑟縮在通州街天橋底的露宿者，大部分於半年前轉到通州街公園，高峰時期公園通道的兩旁擠滿約60至70人，但因床鋪被人拋棄，現時不少露宿者已被趕走。<br />\n<br />\n一名公園清潔工晚上掃地，阿強批評掃地和洗地次數愈見頻繁，認為是為了趕走露宿者，「喺你隔離掃，大大聲聲咁掃，驚你吸唔到咁。」、「以前一個禮拜三次（洗地），依家仲有加勁多臭粉，洗完地之後，佢哋唔會用推水器推走啲水，理得你死，你咪繼續瞓。」<br />\n<br />\n同一時間，10米外不遠處也有幾名街坊以歌伴舞，「啲師奶跳舞係佢哋自由，我哋唔會干涉，但我哋行過去大媽面前問：『可唔可以細聲少少，因為11點幾你哋仲咁大聲。』」阿強曾要求對方調低音量，卻不獲理會，阿強慨嘆：「細聲少少啫，又唔係叫你熄晒佢。」最終安然入睡，然而早上6時半便準時有巡邏保安踢床褥，叫露宿者起身。<br />\n<br />\n<br />\n街坊以歌伴舞，露宿者瑟縮一角。<br />\n<br />\n43歲的陳小姐表示，她曾試過租平價床位，但同樣有感居住環境住不下人，「好難租到床位，有木蝨、好多三教九流嘅人，最後都係瞓番呢度，呢個公園大大話話，露宿者都住咗十幾年。」<br />\n<br />\n<br />\n45歲的阿基，在通州街一帶露宿5年。<br />\n<br />\n每月領取綜援2000多元、45歲的阿基，也有打清潔散工，試過租屋但同樣抵受不了木蝨的折磨，「住多兩晚唔敢住，搬咗落嚟公園。」阿基在通州街一帶露宿5年，去年5月之前一直住在天橋底的木屋，但容身之處被封後，他便搬到通州街公園。<br />\n<br />\n阿基說：「我哋全部6點起身，交番個場比佢哋耍太極，我哋做足架，只不過我哋無錢租屋，要停留喺呢個地方。」他試過搵全職工作嗎？「我都想搵正職，而家保安都要中五畢業，我都見唔到啦，40幾歲真係掃街咩，地盤搭棚我真係唔啱做，做咗兩日成個人散晒。」若下周二真的掃場，他如何應對？「應該起碼有個好的方案，俾段時間我哋中間有緩衝，唔好一刀切落去，我無地方瞓真係日日拎住紅白藍坐，坐完咪走。」、「我都唔知，而家都好徬徨，輸咗唔知點，而家未有諗。」<br />\n<br />\n<br />\n旁人眼中的雜物／露宿者眼中的財物。<br />\n<br />\n根據立法會文件，登記露宿者人數持續上升，由2013至14年度的746人，升至2017至18年度的1127人，升幅達五成。近六成露宿者的露宿地點為公園/運動場/停車場。甘浩望神父認為，樓價貴等社會問題導致露宿者人數上升，要求房屋署登記露宿者，並提供臨時住所，逐步協助他們上樓。<br />\n<br />\n60歲的阿偉，不是通州街公園的「住客」，他會在不同公園、球場、甚至麥當勞棲宿，但感覺不好受，「坐耐啲受到白眼、糟質，（職員）好容易就會報警。」阿偉沒有領取綜援，僅靠微薄的積蓄渡日，「買個雞尾包、幾隻蕉就過一日，雖然我可以拎到綜援，但未到最後底線，都唔想攞。」<br />\n<br />\n<br />\n身前身後的背包，還有一個環保袋，就是阿偉的所有家當。<br />\n言談間，阿偉透露他曾任公務員，但種種原因令他跌至谷底，「你未試過你唔會知，我以前係唔錯的境況，但突然有一日你會失去一切，你唔會諗得到。」阿偉希望有龐大盈餘的政府，能幫助受苦的人，而非投資幾百億元在大白象基建，「現實有好多人捱緊苦，政府你睇唔到咩。」<br />\n<br />\n<br />\n請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。<br />\n<br />\n月費訂戶網址：<a href=\"http://hkcnews.com/aboutus/#subscribe\" data-sr-url=\"https://r.lihkg.com/link?u=http%3A%2F%2Fhkcnews.com%2Faboutus%2F%23subscribe&d=4wHvwn0c8GG2%2BJennq%2Fg3B4KspRE1ZdqvS7v6cf6aI4%3D&h=8387764f\" data-auto-link target=\"_blank\">hkcnews.com/aboutus/#subscribe</a>"},{"pid":"123ea61c3cefa2f5a3cd24dd0cd55e2016f256df","tid":994679,"uid":26385,"like":0,"dislike":0,"score":0,"citedBy":1,"replyTime":"2019-01-25T01:32:04.000Z","msg":"佢都識講自己後生撈過偏啦<br />\n撈唔掂想從良又老鳳想社會接受返？<img src=\"/assets/faces/lm2/sosad.gif\" class=\"hkgmoji\" />"},{"pid":"89c957a6b8dc8586c409109b2f7544ba6b48acfd","tid":994679,"uid":25558,"like":0,"dislike":0,"score":0,"citedBy":0,"replyTime":"2019-01-25T01:32:48.000Z","msg":"<img src=\"https://www.hkcnews.com/news_新聞/hk-discuss/2019/01/通州街-露宿者-20190124204733_6c7d_small.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%E6%96%B0%E8%81%9E%2Fhk-discuss%2F2019%2F01%2F%E9%80%9A%E5%B7%9E%E8%A1%97-%E9%9C%B2%E5%AE%BF%E8%80%85-20190124204733_6c7d_small.jpg&h=029d0d02&s={SIZE}\" /><br />\n<br />\n康文署在深水埗通州街公園貼出清理雜物告示。"},{"pid":"388fadd14cc44cbf5e7251c221db6102d788b397","tid":994679,"uid":49609,"like":0,"dislike":0,"score":0,"citedBy":0,"replyTime":"2019-01-25T02:22:55.000Z","msg":"我都想搵正職，而家保安都要中五畢業，我都見唔到啦，<span style=\"color: red;\">40幾歲真係掃街咩</span>，地盤搭棚我真係唔啱做，做咗兩日成個人散晒。<br />\n<br />\n其實自己知自己事, 你知保安都要中五畢業,搭棚你又做唔嚟, 想點<img src=\"/assets/faces/normal/clown.gif\" class=\"hkgmoji\" />"},{"pid":"443c04881b1f897b81d92140e8255493bf80033e","tid":994679,"uid":135158,"like":0,"dislike":0,"score":0,"quote":{"pid":"123ea61c3cefa2f5a3cd24dd0cd55e2016f256df","tid":994679,"uid":26385,"like":0,"dislike":0,"score":0,"citedBy":1,"replyTime":"2019-01-25T01:32:04.000Z","msg":"佢都識講自己後生撈過偏啦<br />\n撈唔掂想從良又老鳳想社會接受返？<img src=\"/assets/faces/lm2/sosad.gif\" class=\"hkgmoji\" />"},"citedBy":0,"replyTime":"2019-01-25T02:37:14.000Z","msg":"但起碼要有個途徑俾班人對社會有返貢獻<br />\n<br />\n屌你而家天生弱智都有庇護工場啦"}]}