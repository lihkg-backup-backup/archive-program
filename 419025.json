{"tid":419025,"cid":33,"subCid":0,"title":"眾聞 父親細說　黃之鋒是怎樣煉成的","createTime":"2017-09-30T06:04:47.000Z","updateTime":"2017-10-01T01:34:27.000Z","uid":25558,"like":9,"dislike":1,"uniUserReply":6,"replies":[{"pid":"2fd839f7262b2eac6f29497bfae6c59f71948aa0","tid":419025,"uid":25558,"like":0,"dislike":0,"score":0,"citedBy":0,"replyTime":"2017-09-30T06:04:47.000Z","msg":"<a href=\"https://www.hkcnews.com/article/7258/%E9%BB%83%E4%B9%8B%E9%8B%92-%E9%9B%99%E5%AD%B8%E4%B8%89%E5%AD%90-%E9%BB%83%E5%81%89%E6%98%8E-7261/%E7%88%B6%E8%A6%AA%E7%B4%B0%E8%AA%AA-%E9%BB%83%E4%B9%8B%E9%8B%92%E6%98%AF%E6%80%8E%E6%A8%A3%E7%85%89%E6%88%90%E7%9A%84\" data-sr-url=\"https://r.lihkg.com/link?u=https%3A%2F%2Fwww.hkcnews.com%2Farticle%2F7258%2F%25E9%25BB%2583%25E4%25B9%258B%25E9%258B%2592-%25E9%259B%2599%25E5%25AD%25B8%25E4%25B8%2589%25E5%25AD%2590-%25E9%25BB%2583%25E5%2581%2589%25E6%2598%258E-7261%2F%25E7%2588%25B6%25E8%25A6%25AA%25E7%25B4%25B0%25E8%25AA%25AA-%25E9%25BB%2583%25E4%25B9%258B%25E9%258B%2592%25E6%2598%25AF%25E6%2580%258E%25E6%25A8%25A3%25E7%2585%2589%25E6%2588%2590%25E7%259A%2584&d=9gzO7v1m18dUcokXBQhKaDANphTrK3OAdhrcB0lChBw%3D&h=e5266d1a\" target=\"_blank\">https://www.hkcnews.com/article/7258/%E9%BB%83%E4%B9%8B%E9%8B%92-%E9%9B%99%E5%AD%B8%E4%B8%89%E5%AD%90-%E9%BB%83%E5%81%89%E6%98%8E-7261/%E7%88%B6%E8%A6%AA%E7%B4%B0%E8%AA%AA-%E9%BB%83%E4%B9%8B%E9%8B%92%E6%98%AF%E6%80%8E%E6%A8%A3%E7%85%89%E6%88%90%E7%9A%84</a><br />\n<br />\n眾聞<br />\n父親細說　黃之鋒是怎樣煉成的<br />\n<br />\n撰文: 記者盧曼思 | 發佈日期: 30.09.17 | 最後更新: | 2017-09-30 01:20:42<br />\n<br />\n <br />\n<br />\n請支持《眾新聞》，成為訂戶<br />\n <br />\n<br />\n如果你是父母，<br />\n<br />\n你希望你個仔，有着怎樣的人生？<br />\n<br />\n讀名校MBA畢業做I Bank住豪宅揸靚車，<br />\n<br />\n抑或，好似黃之鋒？<br />\n<br />\n如果你是黃之鋒的父母，<br />\n<br />\n你，會是一個怎樣的人、有着怎樣的感受，<br />\n<br />\n黃之鋒短短那20年起起跌跌的人生，還有他的個性，是怎樣煉成的？<br />\n<br />\n黃之鋒父親黃偉明，以往沒有多說，看着兒子入獄後，<br />\n<br />\n他，有感而發。<br />\n<br />\n<img src=\"https://www.hkcnews.com/news_%E6%96%B0%E8%81%9E/hk-discuss/2017/09/%E9%BB%83%E4%B9%8B%E9%8B%92-%E9%BB%83%E5%81%89%E6%98%8E-20170929230052_1b10_large.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%25E6%2596%25B0%25E8%2581%259E%2Fhk-discuss%2F2017%2F09%2F%25E9%25BB%2583%25E4%25B9%258B%25E9%258B%2592-%25E9%25BB%2583%25E5%2581%2589%25E6%2598%258E-20170929230052_1b10_large.jpg&h=be8278f2&s={SIZE}\" /><br />\n黃偉明在兒子的房間，等待之鋒早日回家。何君健攝<br />\n<br />\n53歲的黃偉明（Roger），伊利沙伯中學畢業，同屆同學包括......袁國強，律政司司長，「我一向都唔識佢，無聯絡。」黃偉明的太太Grace，也是他的中學同學，青梅竹馬。<br />\n<br />\n黃偉明1986年在香港大學電腦系畢業、Grace 1987年在港大中文系畢業。黃偉明之後入了跨國金融機構的資訊科技部門工作，直至幾年前提早退休，「我一直以來嘅IT訓練係邏輯思考，好多嘢我會諗清楚先講，唔會亂講，唔容易在公眾面前表達情緒。」<br />\n<br />\n「我們在1989年6月3日影結婚相、7月1日結婚。因為六四，我哋無擺酒，只印了一張米色的卡通知親友，張卡寫着：『國難當前，儀式從簡』」<br />\n<br />\n「六四屠城後，當年香港有個突破新聞封鎖行動，我和同事買了幾本中國旅遊特刊，內有很多大陸酒店、旅行社、商店的傳真機號碼，我們有理無理將香港的報紙fax上去。我仲記得當年公司個printer好似雪櫃咁大，我貼咗一張類似寫着『不自由，無寧死』的標語上去，搞到個主管要叫我唔好咁。」<br />\n<br />\n「我同那個年代好多香港人一樣，都無任何政治意識，大學沒參加社運，但我對香港有感覺。我唔會好肉麻話我愛香港，六四前後我有機會攞澳洲Passport，因我係IT人，但我無攞。六四後，我決心留在香港。」<br />\n<br />\n結婚6年後，Grace懷孕，黃偉明開始思考他對兒子有何期望。<br />\n<br />\n「反映在『黃之鋒』這個名字上，來自《聖經》詩篇：『你的箭鋒快，射中王敵之心，萬民仆倒在你以下。』你，是指上帝。黃之鋒的意思，是希望他成為上帝手中的利器，打敗仇敵。他的英文名Joshua是《聖經》記載的約書亞，是繼承摩西的以色列人領袖，驍勇善戰，在《聖經》中沒怎麼做過錯事的人。」<br />\n<br />\n「我對他的期望是完成上帝的使命，去傳福音。我初時沒想過，會是社會運動的使命。」<br />\n<br />\n「之鋒這幾年所做的，係fulfill緊我哋對佢嘅期望，他，理直氣壯。」<br />\n<br />\n<img src=\"https://www.hkcnews.com/news_%E6%96%B0%E8%81%9E/hk-discuss/2017/09/%E9%BB%83%E4%B9%8B%E9%8B%92-20170929230022_1192_large.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%25E6%2596%25B0%25E8%2581%259E%2Fhk-discuss%2F2017%2F09%2F%25E9%25BB%2583%25E4%25B9%258B%25E9%258B%2592-20170929230022_1192_large.jpg&h=91289e40&s={SIZE}\" /><br />\n「之鋒細個好得意，好似賣奶粉廣告的BB，氹得人好開心。」黃偉明說。壹週刊圖片<br />\n<br />\n<br />\n黃之鋒有立場、有堅持、有原則。跟爸爸黃偉明，是餅印。<br />\n<br />\n「我係比較理想主意嘅人，好堅持自己理念。我讀小五時信基督教，我屋企唔信，係我自己好認真信，要做一個有使命感的人，覺得啱就做。可能我一直係咁，影響之鋒。」<br />\n<br />\n「我以前返西營盤一個教會，推動福音遍傳運動。我性格內向，但我都會主動走入商店傳福音，跟小食店、茶樓、7.11的店員傾偈，我會設計好多藉口同佢哋傾，又叫教會母親節買250支康乃韾，然後衝入街市，見到上咗年紀的女人就問係咪母親，係就派花。」<br />\n<br />\n「之鋒讀中學時，我教他和團契的成員，如果想同菜檔檔主傾偈，就買斤菜；同豬肉佬傾就買斤豬肉，幫襯人都係祝福人。我見到佢哋擰住一袋苦瓜一袋豬肉返來，好感動。」<br />\n<br />\n「我間中會係屋企播電影《十字架耶穌在中國》，套戲係講中國教會在文革之後的復興，以及中國政府對基督教的打壓，如何愈打壓愈興旺。我不是一個刻意反對共產黨的人，當然我知道它有很多不公義，但我沒什麼意識特別反對它，我比較關心的是福音在中國的發展。這套戲我久唔久就會播，我觀看時，之鋒仲好細個在我旁邊玩，我後來才知，原來這套戲他已經入腦。」<br />\n<br />\n<a href=\"https://youtu.be/Qa0tQCFuf3E\" data-sr-url=\"https://r.lihkg.com/link?u=https%3A%2F%2Fyoutu.be%2FQa0tQCFuf3E&d=9gzO7v1m18dUcokXBQhKaDANphTrK3OAdhrcB0lChBw%3D&h=b0a36866\" target=\"_blank\">https://youtu.be/Qa0tQCFuf3E</a><br />\n<br />\n「之鋒讀小學三、四年級時，我有給他看一些六四書冊，我覺得有責任告訴他，我會給他看所有新聞相片，照一般正確歷史理解跟他說，但我沒怎麼說當時的中國政府。維園六四悼念晚會頭幾年我有去，之後少了。」"},{"pid":"be381de87f7a72a13960939ba45469eb9bfb0d1d","tid":419025,"uid":25558,"like":1,"dislike":1,"score":0,"citedBy":0,"replyTime":"2017-09-30T06:06:29.000Z","msg":"黃偉明近年也關注社會議題，是反對同性婚姻組織「性傾向條例家校關注組」的召集人，他在性別議題上的態度立場非常鮮明，這樣可有影響黃之鋒？<br />\n<br />\n「佢以前喺學民思潮，我同佢講，如果學民要支持同運，你要執咗學民思潮，或者你離開。」<br />\n<br />\n「香港眾志未創黨時，我也說過，不要搞支持同運，我不用你反對。我話，如果你要傾的話，我可以慢慢同你傾，他不肯，我想他有自己的困難。我的道理都好強，我有同佢講過一句，我話如果你個黨係咁，不如退黨，他聽罷當然有點情緒啦。」<br />\n<br />\n父子兩人在這方面的價值觀是否很不同？「我未知他真正點諗，他無怎樣表態，當然佢個黨有態度，黨不是他一人話事。某程度上我不太接受得到，但我好體諒他的處境。我希望有一天可坐低跟他說道理，我出來反對同性婚姻運動，都係因為人權和社會公義。」<br />\n<br />\n黃偉明這個爸爸，在自己的信念上，企得非常硬。<br />\n<br />\n黃之鋒，也一樣。<br />\n<br />\n<img src=\"https://www.hkcnews.com/news_%E6%96%B0%E8%81%9E/hk-discuss/2017/09/Joshua%20Wong-20170929230034_13cd_large.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%25E6%2596%25B0%25E8%2581%259E%2Fhk-discuss%2F2017%2F09%2FJoshua%2520Wong-20170929230034_13cd_large.jpg&h=3e607d00&s={SIZE}\" /><br />\n黃之鋒讀中學時瞓身反國教，在校外派傳單。蘋果日報圖片<br />\n<br />\n黃之鋒有讀寫障礙，由細到大黃偉明對兒子讀書都無乜要求，「佢默書、數學、歷史都好差，人哋溫習1個鐘有80分，佢溫5個鐘得40分，佢入到匯基書院（東九龍）、後來轆到入公開大學，都係神蹟。」<br />\n<br />\n「佢嘅優點，係佢思想的mental age比人快幾年，而家可能快幾十年。佢8歲我哋已當佢十幾歲教，唔同佢講BB話，講正經嘢，或者靈修、睇書睇經文。」<br />\n<br />\n「之鋒另一個優點係表達能力強，說話能力屬於A級，有佢講無人講。他3歲已經可以介紹自己，其他人很震驚，覺得他不只3歲。他讀中一時替我上教會大台，我原本要講福音，但我那天傷風，我話之鋒你幫我上去讀稿，結果他讀得頭頭是道，完咗之後有人話你個仔令人印象深刻。」<br />\n<br />\n「試過去小店傳福音，我去嗰時人哋唔理我，之鋒後來去番同一間店，佢返來話『阿爸我今日同阿邊個祈咗禱』，佢有佢嘅魅力。」<br />\n<br />\n黃之鋒升中學後，黃明偉發現，兒子跟他一樣，好有原則。<br />\n<br />\n「之鋒讀中一時，他跟同學搞了個facebook專頁，反對學校飯堂又貴又難食，個專頁名用匯基書院（東九龍）來行頭，結果學校要見家長，話之鋒無代表性，不可用學校個名來建立專頁。我當時覺得他沒錯，沒責怪他，後來我和學校協議唔好理個專頁，因網上輿論你不理它就會沉底。我忘記了他最後有否爭取成功。」<br />\n<br />\n「中一時他遲交功課，男老師說了一句：『我唔知收唔收你份功課，心情好就收啦，心情唔好就唔收。』他回家跟我們喊着說老師的話，我太太想息事寧人，唔想得罪老師，我就話唔得，我知道之鋒性格係唔會咁樣講大話，或者在我印象中，他沒講過大話。我同太太講，如果呢件事我們不支持他，他的性格會萎縮。後來我直接打電話給那位男老師，他不認，但我態度好強硬，男老師最後說：『如果我真係講過，對唔住囉。』有個囉字當然我唔受啦。後來有另一女老師提醒該男老師，他是真的有講過。」<br />\n<br />\n「面對一啲唔啱嘅事，我唔會妥協。有時我會告訴之鋒，我在公司、教會遇到什麼事，我會如何堅持。我喺教會曾與當權者有張力，去到接近對抗，理念上有conflict但我無退縮，可能係咁影響咗佢。」<br />\n<br />\n<img src=\"https://www.hkcnews.com/news_%E6%96%B0%E8%81%9E/hk-discuss/2017/08/%E9%BB%83%E4%B9%8B%E9%8B%92-%E6%B3%95%E5%BA%AD-20170817155633_1218_large.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%25E6%2596%25B0%25E8%2581%259E%2Fhk-discuss%2F2017%2F08%2F%25E9%25BB%2583%25E4%25B9%258B%25E9%258B%2592-%25E6%25B3%2595%25E5%25BA%25AD-20170817155633_1218_large.jpg&h=ec1c5870&s={SIZE}\" /><br />\n兒子理直氣壯，黃偉明一直在背後默默支持，「他好細個時想做司機，因為鍾意車，後來有想過做牧師。」美聯社圖片"},{"pid":"eb8c42cf3ca8341f5a093f9fc8b5519813a07aa9","tid":419025,"uid":25558,"like":1,"dislike":0,"score":1,"citedBy":0,"replyTime":"2017-09-30T06:09:15.000Z","msg":"黃偉明有何具體教仔方法？<br />\n<br />\n「之鋒升中那年暑假，我教他要超越別人。一般少年都有兩個問題：打機、上網。我話打機咁渣，打人哋啲遊戲，你叻嘅，寫個遊戲出來。我太太於是替他在深水埗找了個學寫電腦遊戲程式的課程，他寫了個射擊遊戲，用老師個樣做攻擊目標。我希望佢有任何困難都可以突破，呢個係我人生哲學。」<br />\n<br />\n「我又同佢講，沉迷上網、睇人網頁太渣，應該自己建一個網頁出來，佢之後搞咗個網頁叫『疾鋒烈火-- 不平凡的人生』，寫中學生活，日日寫一篇文，好多師奶睇，想知自己個仔喺學校發生乜事，他就是那時開始鍛鍊文筆。」<br />\n<br />\n咁，黃之鋒有什麼缺點？<br />\n<br />\n「他的缺點很多，例如執拾好差，自己的部分很亂。好似佢出門口，永遠唔會熄燈、唔會熄冷氣，要工人跟手尾。我覺得比較難頂係佢永遠將啲鞋放喺客廳中央，明明個鞋架就係旁邊。仲有唔關櫃桶，只係順手推一推佢都唔做。有一段時間我們沒工人，我WhatsApp提醒他，他回覆我話：『得啦。』我話，你不單止自理能力要檢討，講嘢態度都需要，我係好直接話佢。」<br />\n<br />\n「呢幾年，我哋習慣了他時常不在家，每晚好夜先返，可能佢媽咪會擔心，但我無乜嘢。佢而家入監，某程度上他的生活變得更有紀律是好事，以往食無定時、瞓無定時。我唔會哦佢，但我會嘈佢櫃桶啲問題，很basic啊，咁都唔做，我見到佢有努力過，但努力得好辛苦。而家佢喺入面要摺被，係好嘅訓練，我想像唔到佢會摺被。」<br />\n<br />\n「仲有，佢平時唔做運動，而家佢係入面打乒乓波好似好好玩，希望佢體能會變得好啲。有人好權威咁管吓佢嘅生活，可能係好事，當然我希望佢快啲出來。」<br />\n<br />\n有人說黃之鋒沒禮貌、講嘢好串，在黃偉明眼中這不是什麼問題，「我自己也不是那種很客氣、很有禮貌的人，他是很直率、年輕人說話那種口氣。」<br />\n<br />\n<img src=\"https://www.hkcnews.com/news_%E6%96%B0%E8%81%9E/hk-discuss/2017/09/%E9%BB%83%E4%B9%8B%E9%8B%92-20170929231748_2c5f_large.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%25E6%2596%25B0%25E8%2581%259E%2Fhk-discuss%2F2017%2F09%2F%25E9%25BB%2583%25E4%25B9%258B%25E9%258B%2592-20170929231748_2c5f_large.jpg&h=71e0a198&s={SIZE}\" /><br />\n2012年反國教運動之初，黃偉明和太太Grace與之鋒一同受訪 (圖)。之鋒成名後，夫婦變得低調。記者今次訪問黃偉明，Grace沒有參與。蘋果日報圖片<br />\n<br />\n<br />\n黃之鋒的社運起步點是反國教，當日為何他有這個想法，黃偉明至今也不太清楚，「我記得有一晚我們去翠華食宵夜，佢無端端同佢阿媽講，說要反對德育及國民教育科。我太太支持，話千祈唔好搞到自己坐監就得。之後他第一次去遊行，我有和他去，有百多人參加，我見他做了一張很大的旗，我make sure他的口號沒有侮辱性。」<br />\n<br />\n黃之鋒急速冒起成為社運領袖，反國教之後是雨傘運動、他組黨參政，黃偉明作為父親，有個鋒芒畢露又踩着政治敏感線的兒子，有何壓力？<br />\n<br />\n「《文匯報》將我facebook 一張在海南島影的相片，說成是美國什麼什麼人請我去旅行，我覺得，做新聞咁都得啊，真係大開眼界。」<br />\n<br />\n曾經有人說他是公民黨黨員，「之鋒初初講錯嘢，話父母係公民黨嘅什麼什麼支持者。後來我們叫公民黨寫了封信證明我們不是黨員，我放了上網。」<br />\n<br />\n他說，出街沒有被人駡，「但佔中時有人打電話跟我說『叫你個仔快啲收檔啦』，有啲聲氣好啲，好似想勸我咁。我會問你係邊位，不如我哋出來飲杯茶食個包。佢騷擾我，我愈退縮的話佢會愈開心。」他指，沒收過恐嚇，「反而我搞性別議題就收過死亡恐嚇，facebook短訊重覆1000次叫我去死，我報了警，因為唔知真定假。」<br />\n<br />\n「我的壓力來自我的朋友。有個建制派的朋友，間中會問我，你個仔係咪有美國Visa，傳來一張相，我一睇，吓，1981年出世，之鋒1996年出世啊。隔一會兒又問，你個仔係咪掟磚，我話，張相入面好似係個女人。他是我一個頗要好的朋友，我的感覺係唔好，唔熟的人說這些反而無所謂。」<br />\n<br />\n「另一個朋友，是某一派系的基督徒，會說很多有關邪靈的東西，佢同我講，『我成日為你個仔趕逐邪靈』，即說有邪靈上身搞咁多嘢。我心諗你講咪講到夠，唔好話俾我聽啦。」<br />\n<br />\n問黃偉明，睇住自己個仔坐監是什麼感覺？「唔好架、唔好架、唔會好，但我的家人，兄、姊、妹都好支持之鋒。我爸脾氣暴躁了，心情差，你知老人家。」<br />\n<br />\n「宣判那刻我不太難過，難過係之前幾日，他告訴我凶多吉少。我知道大鑊，起初唔信，判完真的是震驚，真的差到咁嘅地步。我開始研究司法程序有什麼問題。」<br />\n<br />\n「我用了1個多星期看判詞、看不同政治光譜的人的評論，得出嘅結論係審訊好唔公平，司法過程也有很多漏動。我原本沒諗住出聲，但見到好多有識之士、社會精英、政府高層出來說不恰當的話。我的質疑是：律政司係政治任命、要跟政府立場，點解佢處理這個政治敏感案件無須避嫌？另外，邊個法官審邊單案，究竟是怎樣決定？是好隨意編排，還是選一個和雙學三子立場不同的去審？法官為何沒有意識，避開出席一些有立場的團體活動？法官是否有用到他的政治傾向去審判？」<br />\n<br />\n「我見到香港司法制度墮落，唔開心嘅程度，大過見到自己個仔唔公義咁坐監。」"},{"pid":"8aded18bdc5fd3f793f3f208cb74dd77272ab6c0","tid":419025,"uid":25558,"like":2,"dislike":0,"score":2,"citedBy":0,"replyTime":"2017-09-30T06:10:10.000Z","msg":"<img src=\"https://www.hkcnews.com/news_%E6%96%B0%E8%81%9E/hk-discuss/2017/09/Joshua%20Wong-20170929230109_29f2_large.jpg\" data-thumbnail-src=\"https://i.lih.kg/thumbnail?u=https%3A%2F%2Fwww.hkcnews.com%2Fnews_%25E6%2596%25B0%25E8%2581%259E%2Fhk-discuss%2F2017%2F09%2FJoshua%2520Wong-20170929230109_29f2_large.jpg&h=725ffc63&s={SIZE}\" /><br />\n「這個公仔我叫它『祈禱之鋒』，是之鋒小時我送他的禮物。」它承載着黃偉明對兒子的祝福。何君健攝<br />\n<br />\n<br />\n黃之鋒曾經說過自己很幸運，很感恩父母一直支持他行社運路。黃偉明對兒子的未來，有何想法？<br />\n<br />\n「有人問我，你擔唔擔心你個仔嘅前途，我會覺得，人的價值並不在於將來搵唔搵到份好工，而係在於一個人所做的事，對社會有幾正面的影響、是否已經fulfill緊上帝給他的使命。之鋒已經做緊。」<br />\n<br />\n「一般成年人希望息事寧人，即使唔贊成共產黨，都覺得唔好搞咁多嘢，搞來都無用。我自己唔係咁睇。我搞性別議題，我明知世界潮流會係嗰個方向，但我係要頂另一個方向，那個潮流在我眼中，仲大過中港矛盾，我自己性格係專登搵難做的事去做，做了就能make a difference。」<br />\n<br />\n「最重要睇佢個心，際遇控制唔到。我不知之鋒將來會做到什麼，做立法會議員、定係掉轉入政府、還是繼續街頭抗爭，都是他自己的選擇。一個人的前途，是他如何看自己的生命、價值觀、人格，我覺得最重要是人格保持，在名利圈包括政治圈，如何不放棄原本的理想，不會變得唯利是圖。最重要是保持單純的心，思想可以老練，心要清、單純、持守真理。」<br />\n<br />\n他有黃之鋒這個兒子，是否很驕傲？「是的，不是show off那一種。人能夠真誠地活出信念，無論成就或影響力有幾大，我都覺得係好。我希望他對香港繼續有正面影響，甚至希望他影響埋中國，不是顛覆。」<br />\n<br />\n「我個仔行緊一條與別不同的路，可能係更突出的路。」讀名校、入I Bank，在黃偉明眼中，太普通了，只不過是一般人行的路。<br />\n<br />\n 黃之鋒的高EQ及超強心理質素，原來，是家族DNA。<br />\n<br />\n<br />\n我們的眾籌活動已結束，謝謝你們的支持。你可以加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。<br />\n<br />\n月費訂戶網址：<a href=\"http://hkcnews.com/aboutus/#subscribe\" data-sr-url=\"https://r.lihkg.com/link?u=http%3A%2F%2Fhkcnews.com%2Faboutus%2F%23subscribe&d=9gzO7v1m18dUcokXBQhKaDANphTrK3OAdhrcB0lChBw%3D&h=29f5740a\" data-auto-link target=\"_blank\">hkcnews.com/aboutus/#subscribe</a>"},{"pid":"f870672b6c7db48fa5b520a0ab4c3f30e77d9af5","tid":419025,"uid":150573,"like":0,"dislike":6,"score":-6,"citedBy":0,"replyTime":"2017-10-01T00:00:52.000Z","msg":"問我就啱喇 我係佢小學同學, 後來到佢中唔中六嗰陣 反國教我都 好支持佢, 但係佢之後為咗上位 做啲激進嘢, 佢呢條友都係死咗去好過"},{"pid":"4a861be65e5f5dc9d07edd05fc5951d761ed3f86","tid":419025,"uid":38795,"like":0,"dislike":0,"score":0,"citedBy":0,"replyTime":"2017-10-01T01:20:24.000Z","msg":"<blockquote>問我就啱喇 我係佢小學同學, 後來到佢中唔中六嗰陣 反國教我都 好支持佢, 但係佢之後為咗上位 做啲激進嘢, 佢呢條友都係死咗去好過</blockquote><br />\n你死咗去會好d"},{"pid":"f583c51ba2d133b23fad8c0948545fd90b3f8575","tid":419025,"uid":51701,"like":0,"dislike":0,"score":0,"citedBy":0,"replyTime":"2017-10-01T01:29:37.000Z","msg":"<blockquote><blockquote>問我就啱喇 我係佢小學同學, 後來到佢中唔中六嗰陣 反國教我都 好支持佢, 但係佢之後為咗上位 做啲激進嘢, 佢呢條友都係死咗去好過</blockquote><br />\n你死咗去會好d</blockquote><br />\n&quot;總之搞亂香港就路岩<img src=\"/assets/faces/normal/angry.gif\" class=\"hkgmoji\" /> &quot;"},{"pid":"3d608c51dd5bb0da3eaf30c1b1c81f9fdb120f08","tid":419025,"uid":103235,"like":0,"dislike":0,"score":0,"citedBy":0,"replyTime":"2017-10-01T01:31:49.000Z","msg":"一句為左上位！？ 人地監都坐緊呀<img src=\"/assets/faces/normal/clown.gif\" class=\"hkgmoji\" /> <img src=\"/assets/faces/normal/frown.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"f6e820ae1527a5508d47877d80b575468e5cf05a","tid":419025,"uid":59898,"like":1,"dislike":0,"score":1,"citedBy":0,"replyTime":"2017-10-01T01:34:27.000Z","msg":"<img src=\"/assets/faces/normal/dead.gif\" class=\"hkgmoji\" /> 理個5毛托咩<br />\n講返篇文章啦"}]}