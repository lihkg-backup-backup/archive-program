{"tid":1573588,"cid":5,"subCid":12,"title":"[915]香港人突破心理關口 同時再次證明左膠真係阻膠住哂","createTime":"2019-09-16T04:52:18.000Z","updateTime":"2019-09-16T07:45:43.000Z","uid":34047,"like":7,"dislike":0,"uniUserReply":5,"replies":[{"pid":"7d690c6412342609622155d9d37c4f8b1a0bcf06","tid":1573588,"uid":34047,"like":0,"dislike":0,"score":0,"citedBy":0,"replyTime":"2019-09-16T04:52:18.000Z","msg":"<a href=\"https://www.facebook.com/250391165056764/posts/2403549899740869/\" data-sr-url=\"https://r.lihkg.com/link?u=https%3A%2F%2Fwww.facebook.com%2F250391165056764%2Fposts%2F2403549899740869%2F&d=qpM4horlrIen4ao1f4l1xRY%2Fip2Wc62AYORpdIbS17M%3D&h=d87b9a12\" target=\"_blank\">https://www.facebook.com/250391165056764/posts/2403549899740869/</a><br />\n<br />\n//支持本Page請Click入內文比Clap，謝謝！//<br />\n<br />\n915又係一個多事嘅日子：首先係民陣申請遊行被否決，但仍然有以十萬計市民出黎遊行，而警方係完全無力阻止，反映無論「反對通知書」定係「不反對通知書」都已成為廢紙，所以《公安條例》其中一條惡法，響市民齊心之下經已被廢。<br />\n<br />\n然後金鐘一帶就有水炮車出動、灣仔站多處發放火魔法；政總、地鐵站擲汽油彈；響銅鑼灣我亦係第一次被人對眼射中胡椒水（但當然呢樣唔係太重要），而老蕭聲稱831後唔會再有燃燒彈竟然又比佢燈中。<br />\n<br />\n警察響全線港鐵站佈下重兵，幾乎每個站都有十幾個至幾十個防暴，佢地響站入面係會隨意搜身、驅趕停留嘅一般市民，唔止一個示威者響示威完結搭完地鐵／巴士落車一刻先至被拘捕，反映政府就係要完全打斷抗爭嘅交通線，但似乎呢一點收效好有限，因為大部份抗爭者已透過唔通方式克服咗呢重障礙。<br />\n<br />\n但上面呢啲其實都唔係重點，因為當示威者響灣仔撤退，全軍轉進炮台山之後，全日嘅主菜就變成藍黃再次大規模衝突，並延續淘大廣場未完嘅一場私了之戰。<br />\n<br />\n其實自從上次北角大量大陸打手南下、再加上早一日炮台山又有藍衫人毆打市民，基本上已被人視為福建白衫黑社會老巢，所以發生衝突係意料中事──其實我都未去到現場，北角果欄經已有大批福建佬響度恐嚇First Aid同記者，仲要幾乎開拖，極之危險。但同811富臨對峙唔同嘅係，今次福建幫並唔係齊集響富臨，既有外援又可以逸待勞，而係散佈哂響英皇道唔同地方。<br />\n<br />\n結果就好似淘大商場咁：同樣係北角街坊，但一邊係福建幫另一邊係撐抗爭者，大家企埋哂一齊，於是當然就好容易有口角，繼而衝突。基本上北角成晚，就係不斷重覆：黃藍先以口角、繼而動武；但由於好多抗爭者一早已有哂心理準備郁手，反而班福建幫成日以為靠嚇就得，所以除咗果次響地鐵站唔夠人之外，幾乎每次起爭執都係抗爭者佔絕對優勢，而最經典一役除咗灣仔，就當然係響北角天橋兩擲玻璃樽個藍絲阿伯，響天橋底同人「肢體衝突」果下。<br />\n<br />\n雖然防暴佢地好想每次衡突都走埋去干預，但由於呢一晚發生嘅次數實在太頻密，成日都係一撻地方先啱啱救咗個藍屍，第二處地方亦已有第班人郁緊手：剩係我親眼睇，起碼都有十單八單以私了方式解決；而同淘大相比，或者上次左膠比人批判得太犀利、又或者事情發生得太急趕唔切去阻住人，唔少衝突真係抗爭者搞一大輪先至有First Aid趕到，非常「治癒」──<br />\n<br />\n唯一就係有兩位光頭藍絲打完記者後被包圍，後尾竟然有左膠話要「放走」佢地；結果防暴一到救走兩位藍屍後，佢地就立刻反咬一口響眾目睽睽下再打多記者幾槌（最後仲好似拉埋兩個記者調查，兩個光頭反而放走咗）──我覺得呢個真係一個好好嘅教訓，值得大家深思。<br />\n<br />\n實在太多和理非原教旨主義者開口埋口：「人地變成禽獸唔代表我地一樣要變成禽獸」，響呢度純粹用學術角度切合，點解有咁多抗爭者贊成「冤冤相報可私了」：<br />\n<br />\n1. 而家警察幾乎係壓倒性偏幫藍屍，每一個施暴嘅藍屍都立刻獲得釋放：我就曾親眼目撃有福建幫先響果欄恐嚇First Aid，轉過頭響英皇道拎起鐵通打人，之後竟然可以若無其事番番上路邊扮番路人；又有刀手可以恐嚇完人後得警察借盾遮樣，安全離開。當警隊執法失效，自然就要有替代執法者出現，先可以確保社會秩序；<br />\n<br />\n2. 藍屍從來欺善怕惡，你愈和理非佢地愈加暴力；適當嘅武力制裁反而令佢地響施暴前仔細諗諗，究竟值唔值得冒險咁做；<br />\n<br />\n3. 有同情抗爭者包容大愛，唔代表所有抗爭者都可以放下仇恨。之前已試過由於私了問題令到同路人出現嚴重衝突，最後竟然可以出現內鬨自己友打番自己友。其實反對私了同反對勇武一樣，唔係話唔得，但呢班和理非大愛人士係同時有責任諗番一個大家都能夠接受嘅新制裁方法出黎；<br />\n<br />\n4. 更實際應該提出嘅係，究竟私了有咩比較合理嘅標準去作為參考守則（例如唔好重擊頭部、限打5分鐘之類）。理想主義者成日以為禁止人地唔比做乜乜物物就可以解決件事，但現實卻係當你嘅道德標準陳義太高、反而就會被人當做廢話，完全無意遵守。<br />\n<br />\n最後，岳義士為救另外三位義士奮不顧身，最終被打成重傷兼射胡椒噴霧，在此希望大家都為其祈禱，保祐岳義士吉人天相。"},{"pid":"b0da28ee64a78c82761639879c8c38c479ddbaba","tid":1573588,"uid":33930,"like":0,"dislike":0,"score":0,"citedBy":0,"replyTime":"2019-09-16T04:52:51.000Z","msg":"<img src=\"https://na.cx/i/so4yF19.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fso4yF19.jpg&h=481fa700&s={SIZE}\" /><br />\n921民間活動<br />\n下午1:00機場交通壓力測試<br />\n晚上7:00毋忘721元朗恐襲<br />\n928民間活動<br />\n下午1:00機場交通壓力測試<br />\n<a href=\"https://t.me/hkpicnic\" data-sr-url=\"https://r.lihkg.com/link?u=https%3A%2F%2Ft.me%2Fhkpicnic&d=qpM4horlrIen4ao1f4l1xRY%2Fip2Wc62AYORpdIbS17M%3D&h=fc92879d\" data-auto-link target=\"_blank\">https://t.me/hkpicnic</a><br />\n【訂閱野餐頻道】 @hkpicnic<br />\n✅ 接收各種活動資訊<br />\n✅ 如何安全地發夢<br />\n✅ 逃生、自衛等有用貼士"},{"pid":"d18420a2723e4cd60ca1fbc5d5643bfde20f2189","tid":1573588,"uid":34047,"like":0,"dislike":0,"score":0,"citedBy":0,"replyTime":"2019-09-16T06:17:05.000Z","msg":"推"},{"pid":"f0cce84aec349d1fcbbf55faa175c6f620202193","tid":1573588,"uid":34047,"like":0,"dislike":0,"score":0,"citedBy":0,"replyTime":"2019-09-16T06:45:31.000Z","msg":"推"},{"pid":"8db9f409df361b524b4dcb13babcda250f1f1a2d","tid":1573588,"uid":61511,"like":0,"dislike":0,"score":0,"citedBy":0,"replyTime":"2019-09-16T06:49:23.000Z","msg":"<img src=\"https://womensfestival.hk/wp-content/uploads/2019/02/pee.jpg\" data-thumbnail-src=\"https://i.lih.kg/thumbnail?u=https%3A%2F%2Fwomensfestival.hk%2Fwp-content%2Fuploads%2F2019%2F02%2Fpee.jpg&h=518b46d3&s={SIZE}\" />"},{"pid":"d1ba0610ed222ad67e4109bed1df031b45b15576","tid":1573588,"uid":309873,"like":0,"dislike":0,"score":0,"citedBy":0,"replyTime":"2019-09-16T06:51:43.000Z","msg":"好文<img src=\"/assets/faces/normal/like.gif\" class=\"hkgmoji\" />"},{"pid":"7d17b0dcc8fc4005c8f2f24ddd1fcc9fbe78d559","tid":1573588,"uid":146737,"like":0,"dislike":0,"score":0,"citedBy":0,"replyTime":"2019-09-16T07:45:43.000Z","msg":"推<br />\n針對中立淺藍黃嘅文宣【牆紙！】<br />\n第五期Link : <a href=\"https://lihkg.com/thread/1569904/page/1\" data-auto-link target=\"_blank\">https://lihkg.com/thread/1569904/page/1</a><br />\n今期牆紙精彩內容包括：<br />\n1）獻花的意義<br />\n2）順手嫁禍-街坊分分鐘被full gear<br />\n3）香港主權之謎<br />\n4）香港人權與民主法案是什麼?<br />\n5）監師會同巡學校<br />\n6）罷課的另類教室<br />\n7）應答來得太遲，誠意釋出太少<br />\n8）資訊的亂流與真相的空白<br />\n9）拆鐵是怎樣一回事？<br />\n10）英語教學-as mad as hell<br />\n11）市民投稿<br />\n12）專訪-三十幾歲的中佬前線<br />\nTG CHANNEL :<a href=\"https://t.me/WallPaperENews\" data-sr-url=\"https://r.lihkg.com/link?u=https%3A%2F%2Ft.me%2FWallPaperENews&d=qpM4horlrIen4ao1f4l1xRY%2Fip2Wc62AYORpdIbS17M%3D&h=e12b8902\" data-auto-link target=\"_blank\">https://t.me/WallPaperENews</a>"}]}