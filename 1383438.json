{"tid":1383438,"cid":5,"subCid":0,"title":"講下民主自由 求大家睇","createTime":"2019-07-29T16:40:53.000Z","updateTime":"2019-07-29T16:41:25.000Z","uid":294040,"like":1,"dislike":0,"uniUserReply":2,"replies":[{"pid":"490c9b2b7cef5a14b4c16adf616b65342c31dde5","tid":1383438,"uid":294040,"like":0,"dislike":0,"score":0,"citedBy":0,"replyTime":"2019-07-29T16:40:53.000Z","msg":"有好多抗爭者都唔清楚抗爭係為乜，宜家唔單係為五大訴求，我地係爭取緊真正嘅民主自由。<br />\n<br />\n今次一連串運動已經將民主實體化，民主唔再係抽象概念。運動以大體共識主導行動，有人衝、有人和理非，所有人喺運動裡面都發揮重大作用，根本唔需要領袖，只要有人發起，大家識自動補位。將呢種精神放於社會不公，富豪或基層都有同等權利參與政策討論，以社會輿論對抗所有不公義，有需要幫助嘅人就去幫，以大體共識主導去向，同時尊重所有人最後嘅決定。<br />\n<br />\n要建立民主社會，大家抗爭完要繼續留意社會時事，製造社會輿論抗衡不公義，同時尊重唔同意見，不割蓆不分化。發現要幫助嘅人就去幫，需要意見、人力就上網求援，有冇相關知識都發表下意見，盡力幫，仲要多做義工認識下唔同階層嘅人。見人被剝削時覺得事不關己，最後自己都被剝削時就冇人理㗎啦，社會要進步唔係靠犧牲小市民。好多時唔係政府唔聽民意，而係冇民意，各人都為自己生活勞碌、唔關心其他階層，最後政府就變得自把自為。我地賦予佢權力，我地就有責任收翻。真正嘅民主社會，政府唔應該有咁大權力，要不論貧富長幼地講求平權，自由表達意見。<br />\n<br />\n有民主就會有自由。有做錯嘅就提醒，有道理嘅就聽，亦同時尊重所有人嘅最後決定，不割蓆不分化。就好似衝擊立法會嗰陣，一開頭都有人出嚟叫佢唔好咁做，但時勢所迫，所以要衝，反正香港法例唔係用嚟保障市民，仲要立法會做乜？犯法唔代表犯錯，都要睇背後原因。示威者有自我規範，寫明唔好破壞圖書尊重學術就冇人破壞，要讓路畀車行過就算再迫都空條路出嚟，有人受傷會上前抬走佢先，等等等等。有人要幫就會幫，有道德要守就守，可見本來就有素質嘅人根本唔需要法律管制，我地識講道理，唔需要法律嚟取代道德。<br />\n<br />\n民主自由唔單單淨係普選，假如選咗特首出嚟、期望靠佢改變社會不公，就等同再次賦予政府權力。無一個人可以完全代表香港人，所以我地只需要一個懂得集合民意共識、願意同人溝通嘅人，民意決策、政府負責推行。社會平權先係民主社會。<br />\n<br />\n抗爭者，我地行緊條明路，唔好迷惘，繼續抗爭，令建制親中嘅人都醒覺。警察、政府官員，希望你地都跟從民意做事，唔好怕一個上司而忽略支持你地嘅千千萬萬位抗爭者。只要行翻嚟香港人呢邊，我就會支持，林鄭亦然，民主社會接納所有為香港好嘅人，不割蓆不分化。<br />\n<br />\n光復香港，時代革命。"},{"pid":"b85a0c3a87acd79cea7afca53b1e6827c942464a","tid":1383438,"uid":1627,"like":0,"dislike":0,"score":0,"citedBy":0,"replyTime":"2019-07-29T16:41:25.000Z","msg":"推"}]}