{"tid":957909,"cid":5,"subCid":0,"title":"工聯會會長: 毛主席開天闢地  毛誕係中國人聖誕節","createTime":"2018-12-27T11:21:41.000Z","updateTime":"2018-12-27T11:31:48.000Z","uid":124292,"like":0,"dislike":0,"uniUserReply":4,"replies":[{"pid":"7027b80b6f7a80c982c030fc7422d958d2dc2864","tid":957909,"uid":124292,"like":0,"dislike":0,"score":0,"citedBy":0,"replyTime":"2018-12-27T11:21:41.000Z","msg":"身兼工聯會會長嘅港區人大代表吳秋北又語出驚人！佢噚日緊跟大陸路線，喺網上社交平台出po話12月26日係中共前領導人毛澤東誕辰125周年，認為呢日先係「中國人的聖誕節」，仲話最好嘅紀念方式就係「向主席學習！」不過，佢呢個歌頌po係喺美帝嘅Facebook發佈嘅&hellip;&hellip;可能呢個係中國人的愛國方式啦。唔知係唔係知道有人鬧佢將毛澤東「神化」，佢今日再接再勵出po「補充」，話歷史上傑出人物，有人將佢哋作為民族象徵或神祇，但係「並不是指他多麼的完美無缺，而是強調他推動、結合歷史發展大潮所作出卓越貢獻」。<br />\n<br />\n吳秋北曾經喺反新界東北社運人士獲判上訴得直後，斥法官是「青年殺手，社會罪人」，引來好多「關注」，可能佢真係好鍾意受人關注，今日佢出po時一開始就話「昨天發貼引來關注暴增，今再補充，和各位共勉！」佢就好宏觀咁睇，由秦朝講到現代，話中華歷史上下五千年，從三皇五帝到毛主席，各時代傑出人物都係中華民族驕傲，又引用毛主席講話乜乜乜，總之一味歌頌，「從中華民族偉大復興嘅角度看，毛主席更具開天闢地的首創之功，就更為明顯重要，放在整個中華文明史上都毫不遜色！」<br />\n<br />\n淨係歌頌毛主席？梗係唔會啦，習大大都有份。吳秋北話，新中國係毛主席周總理等人使其站起來，是鄧小平等人使其富起來，是習近平主席等人使其強起來，仲好肯定咁話呢啲必定載入史冊。最尾佢仲教大家正確對待偉大人物嘅方式，「有了偉大的人物，而不知擁護、愛戴、崇仰的國家，是沒有希望的奴隸之邦&hellip;&hellip;怎樣看待毛主席，也在考驗中華兒女、中華民族是否有希望！」<br />\n<br />\n吳秋北落tag都落得好足，落埋自己，同三大「民族英雄」並列，「#毛主席#鄧小平#習近平#民族英雄#中華復興#吳秋北」。咦，講咗咁多歷史，點解漏咗文化大革命害死幾多人、批鬥鬥死幾多人、大饑荒餓死幾多人嘅，唔知聽日佢會唔會再「補充」呢。<br />\n<br />\n唔少網民喺fb留言回應吳秋北，但大多數都係反駁佢嘅偉論，形容毛澤東係毛魔，鬧佢係土匪、殺人魔、淫蟲、垃圾，「佢嘅錯，遠大於佢嘅對。應將其從紀念堂拉出鞭屍」。有人仲反寸：「喜歡歌頌垃圾，就垃圾不如。如果神化毛魔才代表所謂中華兒女的希望，那就代表中國不會再有希望。」有網民溫提吳秋北，喺阿諛奉承、擦鞋舔共前，請先熟讀中國歷史，而且是由1921年共產黨成立時開始讀起，「這樣可大大力掌摑你一巴」。<br />\n<br />\n<a href=\"https://hk.news.appledaily.com/local/realtime/article/20181227/59075221\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20181227%2F59075221&d=hxp9P%2FOyu2kJjEg1%2FFduR6S6uTmBE%2FuUnOR61Sj848o%3D&h=81e9d2af\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20181227%2F59075221&h=715e3000\" data-auto-link target=\"_blank\">https://hk.news.appledaily.com/local/realtime/article/20181227/59075221</a>"},{"pid":"dbc8e218d787cb81c6a46db1560f0943b30039cb","tid":957909,"uid":107364,"like":0,"dislike":0,"score":0,"citedBy":0,"replyTime":"2018-12-27T11:28:18.000Z","msg":"此回覆已被刪除"},{"pid":"07f968e008bfc6867cf9523afdd621755604b3de","tid":957909,"uid":64009,"like":0,"dislike":0,"score":0,"citedBy":0,"replyTime":"2018-12-27T11:29:41.000Z","msg":"係<br />\n毛主席最好<br />\n佢教我一定要鬥死你班仆街地主資產階級先"},{"pid":"a3cf645d8680b4ed148e46bf599b071a73e42e7a","tid":957909,"uid":65956,"like":1,"dislike":0,"score":1,"citedBy":0,"replyTime":"2018-12-27T11:31:48.000Z","msg":"地球人過聖誕節，支那豚過毛誕節，人豚有别，非常合理<img src=\"/assets/faces/xm/angel.gif\" class=\"hkgmoji\" />"}]}