{"tid":1930255,"cid":14,"subCid":0,"title":"【黑鏡線索】遙距嘅最大挑戰 - 宋漢生","createTime":"2020-03-17T12:03:29.000Z","updateTime":"2020-03-17T12:03:29.000Z","uid":25558,"like":0,"dislike":0,"uniUserReply":1,"replies":[{"pid":"4359d6af4927b77140d4f1fd472199efb0d57e91","tid":1930255,"uid":25558,"like":0,"dislike":0,"score":0,"citedBy":0,"replyTime":"2020-03-17T12:03:29.000Z","msg":"<a href=\"https://hk.lifestyle.appledaily.com/tech/20200317/7LBNJSW2WOVYN6ZRNS7SXURMXU/\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Ftech%2F20200317%2F7LBNJSW2WOVYN6ZRNS7SXURMXU%2F&d=Ih%2BYJd3WmO0qFhbj2imzB8jWZIlHEnPb%2Ft7norCwxRo%3D&h=40a35df7\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Ftech%2F20200317%2F7LBNJSW2WOVYN6ZRNS7SXURMXU%2F&h=ca8e7464\" target=\"_blank\">https://hk.lifestyle.appledaily.com/tech/20200317/7LBNJSW2WOVYN6ZRNS7SXURMXU/</a><br />\n<br />\n【黑鏡線索】遙距嘅最大挑戰 - 宋漢生<br />\n<br />\n<img src=\"https://static.appledaily.hk/images/apple-photos/apple_sub/20200317/large/1584349339_c52a.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20200317%2Flarge%2F1584349339_c52a.jpg&h=81258631&s={SIZE}\" /><br />\n<br />\n<br />\n【黑鏡線索】<br />\n<br />\n中国肺炎輸出全球，唔少公司，包括Google美國，轉成遙距工作。<br />\n<br />\n大家發現，唔少工作，尤其科網公司，原來可以遙距。朋友問，既然遙距工作嘅配套，一早存在，咁點解啲公司唔一早就轉咗遙距？<br />\n<br />\n正如防疫唔單止係醫學問題，更加係政治問題。遙唔遙距，唔單止係配套問題，更加係管理問題。<br />\n<br />\n自己公司兩年前開始全遙距工作，亦有朋友嘅公司都轉咗遙距，大家第一個遇到嘅難關，同樣都係：點知道同事有冇真係做嘢？抑或變咗行山銀行？<br />\n<br />\n咁又係。本來，同事全部喺晒公司，邊個幾時出現，有冇人遲到早退，好透明，對於同事嘅時間，老闆覺得好in control。<br />\n<br />\n<br />\n出糧買時間 定係買成果<br />\n<br />\nBy default，老闆覺得，出糧係買時間，所以要量度時間，費事蝕底咗。我以前做過一間科網公司，直頭規定同事返工放工要打卡，係真係有張卡插落部機「叮」一聲咁打卡，然後有HR同事，負責每星期手動將每張卡上嘅時間，入落Excel，加起佢，再交畀管理層，等佢鼓勵同事，再喺公司留耐啲。<br />\n<br />\n問題係，出糧係咪買時間？抑或，其實係買成果？<br />\n<br />\n當然，你咁樣問，老闆會答，係成果。但會補加一句：成果唔容易量度喎。<br />\n<br />\n時間作為單位，有好多好處。一，時間有清晰標準，乜嘢係一個鐘，全世界人都好清楚。二，時間有簡單工具量度，係人都有個鐘，仲可以度得懶準咁。三，時間可以用喺任何職位，一個標準，無限重用，無限伸延。<br />\n<br />\n以成果為單位，工夫就好大分別。首先，要搞清楚，其實想每個同事，交出啲乜嘢成果。淨係呢樣，都已經難到足以令管理層卻步。<br />\n<br />\n時間單位有好多好處，但壞處係，時間對於成果，係一個唔可靠嘅proxy。所以，管理人面對嘅選擇係，揀容易量度但歪炮嘅時間，抑或bite the bullet，花時間做好管理，以成果為量度單位？<br />\n<br />\n<br />\n遙唔遙距 由管理心態定奪<br />\n<br />\n非遙距、時間單位、容易管理，係三位一體，可以畀到in control嘅感覺。如果改變其中一樣，就會感覺好似失咗控。即係話，如果淨係轉成遙距，其他兩項不變，人之常情，老闆個心會好唔踏實。<br />\n<br />\n去到呢一步，有兩個選擇。一係，就彈返轉頭，都係唔好搞遙距，以前咁咪幾好，in control。一係，就索性把心一橫，改埋另外兩項，遙距、成果單位、強化管理，三位一體，都係in control。<br />\n<br />\n瘟疫逼大家轉遙距，只係一時，可以預期，瘟疫過後，絕大部份公司又會返番之前嘅做法。畢竟，遙唔遙距，唔單係配套問題，更加係管理心態問題。<br />\n<br />\n撰文：宋漢生<br />\nfb : sunghsblog"}]}