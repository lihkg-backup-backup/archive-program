{"tid":1556968,"cid":1,"subCid":0,"title":"從民事告黑警，有無得諗？一齊討論下...","createTime":"2019-09-10T02:43:18.000Z","updateTime":"2019-09-10T02:45:35.000Z","uid":284226,"like":0,"dislike":0,"uniUserReply":2,"replies":[{"pid":"c4c0aea03248126cf0364526935ba0ef8dce7f96","tid":1556968,"uid":284226,"like":0,"dislike":0,"score":0,"citedBy":0,"replyTime":"2019-09-10T02:43:18.000Z","msg":"今日見網上有此文章，各位巴絲打，有無咩見地？大家討論下....<br />\n<br />\n手動轉<br />\n<br />\n轉載<br />\n<br />\n從事檢控多年的律師D，前天怒氣沖沖來電，連珠炮發罵警察：「示威者犯法係要拉，但警察犯法更加要拉！如果有人話支持警察，唔該問吓佢：普通人受賄同廉署受賄，邊個罪行嚴重啲？邊個對法治破壞大啲？個個淨係識鬧黑警，點解唔直接告佢呢？」<br />\n問D怎樣告，他說：「民事起訴，告personal injury！」一談到民事索償，他立即喋喋不休：「七警暗角打曾健超，朱經緯用警棍打鄭仲恆，罪名成立。我完全唔明白，點解曾健超、鄭仲恆唔循民事向警方索償？佢哋基本上贏硬。今年畀警察濫打嘅人多到數唔清，點解又無人用personal injury去告警方，向佢哋索償呢？」<br />\n我指出，受害者應該是擔心暴露身分，會被警方反過來誣告。D說：「係，你唔可以控制警察做乜，但佢落charge都要講證據。最明顯係831太子站，一定有好多無辜市民畀警察襲擊，而警察係無可能因為你搭地鐵就告你非法集會，呢啲遇襲市民應該向警察索償。你咁做，唔單止係為自己討公道，仲係盡公民責任，以法治警。<br />\n「當然，受害人要告警察同政府，自己都要有根有據，所以佢應該盡快去公立醫院驗傷，證明傷勢同警暴有關。呢類案十居其九會同受害人庭外和解，如果冇和解，差佬個辯護理由一定係當時執行職務，只係使用合理武力。呢個時候，法庭就可以傳召港鐵交出太子站CCTV，831有咩冤情，隨時會畀人踢爆，警察罪行就無所遁形。<br />\n「民事起訴警方，重點唔係索償，而係佢本身嘅象徵意義。記住，民事訴訟唔同刑事，唔需要prove beyond reasonable doubt，即係控方唔需要證明被告毫無合理疑點，相對刑事嚟講，民事舉證要求比較低。只要有足夠多嘅市民起訴警察，咁就變相成立咗一個『民間獨立調查委員會』，公信力可能比政府搞嘅仲要大。如果市民怕無錢搞訴訟，咪聯絡612人道支援基金囉。」<br />\n我聽了律師D的建議，深表同意，學劉華話齋，這件事「值得做，應捉緊機會馬上做」。"},{"pid":"1a9a6c3db13e94cca43157ed58a67d5c60c8d775","tid":1556968,"uid":25108,"like":0,"dislike":0,"score":0,"citedBy":0,"replyTime":"2019-09-10T02:45:35.000Z","msg":"因為民事多數都係刑事判左先去告"}]}