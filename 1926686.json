{"tid":1926686,"cid":12,"subCid":0,"title":"[愛情][青春][成長]我係couple murmur愛情調解師","createTime":"2020-03-15T09:34:11.000Z","updateTime":"2020-03-17T10:09:52.000Z","uid":206642,"like":6,"dislike":3,"uniUserReply":9,"replies":[{"pid":"3721eef6c90d0554e44db0f1277840162e18428c","tid":1926686,"uid":206642,"like":0,"dislike":0,"score":0,"citedBy":0,"replyTime":"2020-03-15T09:34:11.000Z","msg":"好多人話:問世間情為何物，亦有好多人感歎世界上最遙遠嘅距離，並唔係生與死，而係我企係你面前，你唔知我愛你。呢兩句說話可能勾起咗大家好多嘅回憶 ，曾經盼望呢段有將來嘅關係，結果卻只能遺憾收場。有邊個會唔想執子之手，與子偕老呀，但事實上童話故事又有幾何出現呢？不過愛情真係有咁複雜咩？<br />\n<br />\n喺我嘅角度去睇，愛情只係分愛定唔愛，唔鍾意女朋友太過港女，男朋友屋企人接受唔到等等，呢啲原因都係為咗將佢唔愛你嘅事實包裝得更加冠冕堂皇，等你更加容易接受姐。 不過喺云云眾生下， 又有邊一個願意承受呢個事實呀。講到呢度你哋可能會覺得好空泛，不過只要詳細諗清楚，你哋以往分手嘅理由，對方或者自己有幾荒謬，你就會明白。<br />\n<br />\n可能你哋覺得我太過偏激，又或者覺得我好冷血無情，甚至覺得我對愛情完全冇任何期望。但其實作為一個局外人，睇嘅嘢永遠係最真實，最赤裸， 我清楚明白有關愛情嘅道理， 因為我係一個愛情調解師， 未同大家自我介紹， 我叫做阿希。<br />\n<br />\n你哋可能會問:我呢啲咁嘅撚樣都會有人揾你咩，我只能夠話做生意嘅嘢，有供就會有求，我又唔會hard sell，只可以話搵得我嘅人都係希望我解決倒佢哋嘅感情疑惑，因為佢哋求助無援，希望係我嘅身上揾到解決嘅方法，至於乜嘢感情疑惑，你哋自己已經好清楚，我都唔需要多作解釋。<br />\n<br />\n我嘅客人通常都係感情台，couplemurmur，lovers channel出過post，最終都得唔倒想要嘅答案，因為留言嘅人通常都係以一個睇人仆街最開心嘅心態，而我嘅角色就好似沙漠中嘅古井，儘管滿足唔倒佢哋所有願望，但又啱啱好填補倒佢哋飢渴嘅心靈，往往一點點嘅希望，就可以帶比人無限嘅滿足同昇華。唔同你哋講住，我個客到咗。"},{"pid":"7d23ef4890f4a02a37bc3251e2a6afb5c4832d02","tid":1926686,"uid":221892,"like":1,"dislike":1,"score":0,"citedBy":0,"replyTime":"2020-03-15T09:41:00.000Z","msg":"lm<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"7d7bf52e8c1d438e3330b815f9a2130eecfbdbf0","tid":1926686,"uid":349149,"like":0,"dislike":0,"score":0,"citedBy":0,"replyTime":"2020-03-15T10:00:49.000Z","msg":"Lm"},{"pid":"917ceca525b5adb1d91e5187aa3c9ed3c9dff03b","tid":1926686,"uid":206642,"like":1,"dislike":1,"score":0,"citedBy":0,"replyTime":"2020-03-15T11:25:37.000Z","msg":"佢叫阿賢，今年中四， 佢係透過IG上面搵我嘅， 佢話佢最近鍾意咗個女仔，過唔肯定對方對佢有冇感覺，佢唸緊佢喺嗰個女仔心目中嘅位置，係兵呀，係兄弟呀，定係心上人。 我相信每一個男仔都會經歷過， 因為我哋曾經都做過一隻啱啱識行嘅獅子，對感情世界充滿好奇，又好想一一去探索， 但係同一時間又會感到害怕，驚命喪係萬惡森林裏面。<br />\n<br />\n喺佢direct我之後，我大約睇過佢嘅ig，佢畀我嘅印像就好似《海派甜心》裏面個羅志祥咁，一個愛情白痴咩都唔識。後來我約咗佢係我朋友嘅咖啡室裹面等，因為真人見面往往比起網上溝通好得多，因為肢體嘅語言係最能夠表達一個人嘅情緒，而我就係透過佢嘅反應去睇出解決嘅方法。<br />\n<br />\n隨住門口嘅風鈴響起，我終於見到阿賢。佢同我上述嘅差不多，我睇得出佢好乖，好純，由佢闊身嘅恤衫，未修改過嘅褲腳，再加上佢嗰副黑色粗框眼鏡，就感受到嗰種青蔥嘅味道。不過佢嘅外型唔差嘅， 身高應該有180，個樣仲要有啲韓仔feel添，可能係佢個齊陰影響啦。我同佢對眼之後，佢好似一個做錯嘅嘅學生咁， 驚驚青青咁坐喺我對面。 佢一開口就話:「你係咪真係幫到我㗎，佢對我好重要㗎。」 佢呢一個問題我冇正面回答，我只係微微一笑，我跟住問佢:「點解你會有呢一種患得患失嘅感覺？」佢開始憶述佢嘅故事。"},{"pid":"d64c4f119c65baebd359989348eedea999f5be1b","tid":1926686,"uid":205488,"like":0,"dislike":0,"score":0,"citedBy":0,"replyTime":"2020-03-15T11:36:42.000Z","msg":"推<img src=\"/assets/faces/normal/agree.gif\" class=\"hkgmoji\" />"},{"pid":"0d3cc052f7149c74fbaf1bb8e3ba895ad6458fce","tid":1926686,"uid":206642,"like":1,"dislike":1,"score":0,"citedBy":0,"replyTime":"2020-03-15T12:14:26.000Z","msg":"佢話:「我同佢係喺一個join school活動識嘅，我鍾意佢嘅原因係因為我覺得佢同其他女仔有一啲唔同，佢唔會嗲聲嗲氣，更加唔會嬌柔做作，即係嗰啲扮到連水樽蓋都冇力開嗰啲呢！同埋佢講野好直腸直肚，畀我有一種好陽光，好爽朗嘅感覺。」<br />\n<br />\n佢講到呢一度我停一停佢，我即刻問:「你講到咁，啫係你暗戀佢啦，不過應該唔會有個種忐忑不安嘅心情，甚至懷疑自己喺佢心目中嘅地位，如果係暗戀，你會好清楚自己嘅位置只不過係朋友，唔會再作任何遐想。」佢好激動咁講:「我梗係唔想淨係得暗戀呢一步啦， 我想發展落去，因為我第一次有個種心動嘅感覺。」<br />\n<br />\n我理解佢描述緊嘅嗰種感覺，大概係一種你會留意心上人嘅一舉一動，當佢對住你笑嘅時候，你心裏面會有一種甜絲絲嘅感覺，而當你哋巧合對眼嘅時候，你又會有少少害羞嘅心情。 阿賢立即話:「 係呀，我同佢對眼嗰陣，周圍嘅人就好似停咗咁，而嗰一刻我想永遠留住，可能係我有啲誇張啦！不過我同佢分開嘅時候，會有一種牽腸掛肚的感覺，總會喺平時見到佢嘅影子，又或者從人哋嘅字眼諗起佢講嘢嘅語氣。甚至我會將佢嘅IG睇完一次又一次，都唔會覺得厭。」 <br />\n<br />\n我相信冇人會對佢描述緊嘅事覺得陌生，因為每一個經歷過鍾意呢個階段嘅人都會有呢種感覺。愛情係一樣好有趣嘅嘢，佢會令你愛恨交加，好似要將你逼癲咗咁，不過有時又會令你頹到想放棄，甚至有時會令你想拼咗條命都去得到你想要嘅人。 <br />\n<br />\n我再問佢:「咁你採取咗咩行動呀？」佢輕描淡寫咁講:「冇咩特別呀，都係約佢食咗幾次飯，睇咗幾次戲。頭嗰一，兩次都好正常嘅，但有一次我哋睇緊戲嘅時候，佢突然挨咗落我個膊頭度直到完場為止。仲有一次我哋行緊街，落緊好大雨，佢好主動咁挽住我隻手， 但之後佢又冇咩表示，令我唔知佢點諗。」我即刻係咁笑話:「 你咁都唔知，有冇咁蠢呀。」"},{"pid":"0670f01dee16bcde897497c0a58c56c8072fa09d","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-15T12:16:06.000Z","msg":"十點再出<img src=\"/assets/faces/lm2/smile.gif\" class=\"hkgmoji\" /><img src=\"/assets/faces/lm2/smile.gif\" class=\"hkgmoji\" />"},{"pid":"f4729d2f60c0b6f5a035d28b74dd59c467206803","tid":1926686,"uid":206642,"like":1,"dislike":1,"score":0,"citedBy":0,"replyTime":"2020-03-15T14:06:07.000Z","msg":"我一開口就同佢講:「阿賢，不如我幫你追埋呀，人哋女仔嚟㗎，唔通要佢同你表白咩 ，挨落你度、翹住你隻手，呢啲咪表示囉。唔通要下下講到出口先叫表達咩？ 嗰個女仔一定對你有好感，如果唔係都唔會搞咁多嘢啦，除非佢係收兵呀，又或者你哋男仔所謂嘅臭雞嗰啲囉。」<br />\n<br />\n我講完之後，我估唔到阿賢又真係會仔細回味我講嘅嘢，因為我以為我講嘅嘢係普羅大眾都知嘅事實。佢諗完好認真咁同我講:「佢應該唔係你口講嗰啲女仔，咁我下一步應該點做呀？」 我聽到佢呢句，火都嚟埋， 大聲咁講:「咪表白囉，仲有咩可以做呀！」佢以一貫嘅愛情白痴口吻同我講:「咁快表白！我唔係識咗佢好耐咋喎，都係兩個月啫。」<br />\n我今次竟然莫名其妙地冷靜，可能我已經習慣咗佢係一個愛情白痴，我好平靜咁同佢講: 「咁不如你等返三五七年，等人哋結埋婚生埋仔喇，你準備好啦，先表白囉。不過到時候就食二手貨㗎喇。」<br />\n<br />\n佢聽完之後個樣就好似同我表達緊&quot;這些機會不是我的&quot;嘅感覺 ，我即刻補返句:「咁當然唔係匆匆忙忙咁去表白，而係裝備好自己先，例如剪返個襯你嘅頭髮，買返一啲啱你著嘅衫，唔好再著到好似個熱氣球咁。莫非你全部衫都係鬆泡泡嘅？之後你咪約佢出街，搵個浪漫啲嘅地方，或者你可以同佢睇一套愛情電影，之後喺臨走嘅時候就同佢表白。」 佢即刻問:「咁表白應該講啲咩呀？」<br />\n<br />\n我聽到之後有一種愚子可教嘅感覺，因為成件事嘅重點就係喺度。 我同佢講:「阿賢你要記住，好多人會覺得表白要好特別，要好隆重，咁對方先會應承。其實有時候過咗火反而會令對方難堪，表白要講嘅嘢好簡單。你只要講你對佢有乜嘢感覺，點解呢一種感覺係同其他人與別不同，例如你見到佢會有種甜絲絲嘅感覺，又或者你見到佢同其他男仔溝通會有種酸溜溜嘅心情，俳回一整日。你要突顯到佢同其他人有咩分別， 點解佢嘅存在會令你有一點嘅唔同，呢啲感覺係你自己先知，冇人可以教到你。世上所謂教你表白嘅人都只不過係教你一啲好例牌嘅嘢，咁當然啦，最後要補翻一句我愛你，請問你可唔可以做我女朋友。」 <br />\n<br />\n佢用半信半疑嘅眼神望住我， 心諗就係咁簡單？ 我最後再講多句:「你唔需要諗得過於複雜，因為太過複雜你反而會緊張，不如我而家同你練幾次啦。」喺簡單練過幾次之後，我就同佢道別，並且同佢講有好消息記得同我講，我請你食餐飯啦。<br />\n<br />\n過咗幾日，我收到阿賢嘅短訊。佢只係好簡單一句:「阿希我想見你。」我有問，而佢無覆，睇嚟發生左啲野。"},{"pid":"d730f8079b7386ac8e254e72862164c6a3602f08","tid":1926686,"uid":83440,"like":0,"dislike":0,"score":0,"citedBy":0,"replyTime":"2020-03-15T15:06:42.000Z","msg":"<img src=\"/assets/faces/normal/hoho.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"776628b764a88c3e00976e22a799d85c2a2a4fa5","tid":1926686,"uid":83440,"like":0,"dislike":1,"score":-1,"citedBy":0,"replyTime":"2020-03-15T15:07:02.000Z","msg":"加速 好吊癮"},{"pid":"fd919b644562b9ebcbff2b88a69c4b35036d0be1","tid":1926686,"uid":343358,"like":0,"dislike":0,"score":0,"citedBy":0,"replyTime":"2020-03-15T18:04:36.000Z","msg":"Lm"},{"pid":"9a91e65f2f0f4a6f9ff486af0499a8eb29cecd86","tid":1926686,"uid":200699,"like":0,"dislike":1,"score":-1,"citedBy":0,"replyTime":"2020-03-15T18:59:22.000Z","msg":"Lmlm<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"},{"pid":"815fa680eb3530746b15e6ffd867c3919d0d1b73","tid":1926686,"uid":353247,"like":0,"dislike":1,"score":-1,"citedBy":0,"replyTime":"2020-03-15T19:06:06.000Z","msg":"Lm"},{"pid":"bc1221c7f38f96f46aac67afa55eb10ebebbf8ef","tid":1926686,"uid":353245,"like":0,"dislike":1,"score":-1,"citedBy":0,"replyTime":"2020-03-15T19:08:45.000Z","msg":"Lm<img src=\"/assets/faces/normal/good.gif\" class=\"hkgmoji\" />"},{"pid":"9dfeefea9499a80a287b33a03e9dcd7289389d8e","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-16T05:16:10.000Z","msg":"我喺去見阿賢嘅途中會喺度諗，莫非佢失敗咗，喺度睇緊故仔嘅你哋可能會覺得，咁咪即係代表你冇料囉。我一直都唔係一個情聖，我嘅工作係調解，希望幫客人搵到一個新嘅角度去諗一件事。而有時候客人同我憶述一件事，往往會同事實嘅本身有少少出入，因為感情世界永遠都係主觀嘅。你覺得佢對你有意思，而事實係咪咁呢，我哋永遠冇辦法知道，我都唔亂咁估啦去到咪會知囉。<br />\n<br />\n今次同上次唔同，佢比我更加早到，我第一眼真係差啲認唔到佢，如果唔係佢同我揮手， 我都要搵一搵。 我咁講嘅原因係因為佢真係聽咗我講去研究男仔嘅造型。佢嘅穿搭唔複雜，但係畀人一種好清新嘅感覺。一件白色恤衫配搭牛仔褸，再加一條深藍色嘅牛仔褲，其實已經好足夠。另外佢配咗一副金絲眼鏡，個種文青嘅氣味喺度不斷散發緊出嚟。<br />\n<br />\n我一坐低佢已經同我講:「唔該曬你呀，多得你同我練咗幾次，我嗰日一表白就成功咗。」聽到佢呢一句，我即刻放低咗心頭大石，我仲幾驚佢失敗咗要嚟搵我求救。 之後佢喺度同我分享佢拍拖嘅美滿時刻， 第一次拖手，第一次攬，第一次錫，第一次一齊睇日落，佢越講越激動，好似講到想喊咁。起初我以為只不過係佢太過感動，始終都係第一次，我相信好少人會忘記倒第一次拍拖嘅甜蜜，因為係最無顧忌，最純真嘅愛情，亦係大家最放膽去愛嘅時候。<br />\n<br />\n不過直到佢講曬成件事，我先至明白佢係真係想喊。"},{"pid":"9178281f85c836c6269f000fc4f998dd66afb8aa","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-16T05:17:15.000Z","msg":"多謝你哋睇<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><br />\n今晚大高潮<img src=\"/assets/faces/normal/tongue.gif\" class=\"hkgmoji\" /><img src=\"/assets/faces/normal/tongue.gif\" class=\"hkgmoji\" />"},{"pid":"6088818fc425f7f9736098e9b0d8a359f45a9826","tid":1926686,"uid":83440,"like":0,"dislike":0,"score":0,"citedBy":0,"replyTime":"2020-03-16T05:31:52.000Z","msg":"<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"80c673af58c4e16bac9a0ba571c0f816f2c77b91","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-16T11:48:22.000Z","msg":"係佢講得開心之際， 我施施然咁拎起咗我杯咖啡。其實講真呀，我對佢講嘅嘢完全冇興趣，因為拍過拖嘅人都一定會經歷過，不過打斷佢又好似好掃興咁，咪畀佢繼續講下囉。正當我以為佢會繼續同我講佢同阿kay會點樣超越錫嗰一步嘅時候，我隱約見到有一行眼淚由佢嘅眼眶流落嚟，我即刻問:「你冇嘢呀嘛？」佢好冷靜咁講咗句:「我同佢分咗手呀！」<br />\n<br />\n相信睇緊故事嘅你哋同我一樣完全唔會知畀咩反應，為咗個氣氛唔好咁尷尬，咁僵硬，我懶搞笑喺度講:「你係咪畀唔到安全感人呀，定係你逼得人哋太緊呢， 有啲咩咪慢慢傾囉或者可以搵我幫手喎，最多我免費再幫你調解啦。」佢好激動咁講:「我畀人戴綠帽，你幫唔幫到我呀！」<br />\n<br />\n佢呢一句直頭將我打咗落冷宮，我嘅人生中從未試過咁尷尬。我留意到周圍嘅目光喺度望住我哋，佢粒聲唔出咁坐咗喺度，當我想講嘢嘅時候佢又再次打斷我。佢話:「如果我嗰日唔出旺角咪冇事囉&hellip;&hellip;如果我冇去篤穿佢，我而家仲可以好幸福，唔使咁痛苦&hellip;&hellip;」<br />\n<br />\n我咩都冇講，我等佢繼續講埋落去先。佢慢慢咁講:「嗰日我原本諗住畀個驚喜佢，出咗去旺角接佢補習，為咗嗰日我仲特登推遲咗自己嘅行程， 我大概等咗十分鐘，見佢行出門口嘅時候， 我以為佢一定會見到我啦，因為佢返屋企一定會經過我呢個位置。 不過事實啱啱相反，我由好興奮即刻變到好疑惑，明明佢同我講佢補完習會返屋企㗎。冇辦法啦，我唯有問下佢。正當我踏出第一步嘅時候，就見到我呢世人都唔會忘記嘅嘢，另一個男人出現咗係佢隔離。佢哋拖住手，竊竊私語嘅情境有一種似曾相識嘅感覺。我即刻擰轉頭喺度諗係咪我搞錯呀，會唔會係人有相似又或者佢爸爸接佢放學呢&hellip;&hellip;我好想行上前問清楚，但由我擰轉頭嗰一刻開始，我好似又冇咁嘅勇氣去面對真相。 」當佢講到呢一句，佢停咗落嚟，眼淚完全忍唔住， 我冇嘢做到，只可以為佢遞上一張紙巾。<br />\n<br />\n我好明白佢講緊嘅係咩，當人類見到一啲唔想承認嘅事實，往往第一個反應就係逃避，因為我哋永遠冇辦法估計嗰件事帶畀我哋嘅傷害有幾多，但係我哋嘅好奇心又會不斷推使我哋去探究， 而呢種矛盾感就會不斷折磨我哋個心。"},{"pid":"fe9fe3a38095870df9c7964913d7f24cac1c80f4","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-16T11:49:39.000Z","msg":"想問下大家會唔會覺得有少少難睇<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><br />\n會唔會想我少少，少少咁出，但係出得密啲<img src=\"/assets/faces/dog/bye.gif\" class=\"hkgmoji\" /><img src=\"/assets/faces/dog/bye.gif\" class=\"hkgmoji\" />"},{"pid":"9297856a0d5546d70bccc2e46dc89797f1cb6173","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-16T16:38:20.000Z","msg":"就住阿賢啱啱所講嘅嘢，我慢慢踏入咗沉思。<br />\n<br />\n我認為每一段戀情都有佢值得學習嘅地方，無論誰對誰錯都好啦，都可以將對方作為一塊鏡畀我哋去反思。<br />\n<br />\n直至佢輕輕嘆咗一口氣，先將我帶返嚟現實，而佢嘅情緒都開始慢慢平復落嚟。<br />\n<br />\n你哋可能會問:「點解你唔去安慰佢，你而家咁即係推佢去死啫。」<br />\n<br />\n喺我嘅角度去睇， 啱啱失戀嘅人情緒起伏好大，喜怒哀樂每樣都會有啲，佢哋連自己想做咩未知，佢哋所需要嘅嘢只不過係一對耳仔。其實我哋作為局外人根本唔會明白，因為正如我之前講過每一個人嘅感受都係主觀嘅。<br />\n<br />\n阿賢慢慢再講:「你記唔記得我話我有去篤穿佢？」我微微點頭去示意記得。<br />\n<br />\n佢繼續再講: 「我冇膽即時去篤穿佢，因為係嗰一刻我淨係想逃離呢個世界，可以搵一個地方畀我與世隔絕，我咩都唔夠膽諗呀，因為我冇辦法估計冇咗佢嗰種心痛。 直到一個電話打嚟，將寧靜嘅空間打破，我接過電話之後， 聽到一把好熟悉嘅聲音，佢用好焦急嘅語氣問我點解唔覆佢message。你知唔知我嗰一刻真係覺得好嘔心，人前人後真係可以兩個樣咩？」<br />\n<br />\n「我最後好無力咁講咗句:『嗰個男人係邊個嚟㗎？』」"},{"pid":"3266bcf200858a72e093c2e2f7ffc546618f84d6","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-16T16:39:51.000Z","msg":"啱啱改咗個排版，同埋以後會出少啲，但係會出得密啲<img src=\"/assets/faces/lm2/touch.gif\" class=\"hkgmoji\" /><img src=\"/assets/faces/lm2/touch.gif\" class=\"hkgmoji\" /><br />\n鍾意嘅就lm啦<img src=\"/assets/faces/lm2/support.gif\" class=\"hkgmoji\" /><img src=\"/assets/faces/lm2/hoho.gif\" class=\"hkgmoji\" />"},{"pid":"34aa8eb2b11846b225b121e5536e80fc817facb4","tid":1926686,"uid":353245,"like":0,"dislike":0,"score":0,"citedBy":0,"replyTime":"2020-03-16T19:40:57.000Z","msg":"<img src=\"/assets/faces/normal/like.gif\" class=\"hkgmoji\" /><img src=\"/assets/faces/normal/like.gif\" class=\"hkgmoji\" /><img src=\"/assets/faces/normal/like.gif\" class=\"hkgmoji\" />"},{"pid":"ad28baf1a9301918bb87c0fe5be67c9bc941142d","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-17T08:15:56.000Z","msg":"成個空間再次變得寧靜落嚟，喺隔咗幾分鐘之後，佢講咗句sorry就收咗線啦。儘管佢之後send咗一大篇message去解釋，不過到最後換嚟嘅都係一句:「我哋唔適合&hellip;&hellip;不如分手啦。」<br />\n<br />\n到嗰一刻，佢嘅淚水再冇辦法忍住，佢講緊嘅嘢就好似琴日發生一樣，佢用佢模糊嘅聲線再講:「嗰時我咩都唔識做，我淨係知我好想挽留佢，我唔想冇咗佢呀！我第一次鍾意人啫&hellip;&hellip;上天就同我開過咁嘅話玩笑。阿希，你明唔明呀？」<br />\n<br />\n佢所講嘅嘢令我有少少感觸，一隻小綿羊啱啱踏足呢個大森林，就遭受到咁殘酷嘅獵殺。不過諗深一層，雖然你哋會覺得心寒，但我想講一句唔係咁樣先係代表現實咩？<br />\n<br />\n愛情就係一個弱肉強食嘅世界，呢一點我哋不得不承認。愛情嘅道路上，我哋每一個都係修行者，我哋帶住之前失敗嘅經驗，去開拓一片新嘅領域，而正正因為有失敗，有傷心，有流淚，先令到我哋有經驗係新嘅領域生存落去。<br />\n<br />\n 喺嗰一刻我突然有個想法:「勝者為王，敗者為寇。」呢個想法好無情，好真實，因為我係由一個局外人去睇呢件事。"},{"pid":"7bd9eabcd8b44ad5343f261cbe3f00bc1ec4237a","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-17T08:42:30.000Z","msg":"再一次講唔好意思！！！<br />\n<br />\n今次我係第一次寫故，有好多嘢都唔識，有好多嘢都未考慮清楚。<br />\n<br />\n要你哋一次過要睇咁大段好辛苦，仲有個名其實改得唔係幾好！！<br />\n<br />\n我會最後一次重開，以前嗰啲會半個鐘更一次， 今日一定會出曬以前嘅份量，再加埋結尾。<br />\n<br />\n真係唔好意思!! 六點鐘會開始重開。"},{"pid":"06311772363cd2d4b70105c0ed20c0bac90480ad","tid":1926686,"uid":206642,"like":0,"dislike":1,"score":-1,"citedBy":0,"replyTime":"2020-03-17T10:09:52.000Z","msg":"呢一個係我新嘅帖，希望大家會繼續支持， 亦都會係最後一次重開，真係多謝你哋<br />\n<a href=\"https://lihkg.com/thread/1930063/page/1\" data-auto-link target=\"_blank\">https://lihkg.com/thread/1930063/page/1</a>"}]}