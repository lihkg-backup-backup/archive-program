{"tid":1392629,"cid":11,"subCid":0,"title":"《九品芝麻官》對香港人嘅啟示","createTime":"2019-07-31T21:32:28.000Z","updateTime":"2019-08-01T09:25:31.000Z","uid":70724,"like":16,"dislike":0,"uniUserReply":2,"replies":[{"pid":"6068dfdc74bd6ad83f31f8a6090a188bf206a2ff","tid":1392629,"uid":70724,"like":0,"dislike":0,"score":0,"citedBy":0,"replyTime":"2019-07-31T21:32:28.000Z","msg":"事源香港呢幾日發生左好多事想暫時逃避下，所以開左套九品芝麻官黎睇，睇完之後發現當中好多值得細思嘅地方所以上黎分享下。當日睇嘅無厘頭笑片原來個基礎係建立係對民主同正義嘅幻想<img src=\"/assets/faces/normal/frown.gif\" class=\"hkgmoji\" /> <br />\n<br />\n係第一場戲入面，包龍星同方唐鏡初對弈中，已經深刻咁描寫左包龍星複雜嘅性格特質，包龍星表面上係收受方唐鏡嘅利益但其實係以收受利益為藉口，安慰自己嘅無能同挫折感。配合前面主角小時許嘅願望，明顯將主角對於自己係廉官（正義）或者貪官（為利益出賣良知，暫且理解為正義嘅相反-邪惡）嘅定位有所懷疑，而因自己容易被人影響嘅特質一直根據其他人嘅意見作決定。但查實只有小聰明嘅主角一直都保持住一顆單純及正義嘅心，只不過係自身能力同環境嘅氛圍下未能夠自我實現。<br />\n<br />\n為左保持自己最基本嘅尊嚴，主角慢慢跌入魔鬼嘅懷抱入面，係戚家婚禮入面因為做貪官有面子而擁抱呢種形象，甚至為自己嘅利益設計陷害執行職務嘅豹子頭，因為佢發現係迂腐嘅圈子入面佢能夠搵到自己嘅地位，收到嘅利益成為左佢埋沒良心嘅燃料。主角係呢個階段成為一個貪官<img src=\"/assets/faces/normal/angry.gif\" class=\"hkgmoji\" /> <br />\n<br />\n係咪覺得呢類人好熟悉？無錯，對應翻現實社會就係個班所謂追求社會穩定，一直被中共收買嘅人。佢地一直被共產黨圈養，但唔肯覺醒承認自己係隻無能嘅豬。佢地口中都係唔會承認自己係被中共收買嘅人，就好似主角係戲入面以隻眼開隻眼閉嘅心態收方唐鏡黑錢，心理安慰自己並無做錯，以為對不公義嘅事情視而不見就能夠用不知者不罪黎脫身，但正如而家周圍嘅文宣所講，係一個不公義嘅社會唔為公義發聲其實已經等於支持惡勢力。主角萬萬都估唔到全部都係方唐鏡嘅一步棋，主角以為自己坐擁一定社會地位以及同惡勢力由利益輸送就唔洗燒埋自己嘅疊，但係係利益輸送關係之下自己已經成為一隻用完既棄嘅旗子，最後身敗名裂仲身陷囹圄<img src=\"/assets/faces/lm2/bang.gif\" class=\"hkgmoji\" /> <br />\n<br />\n套戲嘅故事結構其實係好有希臘神話嘅英雄色彩，主角擁有特別嘅家庭背景，故事開始時有一定嘅地位同力量，然後因意外而失落，並係一連串嘅經歷入面重新掘起，然後成為英雄。<br />\n<br />\n主角遭方唐鏡陷害一幕除左推進劇情更加交代左主角嘅心理轉變，因爲同理心同對正義嘅渴求係人類嘅基本反應，正因人性本來如此所以先需要用利益滿足他人慾望黎制衡呢種心理令人&ldquo;變壞&rdquo;。所以當主角被奪去利益後能全心全意投入弱小及公正嘅一方。所以現實中好多淺黃淺藍都係學生被暴力對待嘅時候變成支持學生，正正就係實現呢種人類嘅基本心裡。至於其他未覺醒嘅人就好似本身係貪官嘅七品知縣陳百祥<img src=\"/assets/faces/lm2/brain.gif\" class=\"hkgmoji\" /> ，受害人打更佬，來福同普通市民回春堂掌櫃朱二等人，無論見到本來係受害人嘅犯婦人戚秦氏點比人大型伺候屈打成招，都因為常威財大氣粗，強大嘅官府後盾而屈服係邪惡之下<img src=\"/assets/faces/normal/frown.gif\" class=\"hkgmoji\" /> 戲入面嘅貪腐角色亦係因為同權勢嘅距離而係不同程度上埋沒自己良心。<br />\n<br />\n至於良心覺醒嘅主角亦係老豆嘅提醒下知道做貪官要奸但做清官要更奸，起初並唔了解道理背後嘅真諦但經過刑部尚書同常昆勾結而遭到出賣，係多翻歷險之中更確立自己嘅原則並裝備自己，係為戚秦氏翻案嘅同時一直實現正義嘅自我形象，最後得到皇帝嘅協助而重奪權利為犯夫人申冤。但留意呢個時候嘅主角已經唔再直接秉持正義嘅手法做事，而係以更聰明婉轉嘅手法黎達到自己正義嘅目的，所以個故事到最後主角係靠手段黎伸張正義。係呢度亦都揭示左社會嘅真實，亦都說服觀眾只要本住善良同正義嘅心，手段係可以接受，甚至因力量嘅唔平衡，走後門係無可避免。<br />\n<br />\n戲入面最令我深刻嘅一場，莫過於戚秦氏係用刑前臨盆，眾人表決到底比佢生定繼續用刑。初時係四位官員嘅投票當中只有主角反對用刑，其餘三位貪官，建制嘅代表諗都唔諗就表態明顯無視道德倫理上嘅考慮。但主角堅持真普選，有份在場嘅人都應該有投票嘅權利，結果全場嘅人都嗌：比佢生！比佢生！其實細心留意貫穿成套戲，平民百姓都係站於正義嘅一方，由最初包龍星犯眾憎以至於最後嘅比佢生，呢班平民百姓都係代表住人類面對不公義，純碎道德批判下嘅本能反應。係我嘅解讀之下我認為呢種係九十年代香港，啱啱落實基本法同組織立法會，香港人對於民主嘅盼望已及對人民實踐公義嘅信任。<br />\n<br />\n後記：多謝篇文咁長都睇曬嘅你。呢套戲當年係蝗精拍嘅，並唔係想洗佢底，只能夠話每個人都可以好似包龍星咁覺醒做個好人，但同時每個人都可以成為中共圈養嘅豬，只要保持良知，做自己，正義到最後都必定能夠申直。犯婦人戚秦氏為自己肚入面嘅騷蝦即使幾艱難都堅持活落去，香港人都可以<img src=\"/assets/faces/normal/good.gif\" class=\"hkgmoji\" />"},{"pid":"dda969a6400a1df4be7d20f2357b8e70cab6f94e","tid":1392629,"uid":254961,"like":0,"dislike":0,"score":0,"citedBy":0,"replyTime":"2019-07-31T22:26:53.000Z","msg":"<span style=\"font-size: xx-large;\"><div style=\"text-align: center;\"><span style=\"color: gold;\">光</span>明之子   奮起之<span style=\"color: gold;\">時</span><br />\n<span style=\"color: gold;\">復</span>赴抗暴    驍勇世<span style=\"color: gold;\">代</span><br />\n<span style=\"color: gold;\">香</span>城安<img src=\"https://na.cx/i/XyZ8fu3.gif\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FXyZ8fu3.gif&h=3c352850&s={SIZE}\" />夫<img src=\"https://na.cx/i/J6MuKoo.gif\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FJ6MuKoo.gif&h=c58c6292&s={SIZE}\" />履<span style=\"color: gold;\">革</span><br />\n<span style=\"color: gold;\">港</span>國兒女   爾汝天<span style=\"color: gold;\">命</span></div></span>"},{"pid":"0066be47b0fd3284e80322f8e267e5afcd393b9d","tid":1392629,"uid":70724,"like":0,"dislike":0,"score":0,"citedBy":0,"replyTime":"2019-08-01T09:25:31.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}