{"tid":1267257,"cid":1,"subCid":0,"title":"想死嘅同我入嚟！理性分析點解決大家嘅無力感！","createTime":"2019-06-29T19:17:29.000Z","updateTime":"2019-06-29T19:17:29.000Z","uid":251873,"like":0,"dislike":2,"uniUserReply":1,"replies":[{"pid":"c5e50473f125d9ba886fea4a47d48f30d0bbb899","tid":1267257,"uid":251873,"like":0,"dislike":0,"score":0,"citedBy":0,"replyTime":"2019-06-29T19:17:29.000Z","msg":"係咪覺得無力感好重？<br />\n係咪覺得做咩都無用？<br />\n無錯！<br />\n因為你地由6月到而家<br />\n三日唔埋兩日就野餐<br />\n大家不停吹雞<br />\n你地不停接受資訊, fear of missing out<br />\n當然會攰、會無力、會情緒低落<br />\n無助但又想盡一分力嘅<br />\n最後走到以死相諫嘅地步<br />\n<br />\n點解會咁無力呢？<br />\n可以分析無力感咁重嘅原因<br />\n從中反思一下無領袖社運點可以更進步<br />\n<br />\n一、*「我地爭取到咩？無呀！」*<br />\n吹雞嘅日日咁講<br />\n任何覺得爭取到任何嘢嘅post<br />\n唔係比人話分化，就負評沉底<br />\n當一個用嚟接受資訊嘅平台<br />\n每日充斥住呢啲宣揚失敗嘅post<br />\n其實係情緒勒索大家出動<br />\n係網上定呢次運動都好<br />\n始終年輕人居多<br />\n當呢類文宣每日出現<br />\n大家可能會認為事實的確係咁<br />\n從而係失敗嘅氛圍<br />\n令情緒一直低落<br />\n甚至做出更激進負面嘅事<br />\n<br />\n二、*目標唔清晰*<br />\n我出左黎好多日<br />\n去到之後大家吹雞出黎<br />\n好多時都唔知要爭取咩<br />\n要點做、下一步係點好咩都唔知<br />\n剩係一句「要人呀！」<br />\n就覺得：不如出黎睇下有咩幫到手<br />\n事實上，無目標/目標唔清晰<br />\n你又點量度今次成功定失敗呢？<br />\n連你出黎都唔知做咩<br />\n新聞報出黎又唔知你做咩<br />\n咁有d市民又唔知你做咩<br />\n咁自自然然就覺得<br />\n出黎都無用啦<br />\n<br />\n三、*同上一次運動類型/內容重疊*<br />\n點解要社運呢？<br />\n係因為你想表達嘅野有人關注<br />\n咁點先可以引人關注？<br />\n你圍一次警總、掟一次雞蛋<br />\n大家就覺得新鮮<br />\n當你做第二次<br />\n大家就覺得「又嚟？」<br />\n「又係釋放義士？」<br />\n唔係話爭取嘅目標有問題<br />\n只係用同樣嘅方式做<br />\n你每次都出咁多力<br />\n成效反而愈黎愈低<br />\n所以又話返去無力感嘅問題<br />\n<br />\n四、*社運期間無野可以做*<br />\n社運好多時志在參與<br />\n其實真正做嘅野<br />\n最主要就係出席<br />\n但當日日去嘅時候<br />\n自然會覺得悶、覺得無聊<br />\n覺得就算去左都無野可以做到<br />\n又會有d「我想努力，但唔知點做好」<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n如果你係愛我地每一個同行嘅人<br />\n建議大家下次可以咁做：<br />\n<br />\n1.唔好次次以失敗論吹雞<br />\n我唔否認呢種方式好有用<br />\n但不能過份使用<br />\n經常鼓動大家嘅情緒<br />\n始終係會有副作用<br />\n<br />\n2.唔好否定所有「成功爭取post」<br />\n睇野唔好太兩極化<br />\n政經事用政經角度睇<br />\n對運動嘅肯定<br />\n會比到參與者未來繼續嘅動力<br />\n同埋相信自己嘅參與<br />\n有為香港帶黎些小改變嘅認可<br />\n情緒自然唔會一直咁低落<br />\n<br />\n好似經過今次之後<br />\n話就話暫緩<br />\n但之後有排都唔會有人去做<br />\n除非佢想好似林鄭咁激嬲全世界<br />\n帶少少對大家「成功爭取」嘅諗法<br />\n亦未嘗不可<br />\n<br />\n3.⋯⋯⋯好眼瞓遲d再打埋佢<br />\n<br />\n希望大家可以認真諗下<br />\n唔好令連登成為大家情緒低落嘅原因"}]}