{"tid":2460985,"cid":5,"subCid":12,"title":"打科興方便旅行嗎 - 馮睎乾","createTime":"2021-03-25T07:08:00.000Z","updateTime":"2021-03-25T07:08:00.000Z","uid":25558,"like":0,"dislike":0,"uniUserReply":1,"replies":[{"pid":"705326c11c0a28c01ea43f3837b73f173af3c789","tid":2460985,"uid":25558,"like":0,"dislike":0,"score":0,"citedBy":0,"replyTime":"2021-03-25T07:08:00.000Z","msg":"<a href=\"https://hk.appledaily.com/columnist/20210325/IE5BYJEFP5G2JGY7VL4TEMW7XQ/\" data-sr-url=\"https://r.lihkg.com/link?u=https%3A%2F%2Fhk.appledaily.com%2Fcolumnist%2F20210325%2FIE5BYJEFP5G2JGY7VL4TEMW7XQ%2F&d=G6FzB8XOFkGMVaf%2BSD5%2FxluZLtDw6XEhdFI90r4xbX0%3D&h=69a6aa5d\" data-ef-url=\"https://embed.lih.kg/frame?u=https%3A%2F%2Fhk.appledaily.com%2Fcolumnist%2F20210325%2FIE5BYJEFP5G2JGY7VL4TEMW7XQ%2F&h=3705a907\" data-auto-link target=\"_blank\">https://hk.appledaily.com/columnist/20210325/IE5BYJEFP5G2JGY7VL4TEMW7XQ/</a><br />\n<br />\n打科興方便旅行嗎 - 馮睎乾<br />\n<br />\n<img src=\"https://hk.appledaily.com/resizer/WDnlmJAVSbMhyqHaG8_3U2XVyTo=/510x339/filters:quality(100)/cloudfront-ap-northeast-1.images.arcpublishing.com/appledaily/2T4K7XU46ZFBRCU6AJAC7CG4BI.JPG\" data-thumbnail-src=\"https://i.lih.kg/thumbnail?u=https%3A%2F%2Fhk.appledaily.com%2Fresizer%2FWDnlmJAVSbMhyqHaG8_3U2XVyTo%3D%2F510x339%2Ffilters%3Aquality%28100%29%2Fcloudfront-ap-northeast-1.images.arcpublishing.com%2Fappledaily%2F2T4K7XU46ZFBRCU6AJAC7CG4BI.JPG&h=3b718e64&s={SIZE}\" /><br />\n<br />\n香港與澳門政府突然宣佈，復必泰疫苗因包裝有瑕疵，即日起暫停接種。看了這則新聞，想起料事如神的藍絲K，他上星期才悄悄告訴我：「𠵱家唔打復必泰，第日會唔會因為某啲理由，剩返科興畀你呢？為咗跑數，我點知政府去到幾盡。」（見本欄3月19日〈訪問打復必泰的藍絲〉）<br />\n<br />\n忍不住打電話給K：「早幾日你先話，遲早得返科興畀香港人打，嗱，雖然我唔信係政府陰謀，但你都叫講中咗，請受小弟一拜！」但藍絲K不但沒鬆毛鬆翼，聲調中反而流露一絲淡淡的哀愁：「可惜我估到個開頭，估唔到個結尾！」我問：「此話何解？」<br />\n<br />\nK說：「。。。。。。。！」我說：「都話死人同科興冇直接關係，你聽唔聽書㗎？提提你：港大啱啱宣佈做『溝針』研究，要招募18至60歲健康人士，先打復必泰，再打科興，睇吓效果會唔會仲好。你第二針可以打科興㗎喎。」<br />\n<br />\n藍絲K說：「。。。。。。。。」我說：「去旅行梗係打科興，好快就可以返大陸自由行。」K說：「我比較想去日本，去台灣噃。科興連第三期數據都未有，新加坡買咗都唔敢打，究竟外國承唔承認科興有效呢？楊潔篪話齋，美國民主要由世界人民嚟評價，唔係美國說了算；你支疫苗好唔好，更加要由世界人民嚟評價啦。」<br />\n<br />\n我說：「唔係喎，王毅喺3月7日先至講：『中國做得好不好，中國人民最有發言權。』所以科興有冇效，洋人冇資格居高臨下批評，只有中國人先可以評價。何況外國唔承認，大不了咪隔離你14日，你都可以照去旅行。」 藍絲K說：「你講咩王毅呀？我係講緊打咩疫苗方便去旅行咋，唔該你唔好將疫苗政治化，我係講方便呀！」對，幾乎忘了藍絲核心價值是「方便」。"}]}