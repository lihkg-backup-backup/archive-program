{"tid":712525,"cid":5,"subCid":0,"title":"無人敢郁南亞村　不如起在禮賓府","createTime":"2018-06-22T07:07:54.000Z","updateTime":"2018-06-22T08:56:56.000Z","uid":19552,"like":3,"dislike":1,"uniUserReply":4,"replies":[{"pid":"b0b29dbda813e9f8171dd295d80664cb3694449c","tid":712525,"uid":19552,"like":0,"dislike":0,"score":0,"citedBy":0,"replyTime":"2018-06-22T07:07:54.000Z","msg":"今時今日嘅香港地，只要夠惡夠狠夠大膽就無敵。唔信嘅，睇吓深水埗通州街天橋底嘅「南亞村」吖，屹立多年而不倒，六大政府部門一直唔敢動其分毫，南亞兵團鍾意喺度開毒窟淫竇又得，做武器庫又得，黑幫開壇收𡃁都仲得，肆無忌憚，無惡不作，咁咪得米囉。<br />\n<br />\n唔係講笑，南亞村呢個治安大毒瘤都困擾咗西九龍街坊好耐，唔理區議會或居民點樣投訴都好，一樣吹佢唔脹。冇錯，警方、勞工處等執法部門耐唔耐就會殺上門拉人封艇，仲檢獲唔少毒品同武器添，日前嘅「撒哈拉」行動又拉咗一批假難民同黑工，係威係勢咁款。可惜吖，每次執法都係一陣風，第二日又打回原形，即係嘥氣。<br />\n<br />\n係人都知，南亞村一日唔剷除，假難民一日有安樂窩，藏污納垢就係必然嘅事。正如本報多次指出，呢個唔止係治安、僭建同衞生問題，仲牽涉族群政策、難民政策、社會福利等棘手問題，食環署、路政署、地政總署、康文署、民政事務總署及社會福利署六大部門統統關事，個個可管，弊在政出多門，互相扯皮，結果六個和尚冇水食。好似上月食環署帶隊拆屋，一行人浩浩蕩蕩，點知搞咗大半日，只係拆咗一間木屋咁大把，擺明做騷啫。<br />\n<br />\n咁講喇，既然港府怕咗假難民，六大部門都對南亞村冇符，便宜不檢白不檢，等功夫茶醒條好橋，南亞兵團一於玩大佢，唔好起木板屋嘞，改用磚頭水泥建屋，咁就翻風落雨都唔怕，仲要起足四、五層，到時威過新界原居民，事關丁屋都係三層高咋，話唔定原居民都要跟佢哋學嘢。仲有喎，天橋底始終唔夠風涼水冷，邊好住㗎，不如搬去禮賓府、門常開，既有超級大花園，又有青葱大草地，仲要位處黃金地段，升值潛能毋庸置疑。再唔係，搬去山頂、淺水灣呢啲有錢佬地方，有無敵大海景，又係風水寶地，諗起都爽歪歪。<br />\n<br />\n嗱，想當年佔領鬧劇玩咗七十九日都要收皮，但南亞兵團唔係學生哥，佢哋孔武有力，鍾意佔領幾耐都得，只要霸佔官地六十年、私地十二年，咁就可以名正言順逆權侵佔，到時仲唔發過豬頭咩。所以話啫，香港地遍地黃金，幾好都有，假難民唔嚟就笨吖。話時話，呢兩日銅鑼灣同元朗都有南亞兵團罪案發生，但都係啲細雞嘢，點會發達㗎，既然咁遠水腳嚟到香港，梗係要食大茶飯啦。<br />\n<br />\n冇計嘞，回歸本來好光彩，香港回歸就搞成咁，連拆條南亞村都搞唔掂，阿爺又乜都睇唔到咁款，香港冇用㗎嘞，留畀南亞兵團玩晒算數喇。"},{"pid":"1586e326173c3ffbd48c734e3370c6a0af874d61","tid":712525,"uid":19552,"like":0,"dislike":0,"score":0,"citedBy":0,"replyTime":"2018-06-22T07:08:52.000Z","msg":"<img src=\"https://s.yimg.com/ny/api/res/1.2/0T670mBc_PivLgBAYdxA6g--/YXBwaWQ9aGlnaGxhbmRlcjtzbT0xO3c9ODAw/http://media.zenfs.com/zh-Hant-HK/homerun/thesun.hk.com/a218f4e4d2660307b2622ff2093e2397\" data-thumbnail-src=\"https://i.lih.kg/thumbnail?u=https%3A%2F%2Fs.yimg.com%2Fny%2Fapi%2Fres%2F1.2%2F0T670mBc_PivLgBAYdxA6g--%2FYXBwaWQ9aGlnaGxhbmRlcjtzbT0xO3c9ODAw%2Fhttp%3A%2F%2Fmedia.zenfs.com%2Fzh-Hant-HK%2Fhomerun%2Fthesun.hk.com%2Fa218f4e4d2660307b2622ff2093e2397&h=16ba4e49&s={SIZE}\" />"},{"pid":"d23007f5877a680f3298b474a592a050975dcbb1","tid":712525,"uid":60668,"like":1,"dislike":0,"score":1,"citedBy":0,"replyTime":"2018-06-22T07:11:12.000Z","msg":"今時今日嘅香港地，只要夠惡夠狠夠大膽就無敵。唔信嘅，睇吓深水埗通州街天橋底嘅「南亞村」吖，屹立多年而不倒，六大政府部門一直唔敢動其分毫，南亞兵團鍾意喺度開<span style=\"color: red;\">毒窟</span>淫竇又得，做武器庫又得，黑幫開壇收𡃁都仲得，肆無忌憚，無惡不作，咁咪得米囉。"},{"pid":"0460f5df8204ddb82011d78abe5f31717b7209c3","tid":712525,"uid":37733,"like":0,"dislike":0,"score":0,"citedBy":0,"replyTime":"2018-06-22T08:51:15.000Z","msg":"行過都驚仲點敢拆呀<img src=\"/assets/faces/normal/cry.gif\" class=\"hkgmoji\" />"},{"pid":"3e89a5eaa9ed47a6a4fd4a6a1863c555f8efd92a","tid":712525,"uid":54871,"like":0,"dislike":0,"score":0,"citedBy":0,"replyTime":"2018-06-22T08:56:56.000Z","msg":"此回覆已被刪除"}]}