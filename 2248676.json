{"tid":2248676,"cid":6,"subCid":0,"title":"印尼華人足球系列","createTime":"2020-10-18T18:44:07.000Z","updateTime":"2020-10-19T15:57:52.000Z","uid":40287,"like":2,"dislike":1,"uniUserReply":8,"replies":[{"pid":"2f30280b928266669cf329f3f592e92578e76e1c","tid":2248676,"uid":40287,"like":0,"dislike":0,"score":0,"citedBy":1,"replyTime":"2020-10-18T18:44:07.000Z","msg":"<img src=\"https://na.cx/i/yOdhb38.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FyOdhb38.png&h=a322f4c5&s={SIZE}\" /><br />\n印尼國家隊曾經有唔少華人球員，但已經係上世紀嘅事，現時以足球作職業嘅印尼華人球員，非常少，印尼華人喺近代印尼職業足球圈，撈得最掂嘅一位，我諗應該係Nova Arianto，一位長期以光頭形象出現嘅印尼華人球員。<br />\n<br />\nNova Arianto司職中堅，身高183cm，印尼球員嚟講，有六呎高都唔多，中堅位置通常畀外援佔據，喺未係3+1外援制時，一個印尼球員能夠擔任正選中堅，係一件唔容易嘅事，Nova Arianto做得到，1998年喺Arseto F.C出道，之後轉過幾次會，大部分時間都係正選，佢猛嘅踢法，更令佢入選大國腳，為印尼上陣12次。<br />\n<br />\nNova Arianto初出道時，背負爸爸Sartono Anwar嗰大名，Sartono Anwar都係足球名宿，不過Nova Arianto啱啱出道時，遇正政治事件，98年，雅加達，發生黑色五月暴動，大規模排華事件出現，好彩嘅，係身為華人嘅Nova Arianto並冇受波及。<br />\n<br />\n雖然要到2008年先入選大國腳，但Nova Arianto一直都係印尼其中一位出色中堅球員，獲得球圈認可，喺一個華人經常會受到歧視壓迫嘅國家生活，但Nova Arianto冇受到阻撓同排斥，仲成為球迷追捧對象。<br />\n<br />\n而2015年掛靴後，Nova Arianto轉做教練，現時已成為印尼國家隊嘅助教。雖然Nova Arianto係印尼華人，但喺佢身上甚少散發出一陣&ldquo;&rdquo;華人氣味&ldquo;&rdquo;，行為習慣更似爪哇本地人。<br />\n<br />\n究竟仲有冇印尼華人足球員，可以行到Nova Arianto呢條路呢？近年出現過喺印尼足球圈嘅印尼華人球員，Juan Revi，Irvin Museng，Arthur Irawan同Sutanto Tan，發展路不順，混有華人血統嘅Kim Kurniawan經常受傷，只係Gavin Kwan比較順利。<br />\n<br />\n印尼華人現時仲會遇到歧視，但喺足球圈，一啲華人球員轉去乙組落班，唔係畀人歧視針對，而係佢哋真係冇乜貨交到出嚟，有眼睇，好似Sutanto Tan，阿陳起初係幾fit，但轉到Bali United後，嚇死我，可能係因為位置被迫轉換不習慣有關。"},{"pid":"0f8d5292833b814f61b714a7d544a302dcf6eb2b","tid":2248676,"uid":40287,"like":1,"dislike":0,"score":1,"citedBy":0,"replyTime":"2020-10-18T18:46:24.000Z","msg":"<img src=\"https://na.cx/i/dAMnobB.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FdAMnobB.jpg&h=357bc4ab&s={SIZE}\" /><br />\n現時以職業足球員身分出現嘅印尼華人球員，喺印尼嘅甲乙兩個組別內，數目十隻手指數得晒。幾年前外流新加坡聯賽嘅Sutanto Tan(陳小龍)，曾經被印尼足球圈中人睇好，可惜現時已經要喺乙組聯賽揾機會。今年，阿龍嚟到一個有不少華人人口嘅城市棉蘭，加盟咗PSMS 棉蘭隊，一支曾經係印尼足球勁旅嘅過氣勁旅。<br />\n<br />\n家鄉喺巴淡島嘅陳小龍，曾經入選印尼青年國家隊，係近代印尼足球界罕見嘅華人球員，所以特別引人注目，印尼足球歷史中，係唔可以忽視華人勢力，上世紀曾經有好多華人參與印尼嘅足球運動，但近年已經好少見到華人球員投身職業足球世界。<br />\n<br />\n陳小龍喺2016年加盟雅加達大球會Persija Jakarta，起初出任前鋒位置，但踢落麻麻地，後來轉投Bali United轉踢中場，但愈踢愈頹，亞協盃嘅表現簡直災難級，喺峇里島生涯期間，曾經去過瑞典球會Dalkurd FF跟操，但冇下文，而Bali United願意畀佢自由選擇出外，都明示將會放棄呢位華人球員。<br />\n<br />\n2019年，陳小龍決定同乙組球會PSIM Yogyakarta簽約，喺PSIM Yogyakarta內，佢係正選，不過球會未能升班，而今年再轉投另一支乙組球會PSMS。<br />\n<br />\n近年印尼足球圈好少華人球員，其中一個原因，係好多華人家庭唔希望子女以踢波做職業，覺得揾唔到食，甚至唔認為踢職業足球係一分工作，幸好陳小龍家人比較開通，可惜佢嘅能力實在有限，雖然有180cm身高，又有一定技術，但一直爭取唔到機會，後來改踢中場，表現又唔係太特別。<br />\n<br />\n踢乙組聯賽，可能係暫時性，又可能係直到掛靴，其實以陳小龍嘅能力，應該夠班踢甲組中下游球會，但可能係希望有得出場，所以暫時降一級發展。<br />\n<br />\n佢喺一個訪問講過，目標係踢大國腳，同去歐洲高水平聯賽落班，雖然踢緊乙組波，但26歲後彈起嘅球員喺世上大撚把，只要等到機會，努力提升自己，都可能有咁嘅一日。"},{"pid":"15f66d4a190c56b0ddcddcbfd464e37cffb748c1","tid":2248676,"uid":40287,"like":0,"dislike":0,"score":0,"citedBy":0,"replyTime":"2020-10-18T18:49:52.000Z","msg":"<img src=\"https://na.cx/i/okweYLq.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FokweYLq.jpg&h=0ac17464&s={SIZE}\" /> <br />\n<br />\n<br />\n西加里曼丹城市Singkawang山口洋嘅旅遊業發展得幾好，好多爪哇島居民或其他印尼外島居民，都會一探呢嗰華味好重嘅印尼城市，而旅遊業都帶旺經濟，現時山口洋嘅居民嘅生活已經得到一定改善，但體育風氣依然弱，上年印尼足協管理嘅西加里曼丹足協就曾經希望山口洋可以籍住旅遊帶嚟嘅收入，去改善足球及其他運動風氣，希望有朝一日成為西加體育發展重地。<br />\n<br />\n但暫時嚟講比較難改變，山口洋入面，對體育運動比較上心，以馬來人及達雅人為多，山口洋華人好少參與運動比賽，所以一啲西加舉行嘅足球邀請賽或其他盃賽，極少見到有華人參與。<br />\n<br />\n反而喺雅加達，係有山口洋嘅業餘足球隊存在，西雅加達有一個由原本居住喺西加嘅人所搞嘅業餘盃賽存在，叫Kalbar盃，上年由代表山口洋嘅Putra Singkawang FC奪冠，參與Kalbar盃嘅，九成都係西加省嘅華人，包括來自坤甸、新當及山口洋等西加城市，Putra Singkawang FC內嘅球員，清一色係來自山口洋嘅客家華人。<br />\n<br />\n雖然近年山口洋發展有改善，但始終係有好多山口洋華人希望出外工作，例如南下屬於爪哇島地方嘅首都雅加達尋找工作機會，因為雅加達嘅發展空間比較大，賺錢都可能比較多。山口洋嘅華人，曾經係比較貧窮嘅一批，所以唔少選擇去到其他島嶼尋找機會，部分女人會嫁去香港及台灣，亦有一啲移居去其他島嶼，因此，雅加達西部長期以來有一批來自山口洋嘅華人，有啲係喺雅加達出生，但受到家庭影響，佢哋大多識客家話，同世世代代喺雅加達大嘅華人，係有啲分別，來自山口洋或西加地方嘅華人，通常更重視自己文化。<br />\n<br />\nKalbar盃係在雅山口洋及西加華人嘅聚會地，大家透過足球保持聯絡，亦證明西加華人並非對足運冇興趣，好多時比賽都可以吸引過千人入場，可見西加華人喺雅加達數目唔少，只不過一參與一啲全國性比賽，就會變得不積極。<br />\n<br />\n山口洋從來都冇職業足球員出現過，好多華人家庭反對子女投身職業運動世界，但世界無時無刻都喺度改變。"},{"pid":"82b5eea6cc823c5c8bfc3b85a3741989000d96ad","tid":2248676,"uid":58609,"like":1,"dislike":1,"score":0,"citedBy":0,"replyTime":"2020-10-18T18:53:53.000Z","msg":"仲以為排華時華人頭當足球踢"},{"pid":"dd6bb742e2b984c84e0e425683ba60a1811ccb81","tid":2248676,"uid":59818,"like":1,"dislike":0,"score":1,"citedBy":0,"replyTime":"2020-10-18T19:00:07.000Z","msg":"<img src=\"/assets/faces/normal/adore.gif\" class=\"hkgmoji\" />"},{"pid":"5516eab7a576dc2e58d5851ec8b7f28b666c98ce","tid":2248676,"uid":40287,"like":1,"dislike":0,"score":1,"citedBy":0,"replyTime":"2020-10-18T19:35:16.000Z","msg":"<img src=\"https://na.cx/i/y2Ct3fT.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fy2Ct3fT.jpg&h=0275d8e1&s={SIZE}\" /> <br />\n<br />\n現今印尼體育強項？羽毛球。但說到最令民眾狂熱的運動，一定是足球，現時印尼足球在亞洲不屬列強份子，儘管如此，1938年曾以荷屬東印度身份成為亞洲首支打入世界盃決賽週的代表，當中不少印尼華人為印尼及印尼足球出錢出力。<br />\n<br />\n50多年前的奧運會中，印尼曾迫和強敵蘇聯，當時的印尼國家足球隊有不少華裔球員助陣，包括陳隆浩、郭傑實、張興昌及彭英賢等，雖然在復賽中不敵蘇聯出局，但印尼華人對印尼足球的貢獻，是有目共睹。<br />\n<br />\n早於明朝時期已有廣東、海南、福建人南遷往婆羅乃、蘇門答臘、爪哇島、蘇拉威西一帶居住，清朝晚期，又再現大規模南遷潮。1900年，由荷蘭人管治，還未出現印尼的時代，華人已成立了多個體育組織，1905年12月15日成立了「中華運動會」，在後期增加了足球活動發展專案，1912年2月20日在西爪哇雅加達成立了「巴城華人足球隊」，向有潛質者提供訓練及援助。<br />\n<br />\n在東爪哇的泗水，亦有華人成立類似的足球隊，培養成才的著名華人球員，包括戴顯龍、朋英賢、彭興隆等，而該支泗水足球隊在1927年演變成較有規模的球會，改稱為Persebaya Surabaya(蘇拉巴亞 泗水)，香港球迷熟識的外援球員，例如安杜、羅渣，都曾在Persebaya Surabaya效力過。<br />\n<br />\n在獨裁總統蘇哈托上台後，華人過著高壓的生活，由於種族關係緊張，有華人害怕在球場上引起糾紛成代罪羔羊，紛紛選擇離開，在80年代，印尼華人足球員數目寥寥可數，即使98年蘇哈托政權倒台，華人地位日漸提升，但現今還活躍在印尼職業足球圈子中的土生華人球員非常少見，其中一位叫Agus Indra Kurniawan，譯名阿古斯。<br />\n<br />\n阿古斯1982年出生於東爪哇錦石縣，他的祖先在清朝抵達當地居住，而由於蘇哈托時期，印尼對中華文化作出多番打壓，因此許多印尼華人沒有改上中文名字。<br />\n<br />\n阿古斯對華語不通一竅，除了膚色，阿古斯已經與一般印尼本地人沒有幾多差別，小時候已經跟隨父親信奉伊斯蘭教，對於中華文化認識有限。初中時期，阿古斯迷上足球運動，興幸的是，並沒有因為自己是華人身份而被歧視排斥，反而在選拔其間表現出眾，順利入選了錦石縣少年隊，進行長期集訓，並肩負隊長一職。<br />\n<br />\n當阿古斯16歲時，印尼發生了震驚國際社會的殘酷事件，華人慘成代罪羔羊，雖然錦石縣不是受災城市，但他接受報章訪問時，稱當時有對手以「支那豬隻」稱呼他，父母也要求他不要踢球，以免招來橫禍，不過這些侮辱性說話反而激起了阿古斯的決心，他以行動證明了自已的一切。<br />\n<br />\n<br />\n千禧年首次被提升上一隊，參加印尼最高級別的聯賽，消聲匿跡的華人足球員再度出現，碰巧球會初期有一位擔任防守中場的外援球員離隊，他幸運地獲得了上陣機會，20歲成為球會主力，以傳送準確度聞名。<br />\n<br />\n因表現良好，2001年首次被徵召入印尼21歲以下國家足球代表隊大軍名單中。在錦石縣經歷了3個球季，阿古斯總共替球會上陣70次以上，並有6球進帳，也順利入選國家奧運隊，並獲得一個綽號，叫「日本」，這是因為源於某些不知情者，以為阿古斯是來自日本的外援而起，雖然被誤擋日本仔，但比起&ldquo;&rdquo;支那豬&ldquo;&rdquo;好多了。<br />\n<br />\n2004年，阿古斯獲得雅加達球會佩斯查提供合約，憑著良好表現，順利入選了國家隊，參加2004年中國亞洲盃決賽週。比賽前席，印尼隊先到達香港與佩迪里的東家傑志進行了一場友賽，阿古斯也有參與，結果印尼隊小勝1比0。<br />\n<br />\n<br />\n7月18日，在北京的首場賽事，阿古斯下半場後備入替一次，他的助攻，成功協助印尼隊爆冷迫和卡塔爾2比2，7月21日面對同組最強期待的中國，阿古斯下半場70分鐘入替，於事無補。<br />\n<br />\n<br />\n2007年，印尼成為亞洲盃主辦國之一，阿古斯繼續入選，今次印尼隊云集多族精英球員，有巽他人、爪哇人、巴布亞人、馬都拉人，阿古斯是唯一的華人代表，可惜最後因傷退出。<br />\n<br />\n<br />\n阿古斯繼後日子，與傷為伴，由正選變為後備，賽季完結後與球會解約，此時家鄉錦石縣球會錦石聯重返超級聯賽，力邀阿古斯加盟，再次代表家鄉球會比賽，並擔當隊長。<br />\n<br />\n錦石聯的兩場主場看台幾乎爆滿，當阿古斯首度帶領球會於2萬名觀眾吶喊下步出球場時，有看台上的球迷舉起自製橫額，今次不是寫上「滾回支那！支那豬」，而是「阿古斯，歡迎回家」。"},{"pid":"e05e06bf7a36b838730491ec5e189a2d44bae6c6","tid":2248676,"uid":34899,"like":1,"dislike":0,"score":1,"quote":{"pid":"2f30280b928266669cf329f3f592e92578e76e1c","tid":2248676,"uid":40287,"like":0,"dislike":0,"score":0,"citedBy":1,"replyTime":"2020-10-18T18:44:07.000Z","msg":"<img src=\"https://na.cx/i/yOdhb38.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FyOdhb38.png&h=a322f4c5&s={SIZE}\" /><br />\n印尼國家隊曾經有唔少華人球員，但已經係上世紀嘅事，現時以足球作職業嘅印尼華人球員，非常少，印尼華人喺近代印尼職業足球圈，撈得最掂嘅一位，我諗應該係Nova Arianto，一位長期以光頭形象出現嘅印尼華人球員。<br />\n<br />\nNova Arianto司職中堅，身高183cm，印尼球員嚟講，有六呎高都唔多，中堅位置通常畀外援佔據，喺未係3+1外援制時，一個印尼球員能夠擔任正選中堅，係一件唔容易嘅事，Nova Arianto做得到，1998年喺Arseto F.C出道，之後轉過幾次會，大部分時間都係正選，佢猛嘅踢法，更令佢入選大國腳，為印尼上陣12次。<br />\n<br />\nNova Arianto初出道時，背負爸爸Sartono Anwar嗰大名，Sartono Anwar都係足球名宿，不過Nova Arianto啱啱出道時，遇正政治事件，98年，雅加達，發生黑色五月暴動，大規模排華事件出現，好彩嘅，係身為華人嘅Nova Arianto並冇受波及。<br />\n<br />\n雖然要到2008年先入選大國腳，但Nova Arianto一直都係印尼其中一位出色中堅球員，獲得球圈認可，喺一個華人經常會受到歧視壓迫嘅國家生活，但Nova Arianto冇受到阻撓同排斥，仲成為球迷追捧對象。<br />\n<br />\n而2015年掛靴後，Nova Arianto轉做教練，現時已成為印尼國家隊嘅助教。雖然Nova Arianto係印尼華人，但喺佢身上甚少散發出一陣&ldquo;&rdquo;華人氣味&ldquo;&rdquo;，行為習慣更似爪哇本地人。<br />\n<br />\n究竟仲有冇印尼華人足球員，可以行到Nova Arianto呢條路呢？近年出現過喺印尼足球圈嘅印尼華人球員，Juan Revi，Irvin Museng，Arthur Irawan同Sutanto Tan，發展路不順，混有華人血統嘅Kim Kurniawan經常受傷，只係Gavin Kwan比較順利。<br />\n<br />\n印尼華人現時仲會遇到歧視，但喺足球圈，一啲華人球員轉去乙組落班，唔係畀人歧視針對，而係佢哋真係冇乜貨交到出嚟，有眼睇，好似Sutanto Tan，阿陳起初係幾fit，但轉到Bali United後，嚇死我，可能係因為位置被迫轉換不習慣有關。"},"citedBy":0,"replyTime":"2020-10-18T20:42:58.000Z","msg":"真係冇咩華人味<img src=\"/assets/faces/normal/adore.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"463a722643aad5c8d1e39640b0cea88f1149a295","tid":2248676,"uid":139082,"like":1,"dislike":0,"score":1,"citedBy":1,"replyTime":"2020-10-18T20:47:10.000Z","msg":"諗起尼恩高蘭<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"fbff13ec88e86c4a56a8b2fc0198a6691b510c53","tid":2248676,"uid":34899,"like":0,"dislike":0,"score":0,"quote":{"pid":"463a722643aad5c8d1e39640b0cea88f1149a295","tid":2248676,"uid":139082,"like":1,"dislike":0,"score":1,"citedBy":1,"replyTime":"2020-10-18T20:47:10.000Z","msg":"諗起尼恩高蘭<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-10-18T20:52:00.000Z","msg":"仲有雲邦荷斯"},{"pid":"aa24f5a26ee989d0a7f05a2c01e844c49a687b72","tid":2248676,"uid":341865,"like":0,"dislike":0,"score":0,"citedBy":0,"replyTime":"2020-10-18T23:28:45.000Z","msg":"滾回支那！支那豬<img src=\"/assets/faces/normal/sosad.gif\" class=\"hkgmoji\" />"},{"pid":"98e6c1a4877d41885994c42467d4c4cf13083865","tid":2248676,"uid":124655,"like":0,"dislike":0,"score":0,"citedBy":0,"replyTime":"2020-10-19T00:40:49.000Z","msg":"高汁 post 留名待 J"},{"pid":"6c1eb10a178c5d73034c4e08df20ddc55c00430a","tid":2248676,"uid":23277,"like":0,"dislike":0,"score":0,"citedBy":0,"replyTime":"2020-10-19T15:57:52.000Z","msg":"樓主自己打定上網copy?<br />\nAnyway呢啲幾好睇<img src=\"/assets/faces/normal/good.gif\" class=\"hkgmoji\" />"}]}