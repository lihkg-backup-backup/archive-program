{"tid":351676,"cid":15,"subCid":0,"title":"笑到最後：今浪無「少年股神」","createTime":"2017-08-08T08:57:50.000Z","updateTime":"2017-08-08T09:16:58.000Z","uid":76855,"like":2,"dislike":0,"uniUserReply":0,"replies":[{"pid":"182bc9114c84dacfc728cc73e508ca608d72f407","tid":351676,"uid":76855,"like":0,"dislike":0,"score":0,"citedBy":0,"replyTime":"2017-08-08T08:57:50.000Z","msg":"大牛市，特別係牛三，往往輸錢嘅人多過贏錢嘅人，當然，平日股市都係少數人贏大部份人嘅錢，只係牛三來得快，跌得仲快，反應慢嘅投資者喺最後階段先入場，冇享受過升幅，但成個跌浪就食盡。<br />\n<br />\n為咗避免同樣嘅事再發生，好多人，包括高明，都想搵一啲今次牛市見頂先兆，等大家升到盡前大概有個位走貨，贏住走好過一手都係貨渡過熊市。對於離場先兆係乜，上星期高明已經講過，唔重覆。<br />\n<br />\n坊間有一個量度指標，就係今次未見少年股神，所以肯定未見頂。以今次升浪嘅特質嚟計，就算個市炒到上5萬點，都唔會出現少年股神。因為今次大牛市，係屬於有資本嘅老人家。今次炒風集中騰訊（700）、平保（2318）、匯控（005）、友邦（1299）呢啲大藍籌，呢類股份每手計上萬蚊，一個少年除非有富爸爸，否則可以買幾多球？<br />\n<br />\n少年股神係要型，炒不知名細價股贏大鑊，佢可以吹到中南海有條針；但話買騰訊、匯控贏大鑊，一來唔夠型，二來知你「少年」資本有限，贏唔到幾多。當然世上有衍生工具，炒窩輪贏大錢，都算幾型。<br />\n<br />\n不過問題係，窩輪賺大錢只可以係未升嘅情況下買入，當目前大部份股票升幅都揚晒，買窩輪只係有槓桿嘅順風車，唔係暴利。只要正股橫行一個禮拜，窩輪或期權蝕時間值都元氣大傷，好難講大賺。至於牛熊證，個股槓桿一般最多只得十幾廿倍，計番倍數都係有限。就算係衍生工具，目前係以大博大，同以前少年股神以小博大玩法唔同。<br />\n<br />\n歸根咎底今次升浪只集中幾隻大藍籌，搞一大輪，只要資本夠多、肯坐，已經贏得多過大部份高手。<br />\n所以結論係：一、今浪唔好當「少年股神」係指標，幫唔到你睇見頂訊號；二、今次又係世代之爭，後生肯定冇份贏大鑊，只可坐順風車；三、如果有人自稱少年股神，哈哈哈，佢應該好等錢使。<br />\n<br />\n<a href=\"http://hk.apple.nextmedia.com/financeestate/art/20170807/20113895\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Ffinanceestate%2Fart%2F20170807%2F20113895&d=DSj0j%2Fs1g7mKpXqlN9%2FFvlKzBYqMCiHg3GgvTcrvEuQ%3D&h=c5be3524\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Ffinanceestate%2Fart%2F20170807%2F20113895&h=ac6f4fd3\" target=\"_blank\">http://hk.apple.nextmedia.com/financeestate/art/20170807/20113895</a>"},{"pid":"1aa5e07b4ed1dc6009d0cf57487a87fb6599bb57","tid":351676,"uid":35943,"like":0,"dislike":0,"score":0,"citedBy":0,"replyTime":"2017-08-08T09:16:58.000Z","msg":"友邦都叫有人炒？"}]}