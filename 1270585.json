{"tid":1270585,"cid":33,"subCid":0,"title":"撐狗嘅唔該入嚟","createTime":"2019-07-01T01:18:58.000Z","updateTime":"2019-07-01T01:18:58.000Z","uid":67692,"like":0,"dislike":0,"uniUserReply":1,"replies":[{"pid":"436e305f8aae98f4a2d2bc4a0417bbee8d87e3c5","tid":1270585,"uid":67692,"like":0,"dislike":0,"score":0,"citedBy":0,"replyTime":"2019-07-01T01:18:58.000Z","msg":"追番一日嘅新聞，兩邊都有睇，冷靜落黎，我有以下唸法，特別希望撐警/撐政府嘅朋友睇睇：<br />\n<br />\n1. 撐警集會主題講「正義」，其實唔知佢地明唔明白反政府示威者都係講緊「正義」。不過，前者講嘅應該係法律正義，而後者講嘅係應該係社會/政治正義。我覺得後者明白前者，但係前者好似唔明白後者。想建立溝通，要明白對方唸咩。<br />\n2. 如果集中講法律正義，其實反政府人士都知阿媽係女人，犯法係有機會接受法律制裁，加上警察會查同埋法庭會處理，所以撐警人士應該唔駛擔心法律正義會受影響。<br />\n3. 不過，如果出於好心想保護法律正義，撐警人士都應該認同警察係須要遵守法律同接受法律制裁 (如果犯法嘅話)，因為法律面前人人平等。<br />\n4. 如果撐警人士認為警察應該接受法律制裁 (如果犯法嘅話)，咁麻煩佢地唸下實際上點樣向警察投訴科投訴無顯示編號嘅速龍小隊。<br />\n5. 快講編號問題，希望撐警人士唔好用外國反恐警察做例子，一係因為612唔係恐怖活動，二係因為外國防暴警察係顯示編號嘅。<br />\n6. 我高興見到一個接受有線訪問嘅撐警人士話，應該成立獨立調查委員會，以還警察清白。會唔會還警察清白我唔知，一於交俾獨查會決定，以免各自雞同鴨講。<br />\n7. 我更高興見到一個撐警立會議員(陳健波)支持成立獨查會，不過佢加埋話，要查埋反政府示威者嘅組織同資金來源。其實我唔明點解獨查會要查埋呢樣嘢，因為警察點都會查有冇其他人支持不法行動。<br />\n8. 不過，如果妥協可以成立獨查會嘅話，我覺得可以接受獨查會查埋612反政府示威者，同樣地以還示威者清白。<br />\n9. 另外，630撐警集會經常將「法治」掛係嘴邊，我唸佢地應該係指衝擊法律就一定係破壞法治，咁樣未免單方面定義何謂法治。小弟不才，不過我記得法治主要有兩個學術論述 (請更正)，其中一個係指法治應該包括保護個人權利，包括政治權利，例如公民有充分參與政治選舉嘅權利。特首選舉委員會少於一半係由民選產生，立法會得一半多啲係由民選產生，試問係唔係一個社會有充分參與嘅政治制度。真心希望大家唸唸法治嘅精神同原意係咩。<br />\n10. 最後，講番反政府人士所追求嘅社會/政治公義，歷史上，印度甘地同南非曼德拉係透過以身試法黎追求社會/政治公義 (註：前者用非武力方法，而後者先用武力後來用非武力方法，不過兩個都係以身試法)，而最後因為佢地而令到國民享有同等政治權利。唔知撐警/撐政府人士點睇，係唔係只要係犯法就係錯，而政治制度不公就可以接受。<br />\n11. 根本性嘅問題，可能係香港人究竟認唔認同我地應該有公平嘅政制，而該政制就係民主政制。呢樣傾得掂嘅話，大家可能會好傾好多。<br />\n<br />\n再講多次，小弟不才，歡迎指正，亦歡迎討論。"}]}