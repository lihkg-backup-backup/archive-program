{"tid":1315149,"cid":1,"subCid":0,"title":"推俾現場！沙田行完街點走好？","createTime":"2019-07-14T12:42:32.000Z","updateTime":"2019-07-14T12:42:32.000Z","uid":243834,"like":0,"dislike":1,"uniUserReply":1,"replies":[{"pid":"978c43b47a9c22b425cf22ff60d381afd8f6c6d6","tid":1315149,"uid":243834,"like":0,"dislike":0,"score":0,"citedBy":0,"replyTime":"2019-07-14T12:42:32.000Z","msg":"重貼<br />\n<br />\n交通：<br />\n***聽日沙田市中心巴士總站下午一時起暫停服務<br />\nCr to 花生彈彈膠巴<br />\n先假設會封市中心同新翠<br />\n起點<br />\n大圍有46x／小巴出荃灣葵涌<br />\n河南（假設89x/798/299停）:<br />\n可以上80x出觀塘<br />\n可以上馬鐵到第一城：88R到港島/281A到油尖旺/82X/84M到東九<br />\n可以上馬鐵到馬鞍山：680/1/2到港島 / 87D到油尖旺 / 85M到東九 / 小巴26到大埔<br />\n最差可以上馬鐵到烏溪沙轉99入西貢出彩虹<br />\n河北：<br />\n得行去火炭，如冇停的話有798去將軍澳／811到第一城<br />\n揀車搭時四條隧道中經青沙嘅太少車同班次梳可以不理<br />\n馬鞍山站B出落地下 <br />\n286M出鑽石山 , 85M出黃大仙<br />\n87D出旺角 , 89D出南田<br />\n86C出深水埗 , 40X出葵興<br />\n680出金鐘 , 681中環<br />\n<br />\n沙田行去大圍：CR to 柑桔檸檬茶<br />\n可以喺捐血嗰邊行天橋到美林搭巴士過九龍（81，85，80，88）或者過隧道去文博經沙官過天穚去車公廟站，如果唔係直行過文禮閣轉左天穚直行轉左就係大圍站了<br />\n20分鐘內應該都到<br />\n<br />\n沙田去第一城：Crto Harijans<br />\n想去第一城巴絲 過河到沙乙博後 可以經花園城 跟馬鐵橋底經油站到圓洲角浸信會 有條路可以穿隧道去到威記附近 出隧道唔好行去威記 跟單車路銀城街可以到第一城 交叉係隧道位置 如果知道附近有狗請唔好過隧道 原路折返或者轉單車徑出番沙田圍路 箭嘴係出隧道後去第一城方法 馬鐵站近報案中心 唔建議<img src=\"/assets/faces/normal/smile.gif\" class=\"hkgmoji\" /><br />\n<br />\n個人意見過城門河去第一城穩陣，多巴士，致富第一城同愉翠苑都多車巴士出九龍<br />\n再唔係搭小巴或者馬鐵入馬鞍山，再揾車出九龍（ie 87D, 281A巴士）都係好方法 <br />\n<br />\n巴士暫停／改道：<br />\n暫停服務 ： 282、283、284<br />\n改道：40X、47A、47X、48X、49X、72、72A、80K、80M、80X、81、81C、81K、82K、83K、85、85B、85K、86、86A、86K、87B、88、88K、88X、89、89B、89X、170、182、249X、263、269D、280X、281M、287X、288、289R、299X、888、W3<br />\n龍運路線改道及改站：A41、E42<br />\n<br />\n沙田路線綜合Cr to N700A：<br />\n1 市中心屋苑／商場本身<br />\n1.1 沙田市中心嘅路主要有兩層，一層係地面（馬路），我叫 L1。另一層係行人天橋系統，我會叫 L3，沙田火車站閘機嗰層係 L3。<br />\n1.2 行人天橋成個系統由最南嘅蔚景園去到最北嘅禾輋，另外有支路去沙田公園同沙田大會堂。<br />\n1.3 偉華中心、沙田廣場、沙田中心、好運中心嘅係 L4 屋苑平台，對應新城市廣場嘅 Apple Store 嗰層。冇閘嘅，但係係私人地方，理論上只可通過不可逗留，平時有啲保安見你坐喺度食老麥嘅話會趕人。而沙田中心、好運中心 L4 平台有通道去返 L3 商場或者 L1 地面。好運中心平台「終點」係沙田街市天台，再 U-turn 就匯會返好運同瀝源之間嘅天橋入口。<br />\n1.4 無論地面到天橋每一段都係樽頸位，要有心理準備隨時鎖門落閘。<br />\n1.5 沙田各大商場唔係 P.P.，唔好期望佢會幫到你啲咩，特別係新鴻基嘅新城市廣場。<br />\n<br />\n2 沙田火車站<br />\n2.1 沙田火車站喺大埔公路嘅另一面，主要靠連城廣場同新城市廣場連接市中心各個部份。<br />\n2.2 新城市廣場 L3 同 L4 可以通往連城廣場。中間有道防火閘，幾年前火燭嗰陣落過。呢道閘一落，就會閘斷成個行人天橋系統去火車站嘅主要通道。<br />\n2.3 落閘後而要去火車站，一係就喺瀝源圖書館背面，有條行人／單車隧道去返 HomeSquare 嗰頭。<br />\n偉華中心同希爾頓中心之間嗰條天橋過大埔公路個寮屋區，理論上可以行返去火車站，但係小路嚟，唔好做傻事。<br />\n<br />\n3 沙田公園<br />\n3.1 沙田公園中間嗰段，瀝源橋（拱橋）嗰個位已經係成個市中心最廣闊嘅平原。<br />\n3.2 留意公園一頭一尾都係掘頭路，有入冇出。<br />\n<br />\n4 散場／過河<br />\n4.1 遊行終點喺沙田政府合署／IKEA 簡直係布袋。如果到時火車站閂咗，係會走唔到。<br />\n4.2 市中心兩大巴士站本身都會封哂，市中心變相係交通孤島。<br />\n4.3 若果到時唔想／唔能夠喺沙田火車站走，建議過咗城門河先，再搭馬鐵或者任何終點站唔係沙田區內嘅巴士基本上都走到。喺隧道 road block 就冇計。<br />\n4.4 由沙田大會堂起計，步速快嘅話，20 分鐘應該行到去沙田圍站或車公廟站，行 30 分鐘可以去到第一城或者大圍站。<br />\n4.5 河畔 Esso 油站／圓洲角公園同威院之間，即係沙田路個底，有行人／單車隧道。<br />\n4.6 城門河單車徑本身又係容易畀人包抄，建議過河就要盡快過埋大涌橋路，入咗屋邨先。"}]}