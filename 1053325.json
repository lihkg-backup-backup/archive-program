{"tid":1053325,"cid":7,"subCid":0,"title":"【N次講十分之開心】四太梁安琪做準婆婆 預告會霸孫湊","createTime":"2019-03-09T03:20:13.000Z","updateTime":"2019-03-09T03:29:50.000Z","uid":130626,"like":0,"dislike":0,"uniUserReply":2,"replies":[{"pid":"c88ed79922fd86b7901e4b00d3481bfb05641dd2","tid":1053325,"uid":130626,"like":0,"dislike":0,"score":0,"citedBy":0,"replyTime":"2019-03-09T03:20:13.000Z","msg":"賭王四房大女何超盈今日向《蘋果》親認，與哈佛男友Thomas Xin去年9月已訂婚，並已陀豬B三個月，由於今年是盲年，四太梁安琪就建議二人出年才結婚，而超盈已計劃明年去葡萄牙搞古堡主題婚禮。（新聞連結： <a href=\"https://bit.ly/2IXl0Hv\" data-sr-url=\"https://r.lihkg.com/link?u=https%3A%2F%2Fbit.ly%2F2IXl0Hv&d=i2Kzi6k%2Bo1XjTd2IKJX6ub4BfDbUEiSkD5bB26vbFoA%3D&h=ef518644\" data-auto-link target=\"_blank\">https://bit.ly/2IXl0Hv</a> ）<br />\n作為準婆婆的梁安琪今晚約十點，現身養和醫院探望賭王，一見傳媒就停下做訪問，四太透露去了澳門出席三八婦女節活動趕回來，問到抱孫心情，她多次講：「十分之開心。」問到她將做後生婆婆，她就笑言：「我唔後生，真係好開心，我都興奮咗好耐，開心嘅嘢大家一齊分享。」問到她想要男孫定女孫，四太表示：「超盈話畀我知會畀一個surprise我，初頭我唔知佢講咩，喺我生日畀surprise，定到時講男定女，定講有咗BB。」四太表示女兒還未向她提及預產期，更笑言這個消息開心到令她有少少失眠：「呢個係開心，唔識講點開心，何生已經知到呢個喜訊，好多朋友都知，希望唔好騷擾佢哋，畀佢多啲休息。」<br />\n問到超盈先訂婚，會先生BB才結婚的安排，四太表示：「其實佢好想搞婚禮，但我覺得今年好似係盲年，叫佢不如訂咗婚先，點知佢哋已有計劃，佢求婚嘅時候，我都一早知。」對於準女婿Thomas的評分，四太就以「十分之好」來形容：「最緊要佢哋開心，我哋見過雙方家長，佢都見過賭王，不過佢哋想低調啲，至於佢係做啲咩，你就問番超盈，佢今日咁樣，我已十分之開心。」問到她想超盈生幾個小朋友，四太表示：「有叫佢多啲，叫佢繼續努力，多啲好，一個小朋友悶啲，起碼生多一、兩個。」提到會否幫手湊孫，四太就笑言：「我已同佢講我湊，佢話諗吓先，我都十分之開心，我咁嘅年紀都唔後生，我都比較緊張，都要霸住，你知我幾忙，會重新安排工作時間。」<br />\n四太表示家中湊大超盈的老工人也十分緊張，已日日有額外湯水給超盈進補，記者問到她有「幸福肥」，她表示：「佢一拍拖已開心，係美滿。」提到她於23日的生日，會否充滿驚喜，四太表示都是與朋友食飯，最後問到百日宴會否與婚禮一齊搞，四太表示：「超盈自己諗，我哋葡萄牙間屋都幾好，佢都有自己朋友，有自己想法。」問到超盈有否減少工作安胎，她表示女兒已沒有返工，在家遙控團隊安排工作。<br />\n此外，Moiselle太子爺陳柏熹與超盈識於微時，他接受《蘋果》訪問時表示：「早過你哋知，我係BB大契爺，會錫到佢燶，買禮物未知，咁早，超盈由細到大經歷咗好多，又一齊經歷咗人生開心同唔開心，靠住好好友誼一齊行，都身經百戰好辛苦。」問到好友結婚，會否為對方設計婚紗，他表示：「我諗佢結婚啲衫同婚紗都唔敢搵其他人做，係要搵我做，呢個唔使問，亦唔會托手踭，一定會收番錢。其實我真係好開心，佢真係可以做到一個真正白雪公主，搵到佢白馬王子，佢事業已經好好啦，20幾歲，佢愛情都係我哋咁多朋友面前跑出晒，仲要好開心，好光明正大，好感動，成件事好難，呢個年代搵一個無悔、好純潔嘅愛情係好難，所以真係好開心，我都會加把勁。」<br />\n<img src=\"https://static.appledaily.hk/images/e-paper/20190308/large/1552057010_7306.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20190308%2Flarge%2F1552057010_7306.jpg&h=7edc064b&s={SIZE}\" /><br />\n<img src=\"https://static.appledaily.hk/images/e-paper/20190308/large/1552053759_a575.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fe-paper%2F20190308%2Flarge%2F1552053759_a575.jpg&h=d82ecd2f&s={SIZE}\" /><br />\n超盈的好友陳柏熹已認定做BB的大契爺。<br />\n<a href=\"https://www.youtube.com/watch?v=qsIRTIJKjWM\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DqsIRTIJKjWM&d=i2Kzi6k%2Bo1XjTd2IKJX6ub4BfDbUEiSkD5bB26vbFoA%3D&h=829f5e64\" target=\"_blank\">https://www.youtube.com/watch?v=qsIRTIJKjWM</a>"},{"pid":"36bda7b02aff05bb6cd485835f8ae5b17e3f5a99","tid":1053325,"uid":28195,"like":0,"dislike":0,"score":0,"citedBy":0,"replyTime":"2019-03-09T03:29:50.000Z","msg":"個女吸毒仲出哂街，係家族入面其他二奶三奶面前係咪好無面？"}]}