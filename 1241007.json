{"tid":1241007,"cid":1,"subCid":0,"title":"個人對於之後嘅遊行同抗爭嘅睇法","createTime":"2019-06-18T14:12:24.000Z","updateTime":"2019-06-18T14:12:24.000Z","uid":223037,"like":3,"dislike":0,"uniUserReply":1,"replies":[{"pid":"30d4ba78fc8643c2b58a3d50f0d9b1c7d42a8e5a","tid":1241007,"uid":223037,"like":0,"dislike":0,"score":0,"citedBy":0,"replyTime":"2019-06-18T14:12:24.000Z","msg":"有人會話怕23/6又搞遊行會令香港人好攰，而且人數會少。亦有人話怕21/6行動升級唔敢黎。<br />\n<br />\n但其實我想講，人多人少又好，覺得好攰唔想出都好，又或者怕一啲集會有風險都好。我地都必需要盡我地能力企出黎，因為我地只有一個核心原因，就係守護我地香港民主自由嘅價值觀同信念！<br />\n<br />\n林鄭政府屢次張香港人嘅民主自由價值觀推向死亡之邊緣，政策屢屢與民為敵，但係永遠都無付上任何代價。直到而家，林鄭政府依然唔洗問責，點都唔洗落台以彰顯香港人嘅憤怒同訴求。<br />\n<br />\n我哋企出嚟，其實係對香港政府表明我哋對於民主自由精神嘅堅持同決心！做一個榜樣俾我哋下一代睇，我哋都願意企出嚟，對抗呢個無恥同不義嘅政府！<br />\n<br />\n因此無論大家諗法係點都唔緊要，但係呢場香港民主自由守衛戰都應該盡力企出嚟表達我哋嘅訴求！無論結果係點，至少我哋無愧於心！對得住係抗爭到有所犧牲嘅義士！"}]}