{"tid":1447509,"cid":33,"subCid":0,"title":"除咗機場以外集會，其他應要停止，開始籌備8月25大遊行","createTime":"2019-08-11T15:58:47.000Z","updateTime":"2019-08-11T15:58:47.000Z","uid":171708,"like":1,"dislike":0,"uniUserReply":1,"replies":[{"pid":"16427f6b1fad615b16aa4221c6ac9fa8bdd8cb42","tid":1447509,"uid":171708,"like":0,"dislike":0,"score":0,"citedBy":0,"replyTime":"2019-08-11T15:58:47.000Z","msg":"黑警已為痴晒線，再出都係不斷送頭，<br />\n手足嘅血唔可以再白流，一直咁樣真係無出路，<br />\n淺黃會開始麻木，中立淺藍會覺得影響佢哋生活開始反感。<br />\n<br />\n今日大家都好嬲，<br />\n爆眼、催淚彈入站、黑警扮示威者，入站打人，<br />\n全部都係我哋香港人要嬲嘅嘢。<br />\n<br />\nBe water講到口水都乾，<br />\n但真係唔易做，有一個手足被捕都係輸咗，<br />\n宜家狗嘅策略已經唔同咗，已經應對到我哋玩游擊，<br />\n係要捉到我哋驚、放任黑社會打、直到我哋愈嚟愈少人，再一個一個慢慢放棄。<br />\n<br />\n宜家政府絕口不提機場，唔想俾人知道機場有一班和平表達訴告嘅人，唔想俾人知無警察嘅示威係幾咁和平，用其他示威活動遮蓋機場嘅聲音。<br />\n<br />\n呢個政權有幾失敗大家有目共睹，<br />\n由始至終只諗住解決提出問題嘅人，<br />\n以暴政武力壓制香港人聲音。<br />\n<br />\n反送中部分係源於香港人對中共法治無信心，想保護兩制。但政府唔係建立人民信心，而係呢幾個星期，不斷將香港人害怕嘅嘢用行動表現出嚟。<br />\n（呢樣亦可以考慮輸出俾中共聽，係林鄭無能分化中港關係，並非示威者要港獨。）<br />\n<br />\n你以為公安先可以隨意拉人？sorry香港警察一樣得，唔show號碼布、點濫暴都唔洗負責任，又得。元朗鄉黑拉完放返，又得。政府一直包庇，係要轉移晒人民視線。<br />\n港共、黑警、黑社會，三權合一，法治淪亡。<br />\n<br />\n講真警察先係俾政府利用緊，要求武力鎮壓，挑起仇警仇示威者雙方衝突，務求令人淡忘港共問題。武力禁到人民發聲還可，禁唔到聲，警察就係棄子，推幾個下台就當化解民怨。<br />\n<br />\n之後日子繼續和你飛，星期六日入機場，遊行示威從長計議。<br />\n申請8月25號大遊行。用呢兩個星期時間召喚二百萬大遊行，調整五大訴求，集中焦點，唔好令遊行示威失焦。政府唔回應訴求重有8月31再升級。<br />\n<br />\n由6月9號到今日，大家都唔忍心社會繼續淪落，我哋有更多文宣，有更洪亮嘅聲音，有更愛香港嘅心。<br />\n政府一直抹黑示威者，我哋好應該團結起嚟，俾佢睇多次二百萬人嘅民意。<br />\n憤怒對準政權，黑警逐一清算。<br />\n<br />\n正評：支持，保持憤怒，不再流血不再被捕<br />\n負評：應該要繼續每星期抗爭<br />\n<br />\n發咗咁耐夢，第一次出post，好心痛啲手足，重有好多嘢想講，想俾啲建議，開放討論。"}]}