{"tid":1654567,"cid":18,"subCid":0,"title":"入黎睇一睇！無人提過究竟點認屍","createTime":"2019-10-14T16:10:49.000Z","updateTime":"2019-10-14T23:27:27.000Z","uid":171432,"like":5,"dislike":0,"uniUserReply":2,"replies":[{"pid":"45168e154092a9092f2998e80b9e5de51b37a71b","tid":1654567,"uid":171432,"like":0,"dislike":0,"score":0,"citedBy":0,"replyTime":"2019-10-14T16:10:49.000Z","msg":"各位巴絲都知呢排好多被自殺，留意到好多case家屬都匆匆處理咗屍體(當然好可能係受壓於政權)，變相湮滅咗所有證據，所以寫咗篇文講返家屬喺屍體處理過程嘅權利<br />\n唔係想咒大家<img src=\"/assets/faces/normal/frown.gif\" class=\"hkgmoji\" /> <br />\n我恨不得篇文永遠用唔着，只不過永遠都係有備無患好。<br />\n<br />\n<img src=\"https://na.cx/i/qJ1xhRz.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FqJ1xhRz.jpg&h=cd657897&s={SIZE}\" /><br />\n<br />\n假設屍體喺公眾場所發現，一般程序下會先由警察到場作初步調查，然後遺體會被運送去公眾殮房，等待死者親友認屍。之後就會進入死因調查，呢個時候會有兩個政府部門同步工作。其一係負責處理初步調查嘅警察，因為喺法律上被視為「有責任呈報死亡個案的人士」，所以需要盡速向死因裁判官提交報告。其二係病理學家，喺死者家屬認屍後，會由隸屬衛生署嘅病理學家為屍體表面作初步調查。若果病理學家已經能夠確定死因，就可以直接將結果交予死因裁判官。<br />\n<br />\n死因裁判官會根據警察同病理學家嘅報告，決定係咪接受死亡原因。若果已經確定死因，裁判官可以建議豁免屍體剖驗，並發出埋葬或火葬命令；若未能確定死因，則發出屍體剖驗命令作進一步調查。必須注意嘅係，死因裁判官係有權視乎情況喺裁定死因前，下令將屍體土葬或火葬。今次15歲少女案件就係一例，遺體火化前並未確認死因，按er...er Sir講法係重進行緊毒理化驗同進一步調查。雖然未確定批准提早火葬嘅條件係點，但未忘人提醒家屬切忌為咗俾逝者盡快入土為安而急於火化屍體，因為咁可能反而正中黑警下懷。同時亦要記住，昭告真相先係唯一可以令逝者安息嘅方法。目前公眾殮房並冇存放期限（當然屍體有可能因時間耐咗而慢慢腐爛），所以家屬亦唔需要因為擔心存放時限而急於火化。<br />\n<br />\n解剖驗屍是尋找死因同疑點嘅重要過程，由法醫進行再交報告俾死因裁判官，但家屬同樣有權申請豁免解剖驗屍。因為家屬傳統上傾向保留全屍，所以好多時反對解剖，但都希望各位唔好放過任何疑點，畢竟為逝者搵到真正嘅死亡原因，或者已經係最後一件可以為佢做嘅事。<br />\n<br />\n死因裁判官審視報告後會決定有冇需要立案調查，如果有需要就再交俾警方進行，再提交報告。裁判官研究報告後，會決定應否開庭研訊，或徵求專家意見。如果研訊中死因裁判官覺得某人可能已干犯謀殺、誤殺等刑事罪行，就會將研訊押後，轉介律政司處理刑事訴訟程序。必須要知道嘅係，家屬係有權主動向高等法院原訟法庭申請進行死因研訊，即使研訊已經完結，亦可以要求就同一個案重新研訊。<br />\n<br />\n雖然有D繁複，但其實重點就係要了解作為家屬有咩權益，亦都要記住喺邊幾個情況可以介入，先有機會為死者搵到真相。過程中面對黑警同港共政權施壓，千祈唔好輕易屈服，有需耍就搵義務律師尋求協助。<br />\n<br />\n最後，唔想提都要提一提，呢份資料嘅內容唔只自己要明白，屋企人同親友更加要清楚了解，咁先可以作為最後嘅保障。不過講到尾，未忘人最希望都係呢份資料大家永遠用唔着，一個也不能少嘅唔只係五大訴求，重有一眾手足。共勉之。<br />\n<br />\n<br />\n如果有興趣可以like埋我哋個page，我地搵左好多料寫文，想將無媒體觸及嘅資訊寫出黎俾手足，希望所有手足平平安安，一個也不能少！<br />\n<br />\n<a href=\"https://m.facebook.com/story.php?story_fbid=138844134141461&amp;id=107332843959257\" data-sr-url=\"https://r.lihkg.com/link?u=https%3A%2F%2Fm.facebook.com%2Fstory.php%3Fstory_fbid%3D138844134141461%26id%3D107332843959257&d=ZEuQNtRgUz7rCGSUvjEm96Ggm0NOSfkDZSs230CVm%2Fs%3D&h=aa0ec083\" target=\"_blank\">https://m.facebook.com/story.php?story_fbid=138844134141461&amp;id=107332843959257</a>"},{"pid":"b4d15c22422159e680929c6f61549f1a6dc567c0","tid":1654567,"uid":70493,"like":1,"dislike":0,"score":1,"citedBy":0,"replyTime":"2019-10-14T19:17:59.000Z","msg":"所以最重要係家屬果一環。<br />\n如果家屬被狗勸阻或威脅之下唔去驗屍，<br />\n咁就乜都冇。"},{"pid":"6b7f787fb3d1bd56ded8b18df531832395969f78","tid":1654567,"uid":171432,"like":0,"dislike":0,"score":0,"citedBy":0,"replyTime":"2019-10-14T23:27:27.000Z","msg":"推<img src=\"/assets/faces/normal/kill.gif\" class=\"hkgmoji\" />"}]}