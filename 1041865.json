{"tid":1041865,"cid":1,"subCid":0,"title":"抱住隻狗的煎熬（廢文）","createTime":"2019-03-01T07:13:19.000Z","updateTime":"2019-03-01T07:13:19.000Z","uid":218321,"like":1,"dislike":0,"uniUserReply":1,"replies":[{"pid":"1ace9a7a7d46e92e6e0216635183b2dc601adfd3","tid":1041865,"uid":218321,"like":0,"dislike":0,"score":0,"citedBy":0,"replyTime":"2019-03-01T07:13:19.000Z","msg":"分手之後真係好煎熬，度日如年，成日都想比籍口自己搵番佢 ，好想放低佢，但又晚晚都會夢見佢，好想有番未遇見佢之前既個種咩都無所謂既性格。一次又一次咁激嬲佢，一次又一次煩到佢嬲。我真係好煎熬，一分一秒都好想知道佢既消息，我真係成日控制唔到自己去搵佢，控制唔到自己因為佢既事而激動，好後悔點解當初唔用盡我既一切去陪佢，好後悔點解會覺得理所當然咁佢會接受我既煩忙，同佢唯一既聯繫就只係得番隻狗，晚晚都抱住隻狗喊。做咩都會念起佢，以前同佢去過太多地方，依家普普通通出街都會念起同佢既往事。好僧自己放唔低，好僧自己點解咁長情。我真係好想佢番泥我既身邊，我好掛住昔日既小迷妹，成日睇番以前既相都好心痛，但又忍唔住一次又一次咁睇落去。真係好後悔點解唔識珍惜，真係好後悔點解D缺點改極都無心改好。如果我天比我一個機會，我放棄所有都想同佢重新開始過。好後悔係錯既時間遇到岩既人，佢唔係我第一個女朋友，但係只有佢，我先知道咩係愛。愛，就係那怕佢有好多缺點，成日都發脾氣，成日都對各種各樣既野唔滿意。成日都激嬲我，但我都從來無念過同佢分手。我原本以為平平淡淡，同佢既感情穩定左，點知因為太忙，係佢付出愛既時候唔識珍惜，令到佢心淡左，放棄左。依家念番自己真係好唔識做，番到屋企就算幾攰都好，我都應該好好陪佢，我好嬲我自己，點解個日就頂唔住眼訓，點解就唔車自己兩巴令自己精神，點解個日就唔識得直接請假陪佢。成日教人點哄女仔，到自己既一刻就忘記晒。分手一個月，我真係受夠，我真係肯改。如果你肯番泥，咩都得。雖然我以前都講過，但今次我真係醒覺。我明白到你對我既重要性，我真係會改，我會用過個腦先做野，我唔會再咩都事但。求下你，比最後一次機會我，最後一次，我呢生人遇到你係我最大既運氣 我真係好掛住你。雖然你話依家唔再對我有感覺，但係我地以前真係好開心，我求下你，我唔會再變番以前咁，我會日日都記得應承過你既野，我會次次做決定前都擺你係第一位，就算唔再愛我，都求你比次機會我，我會變成你想要既人。曾經我話為左你我可以賭上全世界，當時年少輕狂，唔明白呢句說話後面既義意。但係呢一刻我真係明，你係最最要。我知你好反感我煩你，好反感我再對你表達愛意，好反感我自私只想同你一齊，我咩都肯為你改，我唔會再鬧你，唔會再發你脾氣，唔會再成日問埋D低能問題，唔會再講埋D唔好笑既笑話。我求求你，你係我一生所愛，我真係好想有時光機番去以前。我唔知呢一刻對我咁反感既你，點樣先可以重新接受我。我好掛住你，好想抱實你。你睇到一定會鬧我，但我真係好煎熬，只想重新同你搵番愛既感覺，同你平平淡淡過一世。"}]}