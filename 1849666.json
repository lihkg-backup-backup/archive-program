{"tid":1849666,"cid":6,"subCid":0,"title":"武漢肺炎肆虐 中國單車隊日內入住香港體院惹擔心","createTime":"2020-01-29T07:18:31.000Z","updateTime":"2020-01-29T07:30:31.000Z","uid":9030,"like":1,"dislike":3,"uniUserReply":2,"replies":[{"pid":"f530174a3f095c039bd668ac6817353255132ad3","tid":1849666,"uid":9030,"like":0,"dislike":0,"score":0,"citedBy":0,"replyTime":"2020-01-29T07:18:31.000Z","msg":"武漢肺炎疫情嚴重，持續擴散，正當香港社會各界齊為抗疫努力，今日卻傳來消息，中國單車隊一行二十多人日內分批到港，將會入住沙田香港體育學院進行訓練，即時引起港人關注，更替同樣會喺體院工作或受訓嘅香港運動員及職員擔心。<br />\n<br />\n據知，中國單車隊其實喺多月前已經計劃好今次來港訓練，只係之前因為香港社會局勢不穩同簽證問題一度擱置。直到上星期，中國單車手終於辦妥簽證，由本周一起陸續到港，當中大部份人是由北京前來，由訓練基地直去機場再飛來香港，其他則係由加拿大出戰完場地單車世界盃後先來港。<br />\n<br />\n對於外界關注，香港體院回應指出，中國單車隊來港前已經隔離咗一段時間，進行封閉式訓練，相對風險好低。佢哋同時表明，所有來港嘅中國單車運動員都要嚴格跟隨香港體院嘅防疫程序，包括要多洗手，亦要每日量體溫同戴口罩等，並且當一有任何武漢肺炎病徵，都要即刻向體院匯報。"},{"pid":"f37891f538d84ea169c88c6da2d59789a246c4f5","tid":1849666,"uid":156861,"like":0,"dislike":0,"score":0,"citedBy":0,"replyTime":"2020-01-29T07:30:31.000Z","msg":"又送禮<img src=\"/assets/faces/cat/stare.gif\" class=\"hkgmoji\" />"}]}