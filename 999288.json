{"tid":999288,"cid":5,"subCid":0,"title":"末世預言之小康哀歌","createTime":"2019-01-28T14:59:21.000Z","updateTime":"2019-01-28T19:19:39.000Z","uid":228645,"like":0,"dislike":0,"uniUserReply":3,"replies":[{"pid":"c689db1127167a8bb934ed3e55265142f1c7e96c","tid":999288,"uid":228645,"like":0,"dislike":0,"score":0,"citedBy":0,"replyTime":"2019-01-28T14:59:21.000Z","msg":"而家越來越多小康<br />\n而好多小康對自己既定位係中產<br />\n中產有既佢地死慳死抵都要有<br />\n<br />\n幾件攞黎見人既名牌<br />\n私樓<br />\n私家車<br />\n工人<br />\n私家生仔<br />\n睇醫生只睇私家<br />\n名牌playgroup<br />\n仔女讀私校+n樣興趣班<br />\n間中去貴價餐廳消費打咭<br />\n一年點都要遊埠幾次 <br />\n<br />\n兩公婆每個月份糧就係咁駛晒 儲唔得幾多<br />\n好彩慢慢捱 就算資質平庸總可以升到公司中層階級<br />\n人工都有所增長<br />\n<br />\n日復日 年復年<br />\n仔女長大成人<br />\n生性既喺香港供埋佢升讀大學就可以叫終點在望<br />\n唔生性升唔到U既就死喇<br />\n小康心諗: 我既仔女點同公屋仔! 一定要入到U<br />\n於是死都要送個仔去外國<br />\n肯比錢既點都會買到個學位番黎<br />\n個仔大學畢業<br />\n層樓都啱啱供完30年<br />\n諗住終於可以退休<br />\n<br />\n到個仔出黎搵野做<br />\n搵到份萬中既白領工<br />\n叫做養得起自己 孝順既比小小家用象徵式<br />\n但呢個家既形勢已經唔同晒<br />\n之前係兩個做到起碼公司中層既人養家<br />\n而家就換左係個賺萬零蚊既後生擔起成頭家<br />\n<br />\n呢個時候小康先發現原來養兒防唔到老之餘<br />\n做左大半世個戶口先得嗰百零二百萬<br />\n唔係一個細數目 但要用呢筆錢過世就唔可以一直保持番以前既生活質素<br />\n最大資產就係而家自住緊嗰層起碼十幾廿年樓齡既私樓<br />\n但層樓自住 樓價點升都唔關自己事<br />\n小康呢個時候終於意識到自己只不過係平凡到唔平凡既平凡人<br />\n<br />\n過多幾年<br />\n個仔話要結婚<br />\n個仔份人工可能比起幾年前係多左啲既<br />\n但由於當年抱住富養兒既心態揍大個仔 覺得個仔咩都要用最好<br />\n個仔都養慣姿勢 吓吓去食$500一餐 兩個月要搭一次飛機先安樂<br />\n做左月光族 <br />\n儲唔得幾多但就話要結婚<br />\n<br />\n竹門對竹門 <br />\n個仔要娶既都係個小康出身自命中產既女仔<br />\n睇到facebook IG啲婚禮廣告又起左人有我有既心<br />\n甚麼fine art photography 西洋書法請帖全部萬萬聲佢全部都要<br />\n加上自己娶新抱都要面<br />\n唔多唔少都要資助吓啦<br />\n金器首飾更加唔駛講<br />\n結果個仔結婚自己戶口都唔見左十皮<br />\n<br />\n結婚當然要買樓啦<br />\n個仔就當然攞唔到首期啦 <br />\n可憐天下父母心<br />\n資助埋份首期之後 戶口啲錢得番一半...<br />\n<br />\n最後小康做左痛苦既選擇<br />\n小康寧願做鄉下有錢人都唔要做城市窮人<br />\n大灣區啲樓呢個時候向自己不斷招手<br />\n小康於是賣左香港層樓<br />\n投入大灣區既懷抱"},{"pid":"94a9e4f6ffa642dc1f6a52c7d7eef55119a65691","tid":999288,"uid":20241,"like":0,"dislike":0,"score":0,"citedBy":0,"replyTime":"2019-01-28T15:00:40.000Z","msg":"留名"},{"pid":"4000b9800cea827abed326a3be8e4f01d8c80db7","tid":999288,"uid":228645,"like":0,"dislike":0,"score":0,"citedBy":0,"replyTime":"2019-01-28T16:46:06.000Z","msg":"push"},{"pid":"1d2bee1049a2932362d284ad0179d5db4db787ac","tid":999288,"uid":220701,"like":0,"dislike":0,"score":0,"citedBy":0,"replyTime":"2019-01-28T19:19:39.000Z","msg":"<img src=\"/assets/faces/normal/smile.gif\" class=\"hkgmoji\" />"}]}