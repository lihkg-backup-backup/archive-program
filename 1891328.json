{"tid":1891328,"cid":12,"subCid":0,"title":"【短篇】比我揀多次，瀨屎都唔「相信政府」","createTime":"2020-02-21T18:19:01.000Z","updateTime":"2020-02-27T19:30:54.000Z","uid":48780,"like":3,"dislike":0,"uniUserReply":2,"replies":[{"pid":"0b4bcf1aeed4998bdd54087d5200d0bf55cdccf1","tid":1891328,"uid":48780,"like":0,"dislike":0,"score":0,"citedBy":0,"replyTime":"2020-02-21T18:19:01.000Z","msg":"唔知因為Acc問題定係寫得柒，冇人睇<img src=\"/assets/faces/normal/sosad.gif\" class=\"hkgmoji\" />開多次先"},{"pid":"9c4d82272f730a23d147935dd9dd8d5797463d88","tid":1891328,"uid":48780,"like":1,"dislike":0,"score":1,"citedBy":0,"replyTime":"2020-02-21T18:19:31.000Z","msg":"第一、<br />\n今日係年廿八，聽聞武漢有流感，但央視話情況受到控制，那就沒事兒～叫埋呀娟呀發個啲去逛個花市先。<br />\n<br />\n「唉，都唔知啲人咁驚做咩，電視都賣咗情況受控啦」，我攞起遙控熄咗電視，換返套春節限定桃紅俏佳人戰衣，戴埋隻羅湖城買嘅江詩丹頓先出去威下先～企喺鏡前面照一照，撥弄下啲秀發，扭一扭條腰，唉楊冪老咗都無我咁動人啦。<br />\n<br />\n「叩叩」，我行出房門打算開門，餘光望到啊仔放喺枱上面嘅口罩，多鬼餘，政府都話無事啦，戴口罩想焗死自己咩。<br />\n<br />\n「叩叩叩」，又敲，邊個趕住投胎啊？<br />\n<br />\n「呀美，你得⋯⋯嘩，你今日咁省鏡嘅？」，原來係呀發，著住紅藍格仔恤衫，睇落去仲突登恤過髮添。呀發本身喺街巿到賣野味嘅，聽呀娟講佢一直歡喜我。<br />\n<br />\n靚嘢話多人鍾意啦，就憑佢望住我色瞇瞇嘅眼神，我就知今日行花巿買嘢又唔洗比錢。<br />\n<br />\n「今日同你地行花街，打扮下都要嘅」，一副含羞答答嘅樣，撥一撥頭髮，放下生電，呀發仲唔比我迷到陀陀擰？<br />\n<br />\n我一手橋住佢手臂，將胸前嘅澎湃責落佢到，再電佢一嘢，「行未啊發哥～」，「哦⋯⋯行得喇行得喇⋯⋯」"},{"pid":"303a7e1b205e0a2bb9305f16de938563c76a3ac4","tid":1891328,"uid":48780,"like":0,"dislike":0,"score":0,"citedBy":0,"replyTime":"2020-02-21T18:46:09.000Z","msg":"第二、<br />\n廣州花巿車水馬龍，好多一家大細都出嚟趁熱鬧，不過多咗好多人戴口罩，都唔明啲人咁驚青做咩，大菌食細菌，自己攞嚟驚。<br />\n<br />\n離遠已經見到呀娟同幾個男人有傾有講，嗰衰婆幾十歲人仲成日姣屍躉督，發哂老姣咁。<br />\n<br />\n唉要搵就搵啲素質高嘅男人啦，不過同人唔同命，邊到有女人似我咁好命，個仔生性上進，去香港做嘢，我話留喺樹享清福啦。<br />\n<br />\n「呀美呀發，今天咁早嘅？」，呀娟都專登電咗髮先嚟，平時佢把頭髮成著梅菜咁，今日個樣幾沙塵。最叻就係做我隻跟尾狗，我做乜佢做乜，車～真係睇唔起佢。<br />\n<br />\n「強仔事頭叫咗佢去公幹，我一個人留喺屋企都無咩做，咪早啲出嚟過下日神囉～」，有兩個男人跟住喺呀娟隔離，係街巿個呀興同明哥。<br />\n<br />\n「你就好啦娟姐，強仔咁生性。我個衰女啊一日到黑都話要民主、支持港獨，一禁唔住佢把口就亂咁講，真係唔得佢死。」，明哥搖搖頭歎咗口氣。<br />\n<br />\n「唉，女大女世界啊明哥，邊管到咁多丫～對我地嚟講，搵到三餐溫飽就夠啦，邊得嚟咁多訴求嫌三嫌四。」，呀娟拍一拍明哥膊頭，想安慰下佢。<br />\n<br />\n呀興摸下自己幾乎禿哂嘅頭，「吖，不過你地話到底肺炎係真定假？」<br />\n<br />\n我聽到即刻火都嚟，指住呀興個鼻大鬧，「新聞紙都無賣，點解你地一個二個都咁鍾意搞是搞非？咁驚唔好行喇，返歸啦我地！」<br />\n<br />\n呀發一見我勞氣，就即刻掃下我個玉背想我下火，「係囉，無事嘅無事嘅，唔好咁勞氣，行花街啦我地」<br />\n<br />\n我都廢事搔佢，撓起雙手，用仲鼻「哼」咗聲，就踩住對涼鞋向前行。"},{"pid":"c123408680a2a92c2f714a04fd01807e9e289669","tid":1891328,"uid":340729,"like":0,"dislike":0,"score":0,"citedBy":0,"replyTime":"2020-02-21T18:52:52.000Z","msg":"我要做藍絲 然後一日變暴徒<br />\n利申: Matt Leung"},{"pid":"9d99b3f799ae93397e368293b11a1152ad6bc7b9","tid":1891328,"uid":48780,"like":0,"dislike":0,"score":0,"citedBy":0,"replyTime":"2020-02-21T19:16:00.000Z","msg":"第三、<br />\n「嘩，60個口罩賣900蚊都有人買？老虎頭上釘虱乸？」，明哥指住前邊個幾個後生仔，我瞇起對鳳眼，睄下佢地有咩賣。<br />\n<br />\n有個後生仔一邊拍手，鬼殺咁嘈:「喂！蘇州過後冇艇搭喇喂！武漢鑼鼓響一遍，通街有肺炎～買定個口罩戴下喇喂。」<br />\n<br />\n唉又嚟喇，又話有肺炎，成班都神神化化，忍唔住講咗句，「第時入棺材有排你冚蓋，成日帶住個罩焗死都未肺炎。」<br />\n<br />\n個後生仔望一望我，冷笑咗聲，「呀婆，咁棺材焗啲定係口罩焗啲啊？」<br />\n<br />\n！！！！！叫我呀婆？？？？？<br />\n<br />\n我邊到似呀婆，個個都叫我靚姐，你地死臭飛丫！<br />\n<br />\n「你地拎啲揀剩尾出嚟劏死牛，仲喺到不知好歹。你哋好走啦，唔係我叫差人嚟拉晒你地」，我不甘示弱，聲大夾惡高八度數臭佢地。<br />\n<br />\n企喺後生仔隔離個四眼妹拉一拉佢衫袖，「 俊哥⋯⋯我哋走先啦，因間城管過嚟就死火」<br />\n<br />\n後生仔一臉怒氣，瞪大對眼睥住我，同幾個同伴手忙腳亂咁執嘢，雞咁腳咁走。呀發拍手叫好，「哈哈哈呀娟真係女中豪傑，啲後生唔教真係唔知驚！唔好嬲啦，我地四圍逛下」"},{"pid":"23eb263c530fa0aa1e639511e7256605fee5f267","tid":1891328,"uid":48780,"like":0,"dislike":0,"score":0,"citedBy":0,"replyTime":"2020-02-27T17:43:49.000Z","msg":"第四、<br />\n<br />\n「嘩好大個風車，好靚啊。」呀娟撲咗埋去一個有人咁高嘅風車到。呢個時候我眼尾稍到隔離有個電視台影緊我地，咦？係咪終於可以上電視喇？<br />\n<br />\n我一個華麗轉身，用個屎忽拋開咗呀娟，好大聲咁嘻嘻哈哈吸引佢哋望過嚟。俾我撞開咗嘅阿娟一面愕然，我鄙視咗佢一下，呢啲咁重要嘅機會俾你都唔識珍惜。<br />\n<br />\n我三步併兩步跑過去，打個牙骹，「哥哥仔你哋拍緊野啊？」<br />\n<br />\n個記者托一托眼鏡，「係呀，咦你哋玩得好開心喎，唔知姨姨你同你嘅朋友可唔可以俾我哋影一兩個鏡頭？」<br />\n<br />\n「哦～梗係冇問題啦，助人為快樂之本！不過影我得㗎啦，佢哋唔係咁識講嘢。」，我即刻同阿發打眼色叫佢唔好行埋嚟，點知呢個死佬仲大大聲問「咩事啊？阿娟你識㗎？」<br />\n<br />\n妖～人蠢真係無藥醫"},{"pid":"ee574fd9f7ebf7f8633e1115a7cec3d25ccbfa10","tid":1891328,"uid":340729,"like":0,"dislike":0,"score":0,"citedBy":0,"replyTime":"2020-02-27T19:30:54.000Z","msg":"無咩人睇<br />\n劇情唔夠好<br />\n標題都唔吸引<br />\n我又推唔到"}]}