{"tid":1795146,"cid":18,"subCid":0,"title":"中俄包圍圈(二) 亞太戰略到印太戰略既轉變","createTime":"2019-12-23T16:08:30.000Z","updateTime":"2019-12-25T04:07:18.000Z","uid":68080,"like":0,"dislike":0,"uniUserReply":2,"replies":[{"pid":"fdcac50b7aec08191821dd72e44e5fdfe14d87b7","tid":1795146,"uid":68080,"like":0,"dislike":0,"score":0,"citedBy":0,"replyTime":"2019-12-23T16:08:30.000Z","msg":"<strong><span style=\"font-size: x-large;\">前言</span></strong><br />\n<br />\n上一篇文講到NATO歐洲包圍圈既部分，有意見話想大家一齊探討下亞太呢一方面既局勢。呢方面其實我都想抛磚黎同大家講點解好似呢幾年突然中國好似係印太處處碰壁咁，得返自己扶植既巴基斯坦北韓之類做盟友。<br />\n<br />\n<strong><span style=\"font-size: x-large;\">大東亞共榮圈</span></strong><br />\n<br />\n每當講到亞洲既局勢，大東亞共榮圈都係一個好好既開始去理解成件事。<br />\n<a href=\"https://zh.wikipedia.org/wiki/%E5%A4%A7%E6%9D%B1%E4%BA%9E%E5%85%B1%E6%A6%AE%E5%9C%88#/media/File:Japanese_Empire_-_1942.svg\" data-sr-url=\"https://r.lihkg.com/link?u=https%3A%2F%2Fzh.wikipedia.org%2Fwiki%2F%25E5%25A4%25A7%25E6%259D%25B1%25E4%25BA%259E%25E5%2585%25B1%25E6%25A6%25AE%25E5%259C%2588%23%2Fmedia%2FFile%3AJapanese_Empire_-_1942.svg&d=IuE3y9gLaM%2BC%2BJZgSaDlpvvW7D1Q%2FvztR01HWodNoCE%3D&h=8c15aaf9\" target=\"_blank\">https://zh.wikipedia.org/wiki/%E5%A4%A7%E6%9D%B1%E4%BA%9E%E5%85%B1%E6%A6%AE%E5%9C%88#/media/File:Japanese_Empire_-_1942.svg</a><br />\n理論上大東亞共榮圈包括北至日本北方四島，西伯利亞，南至澳洲等大洋洲地區，東至南太平洋各島，西至中國印度。中國東南亞澳洲作爲資源供給地區，南太洋等島就係絕對國防圈保衛日本本土。雖然實際上日本全盛時期既版圖連一半都唔到，但係呢方面既戰略構想其實就係一個立足於亞洲既霸權國家應該影響到既版圖。而中國點解備受提防，就係因為睇到中國建立緊自己既大東亞共榮圈。<br />\n<br />\n<strong><span style=\"font-size: x-large;\">日本蠶食手段</span></strong><br />\n<br />\n事實上參考當年日本既蠶食手段，你可以睇到中國做既野都係差唔多，呢個亦都係點解近年越黎越受到各個國家提防既原因。<br />\n軍事擴張係日本侵略既最終手段，而日本有D前期既滲透工作已經足以令人感到威脅，包括增加僑民(=間諜)取得當地情報，加強滲透當地經濟，真軍事間諜滲透，收買當地政客做自己代言人，挑撥當地爭鬥等等。甚至去到強行租借港口，設立不設防地區等等已經可以話係進行侵佔既前一步。<br />\n呢D手段，歷史上日本對於朝鮮，東三省做得最足，中國有長遠佈局，東南亞有少少佈局，去到緬甸就明顯無咩準備，拉攏下當地反對派幫手帶路。而印度同澳洲都係9up下多，因爲當時控制力唔夠。<br />\n<br />\n<span style=\"font-size: x-large;\"><strong>中國既蠶食手段</strong></span><br />\n<br />\n經濟上，中資企業嘗試加強同當地經濟合作以影響當地經濟命脈，例如南韓台灣既旅遊業，並嘗試以此威脅當地政治決定: 薩德系統之前之後禁止去韓國旅行，令韓國旅遊業大受打擊，濟州島當年生意少4定6成；台灣成日都禁止去台旅行，影響台灣經濟。<br />\n中資企業大肆聘請中國人，甚至幫助入籍，加強係當地中國人比例。再使用當地大使館黎聯絡組織呢班人做野。例子，近排新聞爆加拿大好不滿中國大使館常設義工團體，招募和培訓志願者，以保護居住加拿大中國公民的生命財產安全。咁令加拿大好忌憚，覺得中國係當地搞緊志願軍，同日本當年停戰就送僑民，打仗就征召僑民打仗真係異曲同工。呢個係表面上啦，實際上中國D大使館成日操縱D留學生搞事同埋係幫間諜偷情報。<br />\n華為微信等等國營科技公司就嘗試掌握當地基建同埋科技資訊命脈偷資料偷科技偷技術。<br />\n政治上，收買政客，等班政客幫手講好說話同埋通過對自己好既議案法案之類；培養親中/中國移民政客。有留意台灣選舉就知韓國瑜係去過中共黨校進修大概10年，台灣唔少立委參選人都有中共背景支持武統；澳洲之前有個中國移民同情報局舉報左話有個中國商人出100萬澳幣支持參選，最後條友係酒店死得不明不白；鄧小強都係中共D黨校出身。<br />\n軍事上，用一帶一路控制當地經濟同軍事運輸設施，買港口，租港口，租軍事港口，設立基地等等，南太平洋既所羅門，到南海，去到馬爾代夫，仲有地中海，都有中共買既港口，包圍住成個印太。真軍事間諜都有，就係美國話9月有兩個中國領事館既人強行闖入海軍陸戰隊基地，加埋之前D留學生闖入基地，有個女人闖入白宮等等，呢D間諜攞情報都好普遍。<br />\n<br />\n<strong><span style=\"font-size: x-large;\">印太國家同中國美國之間既關係</span></strong><br />\n<br />\n當然去到現代既情勢有所不同，例如話日本同南韓就無可能倒向中國，南太平洋群島都係美國既島鏈範圍。但係好似我上面所講，你睇返近年既新聞，中國不停係滲透緊上述既唔同國家。<br />\n要留意呢班國家好多都同美國有軍事合作同軍演，而現代黎講決定係唔係盟友同埋係幾重要既盟友係睇軍事合作上有幾深。而呢班國家同中國係無軍事上合作既。<br />\n<br />\n<strong>南韓</strong>: <br />\n南韓係我眼中係一個好奇怪既國家，唔係當年韓戰美國參戰同扶植，世界上已經無南韓呢個國家，而南韓係完全無可能跳船去中俄一方。只要一日有北韓係度，南北韓係無可能以南韓為主去統一，而南韓既財閥(絕大部分美籍韓裔)，韓美聯合軍司令部係美國指揮等等，南韓係大事情上面係無得唔緊跟美國，例子有薩德導彈系統。但係小事上面南韓內部親美，反美，親中，反中，親日，反日，連陽光政策都有，不過呢D應該係緩衝國家既特色黎。Anyway南韓同美國買到F35。文在寅呢條on9仔連自己國家個立身根本都唔知，上面肥仔金又日日講咩聖誕禮物射導彈，呢個on9應該好快俾內部玩死，失去執政力。<br />\n<br />\n<strong>日本</strong>: <br />\n日本係美國係亞太最堅定既盟友。二戰成為中國仇人之後，因為中國既國恥教育基本上無和解可能。而且日本除左提防中國，仲有北韓。每次中國打北韓牌，北韓都會向東海方向射導彈，每次日本都好緊張，係呢種情況下，日本一定唔會跳美國船。近年成日同美國南韓一齊東海聯合軍演，美國仲賣F35同部署唔少F35係日本，日本一定係美國最堅定既盟友。所以你見咩微信支付，華為，係日本根本無得玩。<br />\n<br />\n<strong>台灣</strong>: <br />\n台灣係中國既第一目標，所以對台灣既滲透最多。不過台灣好憎中共又有美國軍事保護，所以中共好多招數都係和平演變為目標。上面提到既總統，立法委員既滲透，經濟上既滲透，外交上不停挖台灣邦交國，不停派留學生同移民，歡迎台灣人去中國做生意之類。但係習近平一上台之後一改懷柔，強硬對台。今年年初仲要求台灣接受一國兩制，當時已經係台灣有好大反彈，去到反送中風波，更加令到台灣人明白中共既邪惡。希望蔡英文大勝國民黨，唔好俾中共得逞。<br />\n<br />\n而美國係經濟上都要求國內企業加強同台灣合作，近期3分1眾議員要求同台灣傾trade agreement幫助台灣經濟。軍事上新出既NDAA都講明要幫台灣建立自衛能力同加強軍事交流保證台灣安全。加強對台軍售，賣左F16V同埋準備幫台灣起F16既亞太維修基地，將來應該會成為成個盟軍既後勤基地。政治上NDAA都話要幫台灣防止中共網絡滲透干預台灣大選。而台灣內部都立法要求中共資金支持既政治組織申報。有理由相信台灣會同美國越走越近，至於同中共越走越遠之後，中共會唔會武統，理論上係唔好咁做，但係習近平做咩好難講，而家仲有兩艘航母準備出廠，之後會點無人知，但係美國個態度都好簡單，敢打我就敢開戰。<br />\n<br />\n<strong>澳洲</strong>: <br />\n澳洲應該係印太第一個國家公開提防對中共滲透。一早已經明文禁止微信同埋華為5G，而且立反外國(中共)干預法，明確表示對中共影響力感到不安。軍事上亦參與美國既南海自由航行同軍演。不過經濟上應該想繼續keep同中共合作，近期既RCEP都想照參與。不過澳洲都好擔心中國移民架喇，中國班留學生同移民係大使館組織下猖狂到周圍升中國國旗又周圍滅聲。我覺得澳洲作為五眼聯盟同英聯邦既成員，澳洲整體立場都係跟美國同NATO多，而家黎講仲想R多最後一筆，如果無得同中國做生意，我相信美國會俾返D生意澳洲做。<br />\n<br />\n<strong>東南亞</strong>: <br />\n太多國家，但係呢班國家大部分都有參與南海軍演。近期最搞笑就係口頭同中共好friend既菲律賓(美國前殖民地，美國主動放棄殖民權，同美國有美菲共同防禦條約) ，係山東號下海之後即刻宣佈要將同中國有爭議既島嶼佔領(btw國際法庭上面對南海主權爭議中國係輸，係中共自己話wfc，總之我話係我領土領海就係)。一反以往擱置爭議，共同發展既講法。我覺得第一係之前中共得個9up，無威脅既情況下就求其，而家有威脅既情況就要盡快佔領再修建防空防禦設施；第二就係中共油水已經抽完。馬來西亞都突然表態話唔接受中國話自己對南海有主權。其實係艘山東號佈置係海南島劍指南海既後遺症，作為中共單方面武力佈置升級，我估計黎緊幾日呢班國家都會陸續表態反中共，而且有D實際行為做出黎捍衛自己主權。<br />\n<br />\n<strong>印度</strong>: <br />\n同中共其實有幾萬平方公里既領土爭端，同埋達賴喇嘛既西藏流亡政府係印度成立。同中共仇口幾深，之前邊境掉過石頭。另外印度係feel到中共威脅，之前為左對抗一帶一路係同日本整左個自由走廊黎防止周邊國家俾中共滲透。仲有就係中共租借港口搞到去馬爾代夫，斯里蘭卡，加埋巴基斯坦租借出既瓜達爾港(巴基斯坦D人都好不滿)，對印度威脅好大，整左個珍珠鏈戰略計劃黎包圍印度。印度近期已經退出中共主導既RCEP，應該會帶動埋日本等等國家一齊退出。<br />\n<a href=\"https://image1.thenewslens.com/2018/8/m7oaqq39qvl8itno3i5smfspytk15a.jpg?auto=compress&amp;q=80&amp;w=1080\" data-sr-url=\"https://r.lihkg.com/link?u=https%3A%2F%2Fimage1.thenewslens.com%2F2018%2F8%2Fm7oaqq39qvl8itno3i5smfspytk15a.jpg%3Fauto%3Dcompress%26q%3D80%26w%3D1080&d=IuE3y9gLaM%2BC%2BJZgSaDlpvvW7D1Q%2FvztR01HWodNoCE%3D&h=a0876725\" target=\"_blank\">https://image1.thenewslens.com/2018/8/m7oaqq39qvl8itno3i5smfspytk15a.jpg?auto=compress&amp;q=80&amp;w=1080</a>"},{"pid":"ded0e9db25207f0f6ab61afb2aed6035044f14b3","tid":1795146,"uid":68080,"like":0,"dislike":0,"score":0,"citedBy":0,"replyTime":"2019-12-23T16:12:22.000Z","msg":"新中俄包圍圈(二) 亞太戰略到印太戰略既轉變<br />\n- 分享自 LIHKG 討論區<br />\n<a href=\"https://lih.kg/1795148\" data-auto-link target=\"_blank\">https://lih.kg/1795148</a><br />\n<br />\n推呢個"},{"pid":"6a884a03ecc6ce6381e68b9518af9bbec6355511","tid":1795146,"uid":266503,"like":0,"dislike":0,"score":0,"citedBy":0,"replyTime":"2019-12-25T04:07:18.000Z","msg":"推"}]}