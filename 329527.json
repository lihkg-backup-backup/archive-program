{"tid":329527,"cid":1,"subCid":0,"title":"欲言又止 今早最後狠心地說了再見","createTime":"2017-07-20T12:35:21.000Z","updateTime":"2017-11-26T08:24:59.000Z","uid":121975,"like":0,"dislike":0,"uniUserReply":1,"replies":[{"pid":"f26449eceff851c57333d5492ac7e7d6ae8656f9","tid":329527,"uid":121975,"like":0,"dislike":0,"score":0,"citedBy":0,"replyTime":"2017-07-20T12:35:21.000Z","msg":"第一次認真既去出post<br />\n大家當故去睇 又或真人真事都好<br />\n<br />\n我係一個16xcm既男仔叫熊大<br />\n我既興趣係打波 同埋設計<br />\n我文筆唔係好好 只係想記低同佢一切既事<br />\n佢係我呢世人最愛既人叫兔兔<br />\n<br />\n呢段關持續左兩年幾，同佢既故事真係好似拍戲。我地係基礎文憑既同班同學，機緣巧合好快就成為班上第一對認識既男女，同佢好好傾，當時大家都有另一半，無想太多，但原來我地各自同當時既另一半關係好差。大家都會去傾。<br />\n<br />\n我當時同另一半分開左，原因係價值觀唔同，我會去同兔傾，慢慢我對佢有左倚賴，其實第一眼已經對佢有好感，一路落去，發現原來佢對我都一樣，但我地都無講出口，<br />\n我地係學校會出相入對，佢同另一半係異地戀，我基本上係無時無刻都陪緊佢，直到有一次佢同另一半嘈左交，我安慰佢既時候唔小心話左比佢聽，我其實一路都鐘意佢，佢無拒絕我，仲同我講，會同當時既另一半分開，同我一齊。我絕對無諗過搶佢翻黎，但我個刻先知原來佢都好鐘意我。<br />\n<br />\n直到佢個另一半係外國翻黎，我以為我地會一齊。點知佢心軟，無分開到，失望既我無去話佢...而係去關心佢同佢講唔開心就搵我吧，呢段時間我每日都會陪佢坐巴士，我唔高既關係，我會帶件jacket比佢當枕頭，再用手做佢既安全帶，唔比巴士搖醒佢，每次見到佢訓著個樣，都會覺得好甜，錫佢額頭一下，佢訓到有時會成個頭跌落去，另一邊手就要托住，因為大家翻屋企既路程好遠，每次隻手都會抽筋，腳會痺，但我覺得好幸福，好滿足。久而久之，佢會開始捉住我隻手，我地每日都會好似真既情侶咁，但睇到呢到都知，我地唔可以比人知..<br />\n直到有一日..<br />\nP.s. (我唔係兵 睇埋就會知 呢種感覺得我一個明 我好愛佢)"},{"pid":"d13cba39efbc8b1b44ab16f7cd4ff389150ed973","tid":329527,"uid":70335,"like":0,"dislike":0,"score":0,"citedBy":0,"replyTime":"2017-11-26T08:24:59.000Z","msg":"LM"}]}