{"tid":262146,"cid":10,"subCid":0,"title":"【 痾U get 】Ultra Street Fighter 2 The Final Challengers深入評測","createTime":"2017-05-29T04:03:16.000Z","updateTime":"2017-05-29T04:03:16.000Z","uid":2415,"like":0,"dislike":0,"uniUserReply":0,"replies":[{"pid":"413168c509289a380b2af6c58ecb32d586ef0fba","tid":262146,"uid":2415,"like":0,"dislike":0,"score":0,"citedBy":0,"replyTime":"2017-05-29T04:03:16.000Z","msg":"<img src=\"http://img.eservice-hk.net/upload/2017/05/29/120245_8ab5e4e4f5e5d7309f3ba0a620089087.jpg\" data-thumbnail-src=\"https://i.lih.kg/thumbnail?u=http%3A%2F%2Fimg.eservice-hk.net%2Fupload%2F2017%2F05%2F29%2F120245_8ab5e4e4f5e5d7309f3ba0a620089087.jpg&h=16a84e63&s={SIZE}\" /><br />\n<br />\n街霸我代代都有玩，但最沉迷始終係二代，唔敢自認高手，但肯定算資深玩家，應該可以深入少少介紹吓Switch版。<br />\n<br />\n首先應該係每個「認真」玩家最關心嘅地方 --- 操控。睇得出Capcom有針對Analog操控進行微調，同樣出波出升易過SNK隻KOF98太多，可惜始終無法同傳統十字掣比較，斜位難按結果全game最難擋就係尋常掃腿... 用軍佬可以隨心所欲出Super腳刀既應該係神人級別。<br />\n<br />\n可能有人會選用有十字掣既Pro掣唻玩，筆者暫時未試效果，估計斜位問題會有改善，但因為按鍵配置問題，肯定仍然要用到LR出招，另外坐車玩好難放低主機再另外拎手掣打，所以效果都係唔完美。<br />\n<br />\n新手唻講，可以set一鍵出招，結果就係上網打果陣滿街神級蘇聯佬，企定定都吸你埋唻旋風撻，遇著唔自重既老手基本上唔駛打。<br />\n<br />\n講開上網打順便講埋，暫時算多人玩，有排名賽，delay好難避免但可以接受，開局快，仲可以set到打住電腦等人挑機，幾好feel.<br />\n<br />\n講講畫面，Capcom應該知道「所謂」HD版既畫有幾肉酸，所以頭像一律改番用原版+重新上色，至於遊戲畫面就可以自由切換要睇原版定新版，角色顏色可以自訂，你鍾意既可整隻綠皮既Ryu出唻...<br />\n<br />\n聲效方面，都有分新版舊版，雖然音樂同配音可以校番原版，但系統把聲一定要聽新版（估計因爲搵唔番舊聲讀新角名），先入為主，新聲好怪好冇氣勢，灰。<br />\n<br />\n繼續講多少少Switch版同原版分別，其一係部分角色指令改變，例如Ryu出火波由兜前半圓改為兜後半圓，呢樣我幾反感... 打左廿年既習慣話改就改？另外原版開局前有速度選擇、可以揀番8人舊版角色(冇得出Super)，呢D Switch版一律欠奉，就連打電腦難度都校低左，選最高難度仍毫無挑戰性。最後，結局畫面cut晒原版爆機畫面，改用HD插畫版，部分角色個結局連意思都改埋，完全畫蛇添足。<br />\n<br />\n新元素唻講，兩個新角Evil Ryu同Violent Ken可以一試，初步玩落應該冇破壞遊戲平衡性。2打1 mode算罷啦，體感出波mode就可以留番唻呃細路，又或者青山開放日時俾院友盡情享用。<br />\n<br />\n總結，SF2死忠可以一入，隻game歸類為「過手癮」級別，認真對戰就免了。"}]}