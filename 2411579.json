{"tid":2411579,"cid":18,"subCid":0,"title":"【聖經研究】必有童女懷孕生子，人要稱他的名為以馬內利","createTime":"2021-02-17T12:03:46.000Z","updateTime":"2021-02-17T12:03:46.000Z","uid":165991,"like":2,"dislike":1,"uniUserReply":1,"replies":[{"pid":"7ce57a9a5fb3102b8ac1f436c6054344aa23eb7e","tid":2411579,"uid":165991,"like":0,"dislike":0,"score":0,"citedBy":0,"replyTime":"2021-02-17T12:03:46.000Z","msg":"點解連登咁少人講聖經????????????? 咁不如講下日本娛樂新聞啦...<br />\n<br />\n<strong><span class=\"blue\">1. 日本毒男嘅處女想像</span></strong><br />\n<br />\n《週刊文春》最近報導優里同高木紗友希熱戀半同居。其後，高木紗友希宣佈自己為自己輕率行為向公眾道歉並承擔後果，「Juice=Juice活動終了」。<br />\n日本偶像團體成員每次被狗仔隊拍到緋聞，都會引起軒然大波，有評論認為呢啲事件咁觸目，係因為女藝人破壞左消費者（毒男）對佢哋嘅「處女想像」。<br />\n<br />\n<a href=\"https://bunshun.jp/articles/-/43421\" data-sr-url=\"https://r.lihkg.com/link?u=https%3A%2F%2Fbunshun.jp%2Farticles%2F-%2F43421&d=bV20Ktv%2Bt3m81RcJrVEN26P8PJJZD286lWcuKEclkJo%3D&h=f5ed8a96\" target=\"_blank\">https://bunshun.jp/articles/-/43421</a><br />\n<br />\n<br />\n<strong><span class=\"blue\">2. 聖經裏面嘅處女想像</span></strong><br />\n<br />\n其實，聖經裏面都有所謂嘅「處女想像」。而我指嘅就係「馬利亞童貞女懷孕生耶穌」嘅觀點。<br />\n關於「馬利亞童貞女懷孕生耶穌」，應該從 馬太福音1:18-25 講起：<br />\n<br />\n<span class=\"green\">耶穌基督降生的事記在下面：他母親馬利亞已經許配了約瑟，還沒有迎娶，馬利亞就從聖靈懷了孕。她丈夫約瑟是個義人，不願意明明地羞辱她，想要暗暗地把她休了。正思念這事的時候，有主的使者向他夢中顯現，說：「大衛的子孫約瑟，不要怕！只管娶過你的妻子馬利亞來，因她所懷的孕是從聖靈來的。她將要生一個兒子，你要給他起名叫耶穌，因他要將自己的百姓從罪惡裡救出來。」這一切的事成就是要應驗主藉先知所說的話，說：「必有童女懷孕生子；人要稱他的名為以馬內利。」（以馬內利翻出來就是「上帝與我們同在」）約瑟醒了，起來，就遵著主使者的吩咐把妻子娶過來；只是沒有和她同房，等她生了兒子，就給他起名叫耶穌。</span><br />\n<br />\n馬太福音提到馬利亞從聖靈懷孕，係要「應驗主藉先知所說的話」。即希伯來聖經《以賽亞書》7:14：<br />\n<br />\n<span class=\"green\">因此，主自己要給你們一個兆頭，必有童女懷孕生子，給他起名叫以馬內利。</span><br />\n<br />\n<strong><span class=\"red\"><span class=\"large\">其實，最早寫成嘅馬可福音，以至「耶穌言論結集」（簡稱「Q典」），都未有提及「聖靈感孕」或者「童女懷孕生子」嘅講法。</span></span></strong><br />\n<br />\n馬太福音1:23引用以賽亞書7:14，「必有童女懷孕生子」，其實出現左經文嘅誤譯。以賽亞書1-39章係屬於公元前六世紀嘅作品，以希伯來文寫成。但自從以色列亡國後，輾轉接受幾個列強統治，以色列人亦邁向希臘化。就連希伯來聖經都被翻譯成當時通用嘅希臘文。但呢一段經文由希伯來文翻譯作希臘文過程中，出現誤譯，因而導致誤解同過度詮釋。<br />\n<br />\n<br />\n<strong><span class=\"blue\">3. 少婦變處女：</span></strong><br />\n<br />\n<strong><span class=\"red\"><span class=\"x-large\">希伯來文「hā&middot;&lsquo;al&middot;māh」，原本解作「適婚女子」、「少婦」，並沒有「處女」的意思。如果根據希伯來原文直譯，應該係：</span></span></strong><br />\n<br />\n<span class=\"green\">主要給你們一個標記，看哪，這個年輕的女子懷了孕，要生個兒子...。</span><br />\n<br />\n<span class=\"x-large\"><span class=\"red\"><strong>但當希臘文七十士譯本，卻誤用左「ἡ &pi;&alpha;&rho;&theta;έ&nu;&omicron;&sigmaf;」，即「處女」、「童女」呢個字去翻譯。</strong></span></span><br />\n<br />\n<br />\n<strong><span class=\"blue\">4. 明明係講希西家，講講下變左講耶穌 / 童貞觀念嘅重要性</span></strong><br />\n<br />\n<strong><span class=\"x-large\"><span class=\"red\">以賽亞書7:14 原本係講猶大國面對外患，危在旦夕，國王亞哈斯已經喪失了保家衛國嘅勇氣。以賽亞先知就喺呢個時候入宮，喺皇室人員面前，指著其中一個皇妃，話等呢個女人生個BB出嚟，大家就知道上帝無離棄我哋。而呢個BB，其實係指下一任君主<span class=\"orange\">希西家</span>囉。</span></span></strong><br />\n<br />\n從政治上去講，以賽亞書作者係要透過呢個「預言」，試圖為希西家政權，建立君權神授象徵，從而達致統合國內不同派系，共同對抗外敵嘅政治目的。<br />\n<br />\n被希臘化嘅猶太人，理解希伯來聖經時，亦會由於當時文化處境，思想亦有所變化。希臘文化受柏拉圖思想、禁慾主義的影響，好重視「童貞」觀念。只有「童貞」先至能夠代表不受物質、不受罪惡影響。因此，「童貞」更能凸顯上帝嘅大能。或者因為咁，馬太福音作者就挪用左以賽亞書說明耶穌身世，論證耶穌出生係應驗希伯來聖經嘅預言。<br />\n<br />\n後來，「童貞女懷孕」嘅講法，更成為基督教其中一項核心教義。《使徒信經》、《尼西亞信經》都有提及耶穌從聖靈成孕，從童女馬利亞所生。更成為教會分辨正統與異端嘅一個重要準則。<br />\n<br />\n<br />\n<br />\n上一篇：【聖經研究】耶和華同撒但開天庭會議 夾埋玩鳩約伯?! 吹呀!<br />\n<a href=\"https://lih.kg/2378453\" target=\"_blank\">https://lih.kg/2378453</a>"}]}