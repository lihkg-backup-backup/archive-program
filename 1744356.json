{"tid":1744356,"cid":5,"subCid":11,"title":"留守者倦極撤退獲放行 事後打算外遊散心 出境即被捕","createTime":"2019-11-21T16:13:32.000Z","updateTime":"2019-11-21T16:17:24.000Z","uid":240362,"like":1,"dislike":2,"uniUserReply":5,"replies":[{"pid":"573c5d32ed9e6857a0daa3619856f5d8bc575512","tid":1744356,"uid":240362,"like":0,"dislike":0,"score":0,"citedBy":0,"replyTime":"2019-11-21T16:13:32.000Z","msg":"理大抗爭者苦戰多天，不少人筋疲力竭，無奈離開理大校園。當中部份青年向警方登記資料後獲放行，未被拘捕。不過，有獲釋青年歷經劫難後，打算旅行散心，卻在機場出境時遭截停扣查，及後更被警方以暴動罪名拘捕。有律師直指，被捕人士在警方保釋下，出入境自由尚且不受限制，何況未被捕的人，質疑警方濫權，做法完全不合理。<br />\n<br />\n一名早前留守理大校園的青年K（化名），早前捱飢抵冷多天，最終「頂唔順」，決定離開理大。他接受本報訪問時透露，當日他與友人登上救護車前，警方曾登記他們的身份證資料，又拍攝他們的樣貌和裝束，最終放行，未作拘捕。後來他們離開醫院，一直相安無事。<br />\n<br />\n惟因近日壓力甚大，K遂即興買機票，打算相約一同由理大出走的友人旅行散心。他臨行前已咨詢律師意見，加上他之前亦曾因參與抗爭運動被捕，但在警方保釋下仍能順利出國旅行，故相信今次在未被拘捕的情況下，應無離境限制。<br />\n<br />\n航空公司職員建議別出境<br />\n不過，當他與友人到達機場辦理登機手續，卻覺事有蹺蹊。有航空公司職員向他們透露，他們的名字已被列入通報名單，一旦他們辦理登機手續，「就要通知唔知上司定係警察」。職員更建議他們不要出境。<br />\n<br />\n一眾友人商討後，決定讓其中一名從未被捕、僅曾於理大外遭警方登記身份證的友人先行過關。詎料，該友人在離境大堂打算用身份證通過e-道時，被入境事務處職員截停並帶往房間扣查。K與其他友人見狀，遂折返離開機場。K其後得知，被扣查友人事後遭帶返警署，警員並以暴動罪名拘捕他，暫時不准保釋。<br />\n<br />\nK質疑警方對他既未拘捕、亦無通緝，「你冇話過我唔可以出境，你只係登記資料，唔係拘捕，點解你可以响入境處度攔住我，唔畀我出境呢？」他對警方做法深感不滿：「即係我一直留响香港就冇罪，但只要我一諗住離開香港，你就要拉？」<br />\n<br />\n批評警方製造白色恐怖<br />\n他自言根本沒有出境限制，旅遊證件亦未被沒收，但他已不敢再嘗試離境，「依家有抗爭者响我哋面前咁樣畀人拉咗，咁好明顯佢唔會畀我哋出境」。他批評警方限制市民人身自由：「乜都保障唔到！你講到明話登記完就算，但原來唔係，即刻秋後算帳。」<br />\n<br />\n他更聽聞有部份學生相信警方之言登記資料，但不久亦與他面對相同遭遇，「有個record响度，佢鍾意幾時搞就幾時搞？我當佢呢一世都唔拉我，咁冇理由我呢一世都唔可以出境嗰喎」。<br />\n身為選民的K更懷疑，當局此舉是要製造白色恐怖，影響星期日區議會選舉的選情，「可能想我哋出唔到街，匿埋晒，投唔到票，令到建制派有機會贏」。<br />\n<br />\nK說，他感到無奈亦無助，未有打算，只知自己根本不想逃避：「我唔係想用啲非法途徑離開香港。我出嚟做咁多嘢，其實就係想留响香港，想香港好。」<br />\n<br />\n警方無權限制保釋人士出入境<br />\n有義務律師坦言，青年K現時頻臨壓力爆煲，自覺處境猶如逃犯，「佢問係咪呢世都要匿埋，點解要迫到佢咁」，形容警方正製造白色恐怖，「一係你就拘捕佢囉，帶佢上法庭，堂堂正正提出保釋條件」。<br />\n<br />\n他批評警方今次猶如透過隨時拘捕，變相向市民施加出入境限制，極不合理，「唔好呃人哋行出嚟，等人以為最多只係登記，但係原來會被捕」。惟因現時K既未被拘捕、亦非遭羈留，「唔可以申請人身保護令」，故法律程序上可做的有限。<br />\n<br />\n律師陳惠源則指出，警方會因應個別情況，准許被捕人士自簽擔保、或以現金保釋外出。但除此之外，警方無權施加任何附帶保釋條件，包括沒收旅遊證件或限制出入境。只有法庭才有權施加相關保釋條件。警方今次做法，根本是以行政手段侵犯《基本法》賦予市民的出入境自由，做法完全不合理，質疑警方濫權。<br />\n<br />\n大律師陸偉雄則指，即使是被捕人士，「一日未上庭，一日都唔可以限制佢出入境自由」。況且現在相關人士既非被警方通緝，亦非下落不明，「佢當然可以自由活動，冇理由限制佢，咁樣好大問題」。陸形容警方做法罕見兼奇怪，「點解當時唔拉，依家又拉？」<br />\n<br />\n<a href=\"https://hk.news.appledaily.com/local/realtime/article/20191121/60294139\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Frealtime%2Farticle%2F20191121%2F60294139&d=t5TWSf1rAjisfLcmnBMt83No2vAooDXMO4YLrfRUzdI%3D&h=a7724295\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Frealtime%2Farticle%2F20191121%2F60294139&h=c1dc41dd\" data-auto-link target=\"_blank\">https://hk.news.appledaily.com/local/realtime/article/20191121/60294139</a>"},{"pid":"8c12a3726fee7a18d4be1b5f0414a00c47376d9a","tid":1744356,"uid":130488,"like":0,"dislike":0,"score":0,"citedBy":0,"replyTime":"2019-11-21T16:14:27.000Z","msg":"Marco Rubio 官方Youtube 出左片仲唔同我入去多謝佢！！！<br />\n<br />\n<a href=\"http://youtube.com/watch?v=SkiJMOfGXXc\" data-sr-url=\"https://r.lihkg.com/link?u=http%3A%2F%2Fyoutube.com%2Fwatch%3Fv%3DSkiJMOfGXXc&d=t5TWSf1rAjisfLcmnBMt83No2vAooDXMO4YLrfRUzdI%3D&h=b0b9ddad\" data-auto-link target=\"_blank\">youtube.com/watch?v=SkiJMOfGXXc</a>"},{"pid":"a6b856cbc139024dd1c351fb151424d8ec7d9156","tid":1744356,"uid":338636,"like":0,"dislike":0,"score":0,"citedBy":0,"replyTime":"2019-11-21T16:15:15.000Z","msg":"<span style=\"font-size: large;\"><strong>一齊入嚟睇致勝關鍵！！！！</strong></span><br />\n<br />\n[拒絕分化！]古人一早教我地點贏<br />\n<a href=\"https://lih.kg/1739422\" data-auto-link target=\"_blank\">https://lih.kg/1739422</a><br />\n- 分享自 LIHKG 討論區<br />\n<br />\n延伸閱讀：<br />\n[正能量撚]出去之前，希望你可以睇下呢個po<br />\n<a href=\"https://lih.kg/1734559\" data-auto-link target=\"_blank\">https://lih.kg/1734559</a><br />\n- 分享自 LIHKG 討論區<br />\n<br />\n<span style=\"color: gold;\"><span style=\"font-size: x-large;\"><strong>全個連登都係負能量，我要你地有正能量啊</strong></span></span>"},{"pid":"5edad4c2144180bd8e1a3129f89f06543250aa15","tid":1744356,"uid":304281,"like":0,"dislike":0,"score":0,"citedBy":0,"replyTime":"2019-11-21T16:17:14.000Z","msg":"好明顯係因為當時警察根本唔夠人，48小時內處理唔晒，所以先將18歲以下嘅人登記放走<br />\n等之後得閒先拘捕，先開始計嗰48小時，扮晒好心，其實根本係無可奈何"},{"pid":"2416cc2832542541383eb88e3d77eb45c0dfb42e","tid":1744356,"uid":53441,"like":0,"dislike":0,"score":0,"citedBy":0,"replyTime":"2019-11-21T16:17:24.000Z","msg":"秋後算賬"}]}