{"tid":1422167,"cid":5,"subCid":0,"title":"8月5號之後既個人感受，口號改定唔改?","createTime":"2019-08-06T10:00:09.000Z","updateTime":"2019-08-06T10:00:09.000Z","uid":263585,"like":0,"dislike":0,"uniUserReply":1,"replies":[{"pid":"5d81fb4392d1b14c93bf46c8af9d8a646a5a3cfd","tid":1422167,"uid":263585,"like":0,"dislike":0,"score":0,"citedBy":0,"replyTime":"2019-08-06T10:00:09.000Z","msg":"先講我立場，不否定和理、勇武既任何做法，和理既任何做法我都同意，不割；勇武既任何做法我都同意，不割。支持雙管齊下，一齊各有各做。勇武既唔應該話和理無用，和理亦唔應該否定勇武既作用，不要封印勇武。<br />\n<br />\n講返感受：<br />\n<br />\n1.又要搞北角遊行...荃灣遊行，震攝返D有份幫手既香港黑社會同令中國黑社會都唔敢再落黎。不過今次可能已唔同元朗那次了，響應既人可能冇咁多了..因為..8月5號後，有好多和理好似已經有D恐懼了，亦有D係想完全否定勇武.....想回歸返以前咁，用「完全純和理」既方式。唉...我唔會鬧邊一個和理(害死前線手足的嗰位就另計啦)同勇武，只希望大家可以同心協力。<br />\n<br />\n2.口號唔應該改，改其實即係驚，勇武士氣會被拖累降低，港獨帽子，自梁振英起就扣，而自19年6月修例事件起，其實好多藍陣已不停扣緊，只係尋日由林奠親手黎扣，佢扣既目的唔係為左爭取「非同路人」既中間派，咩逆轉民意。其實佢扣既目的只係分化我地現時「同路人」既和理同勇武，佢由始自終都係恐嚇緊班和理，想令和理唔再授權勇武，其實只要我地呢邊和理企硬，核彈都唔割，佢扣乜都冇用。(不過灰心咁講，宜家既和理係真係開始驚咩扣港獨帽子，開始想割了。其實唔使驚，我分析，之前和理一直唔驚，係覺得因為唔係「港獨」，所以解放軍唔會出黎。但佢地驚，若真係被扣上「港獨」，解放軍就真係會黎或者中國真係會宣佈一國一制。但咪傻啦，中國要出招一早就出啦，中國宜家俾人暫時封印中，根本唔敢出手，即使冇封印，中國都唔會咁傻出解放軍/宣佈一國一制黎玩焦土香港，香港仲有利益，大灣區未複制到第二個香港出黎，佢唔會想放棄佢既利益架。況且，呢個口號光復香港時代革命，根本就唔係港獨。因為主權在民，政權不義，所以要光復香港；因為時代黑暗，革新抗命，所以要時代革命。可以好單純睇呢個口號只係公民抗命，改革政制，還政於民，同實行雙真普選差唔多係一樣既)<br />\n<br />\n3.我終於明白岳飛或以前D主戰派點解咁撚慘，打真仗之餘都要不忘同班求和派做文宣。唉。勇武如果最後妥協，下場慘撚過岳飛。希望和理弟兄多加體諒！<br />\n<br />\n4.最後，我地冇成本分化，兩邊都不離不棄，先有希望。唔好走回頭路，唔好將方向質晒去一邊，和理做返和理可以做既野，勇武亦然。大家要真誠無猜忌咁同心協力，如果我地唔係咁齊心，根本唔會有本事行到今時今日呢一步，衷心謝謝所有同路人，不分文武。"}]}