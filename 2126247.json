{"tid":2126247,"cid":6,"subCid":0,"title":"羅渣士賽後被炒","createTime":"2020-07-26T17:14:05.000Z","updateTime":"2020-07-26T17:14:05.000Z","uid":92376,"like":1,"dislike":8,"uniUserReply":1,"replies":[{"pid":"0451b02ed26fb900e5739312d66d957768e39537","tid":2126247,"uid":92376,"like":0,"dislike":0,"score":0,"citedBy":0,"replyTime":"2020-07-26T17:14:05.000Z","msg":"利物浦喺默西賽德郡打吡同愛華頓打和，教頭羅渣士賽後話自己唔覺有被炒壓力，仲話以球員表現為榮，完全冇諗過自己會被炒。點知轉個頭佢就畀「紅軍」辭退，仲要係收電話通知冇得撈，真係陰公豬喇！<br />\n<br />\n不過，羅生都有大大份安慰獎捧住離開「紅軍」，消息指佢將會得到700萬鎊(約8200萬港元)遣散費，呢筆數目真係相當可觀呀！佢喺13至14季度帶領利物浦挑戰英超冠軍失敗，仍獲球會開出一份肥約綁住，所以呢次畀人郁都袋番筆錢旁身，又有排歎啦！"}]}