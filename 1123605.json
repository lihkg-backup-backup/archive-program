{"tid":1123605,"cid":5,"subCid":0,"title":"自古帝王臨御天下，皆中國居內以制夷狄，夷狄居外以奉中國，未聞以夷狄居中國而制天下也。","createTime":"2019-04-24T14:17:24.000Z","updateTime":"2019-04-25T14:15:08.000Z","uid":17641,"like":6,"dislike":2,"uniUserReply":5,"replies":[{"pid":"ed3f01a99e21ee8be3d484109f1b2213a5398f44","tid":1123605,"uid":17641,"like":0,"dislike":0,"score":0,"citedBy":0,"replyTime":"2019-04-24T14:17:24.000Z","msg":"自宋祚傾移，元以北狄入主中國，四海以內，罔不臣服，此豈人力，實乃天授。彼時君明臣良，足以綱維天下，然達人志士，尚有冠履倒置之歎。自是以後，元之臣子，不遵祖訓，廢壞綱常，有如大德廢長立幼，泰定以臣弑君，天曆以弟酖兄，至於弟收兄妻，子烝父妾，上下相習，恬不為怪，其於父子君臣夫婦長幼之倫，瀆亂甚矣。夫人君者，斯民之宗主；朝廷者，天下之根本；禮義者，御世之大防。其所為如彼，豈可為訓於天下後世哉！及其後嗣沉荒，失君臣之道，又加以宰相專權，憲台報怨，有司毒虐，於是人心離叛，天下兵起，使我中國之民，死者肝腦塗地，生者骨肉不相保，雖因人事所致，實天厭其德而棄之之時也。古云：「胡虜無百年之運」，驗之今日，信乎不謬！ <br />\n<br />\n當此之時，天運循環，中原氣盛，億兆之中，當降生聖人，驅逐胡虜，恢復中華，立綱陳紀，救濟斯民。今一紀於茲，未聞有治世安民者，徒使爾等戰戰兢兢，處於朝秦暮楚之地，誠可矜閔。方今河、洛、關、陝，雖有數雄，忘中國祖宗之姓，反就胡虜禽獸之名，以為美稱，假元號以濟私，恃有眾以要君，憑陵跋扈，遙制朝權，此河洛之徒也；或眾少力微，阻兵據險，賄誘名爵，志在養力，以俟釁隙，此關陝之人也。二者其始皆以捕妖人為名，乃得兵權。及妖人已滅，兵權已得，志驕氣盈，無複尊主庇民之意，互相吞噬，反為生民之巨害，皆非華夏之主也。<br />\n<br />\n予本淮右布衣，因天下大亂，為眾所推，率師渡江，居金陵形勢之地，得長江天塹之險，今十有三年。西抵巴蜀，東連滄海，南控閩越，湖湘漢沔，兩淮徐邳，皆入版圖，奄及南方，盡為我有。民稍安，食稍足，兵稍精，控弦執矢，目視我中原之民，久無所主，深用疚心。予恭承天命，罔敢自安，方欲遣兵北逐胡虜，拯生民於塗炭，復漢官之威儀。慮民人未知，反為我讎，絜家北走，陷溺猶深，故先諭告：兵至，民人勿避。予號令嚴肅，無秋毫之犯，歸我者永安於中華，背我者自竄於塞外。蓋我中國之民，天必命我中國之人以安之，夷狄何得而治哉！予恐中土久汙膻腥，生民擾擾，故率群雄奮力廓清，志在逐胡虜，除暴亂，使民皆得其所，雪中國之恥，爾民其體之！ <br />\n<br />\n如蒙古、色目，雖非華夏族類，然同生天地之間，有能知禮義，願為臣民者，與中夏之人撫養無異。故茲告諭，想宜知悉"},{"pid":"fb102a3c35275f0915cb21c96ca36a88395c2a7a","tid":1123605,"uid":35752,"like":0,"dislike":0,"score":0,"citedBy":0,"replyTime":"2019-04-24T21:42:16.000Z","msg":"<img src=\"/assets/faces/normal/oh.gif\" class=\"hkgmoji\" />中國"},{"pid":"dc01a41ea23bdbe9359268966148c02d4f88a0ce","tid":1123605,"uid":9681,"like":0,"dislike":0,"score":0,"citedBy":0,"replyTime":"2019-04-24T22:10:23.000Z","msg":"<blockquote>如蒙古、色目，雖非華夏族類，然同生天地之間，有能知禮義，願為臣民者，與中夏之人撫養無異。</blockquote><br />\n<br />\n雜種<img src=\"/assets/faces/normal/dead.gif\" class=\"hkgmoji\" />"},{"pid":"b41a56710ffe8add7982394c1d9c504752f16e1f","tid":1123605,"uid":5205,"like":0,"dislike":0,"score":0,"citedBy":0,"replyTime":"2019-04-24T22:11:05.000Z","msg":"J長"},{"pid":"9d70169e6fd61954ce069d886020c926c343c480","tid":1123605,"uid":57376,"like":0,"dislike":0,"score":0,"citedBy":0,"replyTime":"2019-04-24T23:00:01.000Z","msg":"但佢估唔到之後有清朝，仲要唔止一百年命"},{"pid":"9a734b651d77fbda9c8b02f1f9c342756ef6b52e","tid":1123605,"uid":17641,"like":0,"dislike":0,"score":0,"citedBy":0,"replyTime":"2019-04-25T14:15:08.000Z","msg":"<img src=\"/assets/faces/big/smile.gif\" class=\"hkgmoji\" />"}]}