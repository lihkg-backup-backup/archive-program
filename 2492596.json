{"tid":2492596,"cid":1,"subCid":0,"title":"點樣維護本土文化？話你知香港人十大用錯嘅粵語正字！要撐粵語，梗係要由認字特警開始做起喇！","createTime":"2021-04-17T08:33:16.000Z","updateTime":"2021-04-17T08:39:47.000Z","uid":368088,"like":1,"dislike":0,"uniUserReply":3,"replies":[{"pid":"d90953c985f7daa539bc8a3417c0bffae5a7d871","tid":2492596,"uid":368088,"like":0,"dislike":0,"score":0,"citedBy":0,"replyTime":"2021-04-17T08:33:16.000Z","msg":"守護廣東話？今日就去捉字虱！<br />\n呢幾年本土文化思潮崛起，已經成為唔少香港後生仔嘅共識喇。我哋成日話要撐香港愛香港，不過愛唔係得個講字㗎，要做先夠愛，做得愈多愈愛㗎嘛。咁到底我哋日常生活仲有咩方法可以維護香港嘅核心價值？其實唔難！最梗要唔好怕俾人笑，等我哋一齊化身做認字特警，大家一齊用粵語正字，以後喺網路世界再無語癌！嗱，DailyView網路溫度計已經用咗網路大數據排咗「港人十大用錯嘅粵語正字」畀你參考吓！檢舉正字，你我有責！<br />\nDV小教室：香港網路大數據觀測咗近萬個網站頻道(而且不斷增加ing)，包括港澳地區的新聞頻道、FB、IG同埋各大討論區、Blog&hellip;&hellip;透過強大嘅網文爬梳觀測，攞到巨大嘅資料樣本數，拎到上億嘅文章及留言訊息，以人工智慧的語意程式做分析。<br />\n<br />\n10 「果」個，邊到有水果？<br />\n果有好多意思，但絕不可用係「嗰」杯，「嗰」張紙，「嗰」個人。「嗰」先係正字，倉頡碼：口人田口。教埋你點打隻字，千其唔好再打「果」，唔好咁鬼懶啦。係咪無哂藉口？唔好比我哋下次再捉到你，到時候塞你食十個水果㗎喇！<br />\n<br />\n9 佢「地」喺邊到？都係錯字！<br />\n呢個字好似九成九嘅人都會犯錯，好值得我哋認字特警正視問題！無錯，要維護本土文化，一啲都唔簡單囉。你「地」係錯㗎，我「哋」先係啱。諸如類推，佢「哋」、你「哋」、人「哋」先係正字，以後打字要記住鳥。<br />\n<br />\n8 得喇，知你好鍾意「黎」明喇<br />\n四大天王之一嘅黎明，近年成為金句王之後，已經打入咗無數網民嘅內心。就算係噉，我哋都唔可以用「黎」代替「嚟」，「嚟」係「來」嘅意思，同時亦係重要嘅語助語。例如，肥佬黎？佢好人嚟架！黎明？好嘢嚟！~~~<br />\n<br />\n7 「米」奇老鼠並唔係萬用㗎<br />\nStop！我唔係要講曾志偉，我要講嘅係「米」呢個字，已經俾人濫用到離哂大譜喇！只要一見有人用我係「米」，你「米」噉，真係睇到成個人好鬼燥。正字係「咪」先啱，打之前讀吓，「米」、「咪」唔同音㗎大佬！<br />\n<br />\n6 「呢家」都有口音，你咩鄉下？<br />\n勿演、懶肉、實小勒、凍鏈茶&hellip;&hellip;去譚仔食嘢就話會聽到譚仔姐姐獨特嘅說話技巧啫，點估到連網路世界都有呢種情況噃！最近唔少人都會用「呢家」，咁其實佢哋係講緊正字「而家」。喂呀哥，兩粒字仔連讀都唔鬼同喇，打字唔好有口音好嗎？<br />\n<br />\n5 咁右呢？你「左」夠未啊？<br />\n網路紅人肥絲大隻成日捉大家錯字，講得最多嘅，一定係「左」喇！好多人貪方便都會順手打做：「喂你食左飯未？」「我食左喇。」咁其實「左」係表達方向嘅，所以平時唔係要表達方位嘅，請你用返「咗」，先唔會俾肥絲捉。<br />\n<br />\n全文：<br />\n<a href=\"https://today.line.me/hk/v2/article/6rP8q6\" data-sr-url=\"https://r.lihkg.com/link?u=https%3A%2F%2Ftoday.line.me%2Fhk%2Fv2%2Farticle%2F6rP8q6&d=8tl7d8txXkgslZB5fT8CL%2FrdRd5YSNtYq48oyOX%2FX2w%3D&h=8537a372\" data-auto-link target=\"_blank\">https://today.line.me/hk/v2/article/6rP8q6</a>"},{"pid":"093ccb097cc3070d5db8d3266210d2c7ea2a16e1","tid":2492596,"uid":201751,"like":0,"dislike":0,"score":0,"citedBy":0,"replyTime":"2021-04-17T08:36:59.000Z","msg":"禾有時會吾記得左<img src=\"/assets/faces/cow/sorry.gif\" class=\"hkgmoji\" />"},{"pid":"f0add0d30e6358854e47ec1e495f2011cd5f217b","tid":2492596,"uid":38194,"like":0,"dislike":0,"score":0,"citedBy":0,"replyTime":"2021-04-17T08:39:47.000Z","msg":"主要係5p 字壞晒啲規矩"}]}