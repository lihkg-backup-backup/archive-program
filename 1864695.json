{"tid":1864695,"cid":12,"subCid":0,"title":"【人們喜歡我不喜歡的我】","createTime":"2020-02-05T18:00:25.000Z","updateTime":"2020-02-05T18:03:45.000Z","uid":130839,"like":1,"dislike":0,"uniUserReply":1,"replies":[{"pid":"40e0bf7adf4f8d47b15d67b303384f032a051d97","tid":1864695,"uid":130839,"like":0,"dislike":0,"score":0,"citedBy":0,"replyTime":"2020-02-05T18:00:25.000Z","msg":"老實講，呢個故事唔係啲咩好驚天動地嘅故事，你睇個名都可能己經覺得悶，因為我都真係一個冇乜特別嘅人。我叫文迪，呢個半真人真事，希望你會有興趣睇落去。  <br />\n<br />\n【序】 <br />\n<br />\n「我不喜歡自己，縱使我過得很好。」 <br />\n「取悅了大眾，卻忘了討好自己。」  <br />\n<br />\n「這可能是很多創作者都需要面對到的課題，所謂的創作者不一定是作家，可能你只是在社交媒體發佈一張普通的照片。我們總在個體與結構之間拉扯，英文即是agency與structure。你可以假設夢想與現實便是其中一種拉扯，當未完全實現理想時，「希望」便會存在，從這個意義上說，希望不僅是發揮作用 更作為一種力量，達到理想狀態的過程⋯⋯」 <br />\n<br />\n 「如果呢以上呢番說話出現喺連登，一定俾人恥笑。」我細細聲同隔離位嘅淑珍講。  淑珍好專心抄緊筆記，睇嚟冇聽到我講嘢。 <br />\n<br />\n我好奇緊佢喺呢堂冇測驗冇考試嘅創意寫作堂佢抄咗啲咩，  <br />\n「取悅了大眾，卻忘了討好自己。」 <br />\n<br />\n 嘩！估唔到佢真係抄到足曬，睇嚟淑珍好受落。老實講係幾有感覺嘅，但可能因為呢番說話係由一個出名嘅填詞人、文學家口中講出嚟，人先會咁受落。諗緊我將同樣嘅嘢用一個p牌嘅身份喺連登出個post，樓下會出現嘅留言大約可以預見。見佢冇理到我，我都唯有繼續專心上堂。<br />\n<br />\n 交代返少少背景先，我叫文迪，final year，喺一間不知名大學讀緊文學士，依家同一個暗戀咗三年半嘅女仔淑珍上緊一個名人嘅創意寫作堂。我嘅夢想有兩個嘅，一個係成為一個出到書嘅作家，另一個就係同淑珍一齊。距離畢業愈嚟愈近，代表同兩個夢想嘅距離愈嚟愈遠。"},{"pid":"c7e1b8dc5435c0d8fa9353731b904b8e669c3a31","tid":1864695,"uid":130839,"like":0,"dislike":0,"score":0,"citedBy":0,"replyTime":"2020-02-05T18:03:45.000Z","msg":"「一係做老師，一係就食屎。」<br />\n呢個係文學士嘅出路概況，而我大約都逃離唔到呢兩種下場，而以我嘅性格就似係後者居多。<br />\n<br />\n好多讀文學院嘅同學其實都係理想主義者，對理想同社會都會有種抱負，例如係用文字去將社會以一種看似有feel嘅形式去重新呈現。唔同嘅文體就係feel嘅載體，意像、用詞、造作度就係有冇feel嘅關鍵，個造作度係好關鍵㗎！要拿捏得好好先可以令作品徘徊於真實與虛幻之間，成個feel先出到嚟。當然，有冇feel都係睇讀者品味。<br />\n<br />\n但好多人去到year4就認清現實，突然好理性咁覺得夢想好難當飯食，就會計劃喺畢業後讀個教育文憑，做個假多糧準嘅老師，曾經嘅夢想被淪為興趣甚至係消閒娛樂。而我暗戀嘅淑珍正正就係呢類人，我討厭呢類人但中意佢，真係都幾撚矛盾，可能呢個就係我地最後一齊唔到嘅原因。<br />\n<br />\n點解我會話我似係食屎派呢，因為我好想出一本有feel嘅散文集，啫係好似台灣作家嘅李維菁「老派約會之必要」，聽個名都覺得有feel果種呢。但奈何小弟不才，文筆又唔好，都係保持住一直被彈稿，但間唔中會有一篇散文俾啲青年文學雜誌收錄就打曬飛機嘅人。<br />\n<br />\n但唔到畢業我都唔會心息，想趁畢業前仲有火同時間去寫多啲我想寫嘅嘢，唔得嘅就去做個小編，過下普通生活就算。  喺呢半年，我有幸實現咗我其中一個夢想，但老實講：  <br />\n<br />\n「夢想實現後的滿足永遠不足以抵消失去了希望的落寞。」  <br />\n<br />\n【序】完"}]}