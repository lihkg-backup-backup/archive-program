{"tid":822056,"cid":7,"subCid":0,"title":"王君馨吹功了得 孖老公馬爾代夫造人","createTime":"2018-09-16T06:59:16.000Z","updateTime":"2018-09-16T08:38:29.000Z","uid":147522,"like":1,"dislike":1,"uniUserReply":2,"replies":[{"pid":"adbeee1ccf97159a0dcd2d0279ea0f4033ff473c","tid":822056,"uid":147522,"like":0,"dislike":0,"score":0,"citedBy":0,"replyTime":"2018-09-16T06:59:16.000Z","msg":"王君馨同老公Daniel去年結婚到依家大歎二人世界，仲話唔急於生B住，不過眼見一班好姊妹都陸陸續續做咗媽咪，好似鍾嘉欣都生咗兩個，而李亞男早前剛宣佈有喜陀B女，王君馨都係時候有仔趁嫰生啦！<br />\n<br />\n為開心大玩特玩，王君馨仲出動私伙獨角獸大型水泡，最搞笑係王君馨竟憑佢一人之力，一口氣吹脹有成個人咁高嘅大水泡，咪話唔堅！<br />\n<br />\n為見證呢個咁艱巨嘅創舉，王君馨仲邊拍片邊計時，最後用咗16分鐘完成，都算厲害！王君馨形容自己好似吹咗30個氣球咁&hellip;&hellip;冇晒氣，至於佢老公全程繞埋雙手不特止，仲喺度玩電腦完全冇幫手囉！<br />\n<br />\n兩公婆喺沙灘漫步拍拖睇彩虹又睇日落，王君馨仲話佢哋喺當地食咗唔少好嘢㖭，非常疏肝！今個trip咁歎咁relax，最緊要係可以朝夕相對全速造人，分分鐘兩個人去三個人返都唔出奇囉！"},{"pid":"1f7609a1bf4b3a9adcf1ce17dbfadeba0d39bb8f","tid":822056,"uid":158613,"like":0,"dislike":0,"score":0,"citedBy":0,"replyTime":"2018-09-16T08:38:29.000Z","msg":"一個二個全部生女？"}]}