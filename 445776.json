{"tid":445776,"cid":6,"subCid":0,"title":"【重感情的男人】路夫蘭：我想係利物浦踢到掛靴！","createTime":"2017-10-23T16:17:51.000Z","updateTime":"2017-10-23T16:37:43.000Z","uid":72476,"like":5,"dislike":0,"uniUserReply":6,"replies":[{"pid":"6a04d007e7afbc88a06717cc67a80feef654593d","tid":445776,"uid":72476,"like":0,"dislike":0,"score":0,"citedBy":0,"replyTime":"2017-10-23T16:17:51.000Z","msg":"今日小妹想講下路夫蘭，呢名28歲克羅地亞球員，外貌上都幾型仔幾靚仔，佬味出晒黎。但表現就比較飄忽。當然佢有踢得好嘅時間，但唔知係咪天氣關係，特別係香港踢果場，卡拉雲出黎夾佢果十幾分鐘真係㩒爆平安鐘，留意返佢仲走漏左兩球單刀波，好在卡里奧斯生性救到！<br />\n<br />\n點解路夫蘭會咁講呢？其實係2016年頭，佢老婆&hellip;就俾左頂綠帽佢戴。話說佢同佢老婆Anita 16歲就識，大家青梅足馬到結婚生仔，本身係一個童話故事。但係佢老婆竟然出軌，戀上克羅地亞森林工作者，姦夫仲飛過去利物浦密會Anita添，而有外媒話Anita仲搵過律師傾離婚添！<br />\n<br />\n佢最近對住球會官方傳媒就咁講啦：<br />\n<br />\n「經過整個球季，以及呢段時間所發生嘅事，你要嘅係一個冷靜期去抖下，去陪下屋企人咁。」<br />\n<br />\n當一切被路夫蘭得悉之後，堂堂一個大男人一個名人都輸俾個寂寂無名嘅人，自專心一定重創，而呢件事更影響到佢精神以及係球場上面嘅表現。但路夫蘭好愛佢老婆，所以佢決定贏返個老婆返黎。因為佢應承左要俾個浪漫嘅六月旅行Anita，佢明知克羅地亞國家隊將要去法國打歐冠盃，都放棄踢國家隊，陪老婆去玩。（當然有人話係因為佢同領隊關係唔好，唔想踢國家隊先咁做啦。）<br />\n<br />\n但點都好，一個咁重感情嘅男人，真係好難得呀！（心心眼）<br />\n<br />\n「你唔可以無時無刻都對住足球，但對於一個足球員，係身體狀況/習慣上，你會想keep住去跑、想去的波。」<br />\n<br />\n「踢咁多年波，我覺得自己累積左唔少經驗，我知我應該對自己有咩期望。係利物浦跟住高普習訓，我覺得自己越黎越勁（powerful）。」<br />\n<br />\n「我希望可以俾所有人見到我係其中一個英超最佳後衛。」<br />\n<br />\n自從十年老臣子盧卡斯決定轉會去拉素， 更衣室就&hellip;即係個心好似穿左個窿咁。少左個平時見慣見熟嘅人，大家士氣都會低左啲。<br />\n<br />\n「盧卡斯轉會後，後防需要有一個做領導嘅人物，我知道隊內都有幾位球員有優秀領導才能嘅人物，我相信我係其中一位。」<br />\n<br />\n「對於我黎講，最重要嘅係球隊，我付出我一切俾利物浦，所以我希望有朝一日，我可以好似盧卡斯咁，被球迷形容為對球隊有重大貢獻嘅一員。」<br />\n<br />\n「我係利物浦已經4年，但我相信我可以踢多6年。到時我都老啦（34歲），但同時都會變得更加老練。當然啦，大前題係如果我維持到健康嘅身體，無傷患等問題啦～係利物浦掛靴係我嘅夢想。」<br />\n<br />\n路夫蘭將會係利物浦踢第四個球季，佢總共為利物浦上陣過109球波。對於最近右閘阿歷山大阿諾係球會簽左5年約，佢就咁睇，<br />\n<br />\n「亞歷山大阿諾係一個有才華嘅人，我幾鐘意佢，佢唔怯場，識得專重人。」<br />\n<br />\n「只要佢繼續努力，佢將會係利物浦未來重要一員。最緊要係，我地都有一個好領隊話我地聽係球場上應該做啲咩。」<br />\n<br />\n路夫蘭係有制空能力，頂波都有返咁上下，預判能力不錯，高普亦形容佢同馬迪普係最佳防守拍檔。都係果句啦，唔派膠果陣真係頂級中堅，但佢始終係賭博性防守，成日走甩身後盲眼位，企位意識都唔夠，防守間唔中會縮。上左前又返後返得慢，上年占士米拿都唔知包左佢幾多球。小妹知當年佢對多蒙特係頂入左球波&hellip;但如果雲迪克真係加盟利物浦，你係要穩定啲先keep到正選位置。<br />\n<br />\n<br />\nsource：anfieldhq"},{"pid":"4ca1f541c4c62fa78b90611188c3edad84f5d2f2","tid":445776,"uid":3342,"like":0,"dislike":0,"score":0,"citedBy":0,"replyTime":"2017-10-23T16:21:41.000Z","msg":"抵啦<br />\n走啦"},{"pid":"bf4972d999e3f6f916bae3852cf25c2bc21576e2","tid":445776,"uid":154872,"like":0,"dislike":0,"score":0,"citedBy":0,"replyTime":"2017-10-23T16:24:56.000Z","msg":"「我希望可以俾所有人見到我係其中一個英超最佳[red]笑匠red]。」"},{"pid":"3b92b1e45d1af723b15ca84e50278665708708db","tid":445776,"uid":154872,"like":0,"dislike":0,"score":0,"citedBy":0,"replyTime":"2017-10-23T16:25:31.000Z","msg":"<blockquote>「我希望可以俾所有人見到我係其中一個英超最佳<span style=\"color: red;\">笑匠</span>。」</blockquote>"},{"pid":"d5b1f05a9b07139d5b567592214b7a59ffdb8d46","tid":445776,"uid":581,"like":0,"dislike":1,"score":-1,"citedBy":0,"replyTime":"2017-10-23T16:27:22.000Z","msg":"希望琴日30分鐘換左佢就以後都唔洗再見到佢踢波"},{"pid":"e3c0b53de431d5f1f8644db766bf736578344611","tid":445776,"uid":581,"like":1,"dislike":0,"score":1,"citedBy":0,"replyTime":"2017-10-23T16:29:20.000Z","msg":"路夫蘭係有制空能力，頂波都有返咁上下，預判能力不錯，<br />\n<br />\n琴日頂波同預判勁到<img src=\"/assets/faces/normal/adore.gif\" class=\"hkgmoji\" />"},{"pid":"f061bae523c8ff2cc3970ce15775afc8c26a59e8","tid":445776,"uid":151977,"like":0,"dislike":0,"score":0,"citedBy":0,"replyTime":"2017-10-23T16:31:20.000Z","msg":"改觀 挽留<img src=\"/assets/faces/normal/cry.gif\" class=\"hkgmoji\" />"},{"pid":"083375a58a41feb33d696bae35e3f05bc626d441","tid":445776,"uid":92278,"like":0,"dislike":0,"score":0,"citedBy":0,"replyTime":"2017-10-23T16:37:43.000Z","msg":"ok你即刻掛啦"}]}