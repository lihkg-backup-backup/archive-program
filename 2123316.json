{"tid":2123316,"cid":12,"subCid":0,"title":"《老師。。。》青春校園｜愛情","createTime":"2020-07-24T14:12:33.000Z","updateTime":"2020-08-04T10:14:28.000Z","uid":309033,"like":4,"dislike":0,"uniUserReply":3,"replies":[{"pid":"2b76d95beab90a7a916379b53dcce6a8131a9535","tid":2123316,"uid":309033,"like":0,"dislike":0,"score":0,"citedBy":0,"replyTime":"2020-07-24T14:12:33.000Z","msg":"第一章：畢業<br />\n<br />\n二月是冬季的終結，也是中學生涯的終點。<br />\n<br />\n這天陽光明媚，丁點不像使人傷感的離別之際。也是呢，現在有whatsapp可以隨時聯絡，即使是到外國讀書的同學也不會斷絕聯繫。<br />\n<br />\n我坐在小賣部，看着同學們在校園各處自拍留念，並且用marker在對方的裇衫上寫上祝福。「祝你做到2019DSE狀元！科科5**」「友誼永固！唔准唔搵我㗎～」「快啲減肥成功haha」<br />\n<br />\n純白的校服上頓時滿載繽紛的回憶。<br />\n<br />\n「梓寧，我帶咗即影即有翻嚟啊，我哋快啲去影相啦！」<br />\n<br />\n曉瑜摟着我的右肩，另一隻手拎着一部粉紅色的相機。思晴和佩雯則站在她旁邊。<br />\n<br />\n我和她們由中一開始已經是好朋友。曉瑜活潑開朗，有一雙靈動的大眼睛、飄逸的長髮，是德靈中學的「娘娘」。思晴是籃球校隊隊長，有着一身健康的膚色，但成績比較差。佩雯則與她相反，對體育一竅不通，但是學業成績優異，肯定能考進三大。我？就是最平庸的一個吧。<br />\n<br />\n「曉...曉瑜，我都想同你...影相。」<br />\n<br />\n站在曉瑜身旁的是班長逸希，幾乎全校都知道他喜歡曉瑜。<br />\n<br />\n「你塊面出晒油喇，你照下鏡啦！」<br />\n<br />\n曉瑜一臉嫌棄，並作勢推開逸希。<br />\n<br />\n「你啲兵真係多。。。」我沒好氣的說道。<br />\n<br />\n「唔通你讀咗六年連一個鍾意嘅人都無咩？」<br />\n<br />\n曉瑜的話擊中我心，在腦海中浮現那人的面孔。<br />\n<br />\n「你唔係想影相咩？我哋去大門影。」<br />\n<br />\n我馬上逃離現場，生怕讓人知道這個秘密，這個在我內心深處的秘密。<br />\n<br />\n1..2..3..<br />\n<br />\n曉瑜把照片遞給我，照片中四張燦爛的笑臉，身後是德靈中學四字。這裏載有我六年的青春，時光飛逝果然是對的。<br />\n<br />\n「我哋去搵老師影相吖！」思晴提議道。<br />\n<br />\n「嗯嗯，我要同Miss Ng影！如果唔係佢，我英文成績都無咁好㗎。」說Miss Ng是佩雯的偶像也不過分。<br />\n<br />\n「又講成績，好煩啊你！」曉瑜對佩雯反一下白眼。「今日last day咪掃興啦」<br />\n<br />\n「梓寧你實會搵歐Sir 啦，你哋咁friend.」思晴不懷好意的笑着。<br />\n<br />\n「邊度friend 啊。。。」<br />\n<br />\n「你係Art Club chairperson, 佢係負責老師，你哋不嬲好多嘢傾㗎啦。」是我對思晴的話太大反應。<br />\n<br />\n我們來到一樓教員室，和一眾老師拍照留念後，Miss Ng才告訴我們歐Sir今天請了病假，着我們下次再回校探望老師。我內心竟然有點失落。。。<br />\n<br />\n「記得今晚6點嚟我屋企燒嘢食！」<br />\n<br />\n曉瑜的家連接頂層天台，所以我們最常到她家聚會。<br />\n<br />\n大家就這樣，各自踏上回家的路。<br />\n<br />\n**************************************<br />\n第一次寫故，請大家多多指教"},{"pid":"c8be7764a66b8a2a637be20f91fc03c094447a2e","tid":2123316,"uid":105077,"like":0,"dislike":0,"score":0,"citedBy":0,"replyTime":"2020-07-24T14:50:10.000Z","msg":"留名<img src=\"/assets/faces/normal/good.gif\" class=\"hkgmoji\" />"},{"pid":"e133d91cf7b58aad3cae61dc6c3158bc8c41edf1","tid":2123316,"uid":309033,"like":0,"dislike":0,"score":0,"citedBy":0,"replyTime":"2020-07-24T15:34:58.000Z","msg":"多謝支持<img src=\"/assets/faces/normal/smile.gif\" class=\"hkgmoji\" />聽日將會更新"},{"pid":"3a0389a17fe932d75bbc23ad97c6dd49ef9fafd5","tid":2123316,"uid":309033,"like":1,"dislike":0,"score":1,"citedBy":0,"replyTime":"2020-07-24T16:31:26.000Z","msg":"第二章：派對<br />\n<br />\n叮噹！叮噹！<br />\n<br />\n「你哋咁遲㗎！」曉瑜連跑帶跳過來開門。<br />\n<br />\n「而家6點15分咋嘛，我喺屋企帶咗枝燒酒嚟。」思晴打開膠袋，拿出一枝柑桔味的韓國燒酒。「畢業梗係要慶祝下啦！」<br />\n<br />\n「三位小姐，我哋未夠18歲㗎。。。」佩雯是總領袖生，不意外吧。<br />\n<br />\n「我哋都畢咗業，你唔再係prefect啦，一係我哋三個自己飲囉。」<br />\n<br />\n思晴明知道佩雯一定會跟大隊的，奸計每次都得逞。<br />\n<br />\n「呢隻我睇韓劇成日見啲韓國oppa飲㗎！Oppa飲酒都型過人㗎。。。」<br />\n<br />\n曉瑜又犯花痴了。不過她可謂非常花心，老公一時是宋仲基，一時是玄彬，一腳踏幾船。<br />\n<br />\n「快啲燒嘢食啦，我好肚餓喇。」<br />\n<br />\n我阻止曉瑜繼續發白日夢。<br />\n<br />\n我們四個女孩圍着火爐，火舌在木炭之間舞動，好比我們雀躍的心情。<br />\n<br />\n燒烤的重點從來不是食物，因為來來去去都是雞翼、腸仔這些普通的食材。燒烤最快樂的，是與家人好友邊吃邊聊天。慢慢烤熟，慢慢談心。<br />\n<br />\n「喂啊李曉瑜！你燒到啲魚蛋變晒炭喇！」<br />\n「潘思晴你啲腸仔咪一樣爆晒！」<br />\n「王佩雯你識唔識食㗎？！唔搽蜜糖就食？」<br />\n「乾杯！」「cheers!」<br />\n<br />\n喝了一點酒，感覺到胸口有股暖意，臉也有點發熱，四人的說笑聲更大了。<br />\n<br />\nGirls talk 沒有感情事，怎算是girls talk？<br />\n<br />\n「思晴，聽講男籃嗰個David鍾意你喎」曉瑜問。<br />\n<br />\n「真㗎？David都幾陽光，又有肌肉，又鍾意籃球，同你都襯啦！」<br />\n<br />\n想不到佩雯除了讀書，都有留意校園的風頭躉。<br />\n<br />\n「車，講charming 我覺得教練仲好啦。。。」思晴笑着回答。<br />\n<br />\n「原來你對教練有好感？！咁算唔算師生戀啊？」曉瑜有點驚訝。<br />\n<br />\n「教練大你咁多，會鍾意你咩。。」我問<br />\n<br />\n「我覺得真愛係無分年輕、性別、國籍同階級㗎！」佩雯雙眼非常堅定。<br />\n<br />\n。。是嗎？<br />\n<br />\n狂歡過後，我坐上巴士回家。冷靜下來後，竟發現臉頰笑得酸痛。<br />\n<br />\n「無愛可失 得不到相戀便算失戀 <br />\n    只知道天國近了相聚遠」<br />\n<br />\n這幾天，我都在循環播放張敬軒的《塵埃落定》。因為我知道畢業，意味著分離。<br />\n<br />\n難怪有mk說平時聽歌是入耳，難過時是入心。<br />\n<br />\n叮！<br />\n<br />\n咦，原來是歐Sir的whatsapp:<br />\n<br />\n「梓寧，Happy Graduation!😊 你要相信自己嘅能力啊，老師永遠支持你，永遠stand by you! 溫習加油💪🏻」<br />\n<br />\n為甚麼。。。你總是這麼溫柔呢？<br />\n<br />\n我不禁鼻子一酸。<br />\n<br />\n「多謝你啊，歐Sir😊🥰」<br />\n<br />\n這樣的emoji, 會太明顯嗎？你會懂嗎？<br />\n<br />\n「無權去把驚擾你的心捧起贈給你 <br />\n    即使有話想講已經 將識過的字 用完」<br />\n<br />\n***********************************<br />\n寫快咗，更多一章<img src=\"/assets/faces/normal/smile.gif\" class=\"hkgmoji\" />"},{"pid":"60999751371c6a5b560358efe24b57f8bfc12ce7","tid":2123316,"uid":303356,"like":0,"dislike":0,"score":0,"citedBy":0,"replyTime":"2020-07-24T18:18:59.000Z","msg":"lm 遲d睇<img src=\"/assets/faces/normal/agree.gif\" class=\"hkgmoji\" />"},{"pid":"2556af996410511ec72d0315253f7a3f8ef7b057","tid":2123316,"uid":309033,"like":0,"dislike":0,"score":0,"citedBy":0,"replyTime":"2020-07-25T05:37:17.000Z","msg":"第三章：肯定<br />\n<br />\n歐Sir由中四開始擔任我的中文科兼視藝科老師，但我們沒有太多交流，因為我很平庸，不像聰明的學生常常舉手回答問題，也不像頑劣的學生經常使老師費心。<br />\n<br />\n我就是那被忽略的一群。我以為。<br />\n<br />\n原來一個好老師，是懂得欣賞學生，給予他們機會。<br />\n<br />\n叮噹叮噹！叮噹叮噹！<br />\n中四的最後一堂視藝課完結。<br />\n「各位同學再見。」<br />\n「歐Sir再見。」<br />\n「梓寧，你留一留低吖，我有啲事想請你幫手。」<br />\n<br />\n歐Sir 戴着黑色配金色的幼框文青眼鏡，文質彬彬，應該三十出頭吧？臉上總掛着溫暖的微笑。<br />\n<br />\n「梓寧，其實你畫畫都幾有天份，亦都好認真去做好每一幅作品，我見你中三都參加過Art Club，所以我想邀請你做下年Art Club嘅chairperson. 你覺得點？」<br />\n<br />\n我非常驚訝，Art Club每年大約舉辦十個活動，更要負責開放日。沒想到歐Sir會邀請我擔此重任。<br />\n<br />\n「但係。。。我驚做得唔好。我唔得㗎。。。」我沒有信心可以帶領其他人，平時不拖人後腿已經算好了。<br />\n<br />\n「凡事都需要嘗試同學習㗎，老師相信你。」<br />\n<br />\n這是第一次有長輩給予我肯定。我決定跨出第一步。<br />\n<br />\n我翻看着whatsapp的對話。<br />\n2017年9月12日：<br />\n「你被加至2017-2018 Art Club🎨群組<br />\n<br />\n歐Sir: 歡迎咁多位做Art Club committee 啊😄希望大家都把握機會學習搞活動啦，請大家第一次會議準時出席🤓我哋會傾Open day攤位嘅<br />\n<br />\n我: 大家好，我係今年嘅chairperson.☺️」<br />\n<br />\n我們的交集就在那時開始。"},{"pid":"889e360a27572e4589d531a2786879bd21fcbe90","tid":2123316,"uid":105077,"like":0,"dislike":0,"score":0,"citedBy":1,"replyTime":"2020-07-27T16:47:23.000Z","msg":"長故定短故？ <img src=\"/assets/faces/pig/sowhat.gif\" class=\"hkgmoji\" />"},{"pid":"ffce5bf90b1c551764bec2b37417d676924a0ba4","tid":2123316,"uid":309033,"like":0,"dislike":0,"score":0,"quote":{"pid":"889e360a27572e4589d531a2786879bd21fcbe90","tid":2123316,"uid":105077,"like":0,"dislike":0,"score":0,"citedBy":1,"replyTime":"2020-07-27T16:47:23.000Z","msg":"長故定短故？ <img src=\"/assets/faces/pig/sowhat.gif\" class=\"hkgmoji\" />"},"citedBy":1,"replyTime":"2020-07-27T17:20:57.000Z","msg":"暫時未決定好<img src=\"/assets/faces/normal/smile.gif\" class=\"hkgmoji\" />有幾個方向"},{"pid":"9c0a0626c25958ac383154d283a33ea7887fc4b2","tid":2123316,"uid":105077,"like":0,"dislike":0,"score":0,"quote":{"pid":"ffce5bf90b1c551764bec2b37417d676924a0ba4","tid":2123316,"uid":309033,"like":0,"dislike":0,"score":0,"quote":{"pid":"889e360a27572e4589d531a2786879bd21fcbe90","tid":2123316,"uid":105077,"like":0,"dislike":0,"score":0,"citedBy":1,"replyTime":"2020-07-27T16:47:23.000Z","msg":"長故定短故？ <img src=\"/assets/faces/pig/sowhat.gif\" class=\"hkgmoji\" />"},"citedBy":1,"replyTime":"2020-07-27T17:20:57.000Z","msg":"暫時未決定好<img src=\"/assets/faces/normal/smile.gif\" class=\"hkgmoji\" />有幾個方向"},"citedBy":0,"replyTime":"2020-07-28T01:09:50.000Z","msg":"會繼續睇 加油<img src=\"/assets/faces/normal/agree.gif\" class=\"hkgmoji\" />"},{"pid":"4bd44896b04bdd267b1675b829c73ea471913e0e","tid":2123316,"uid":309033,"like":2,"dislike":0,"score":2,"citedBy":0,"replyTime":"2020-07-29T10:56:53.000Z","msg":"第四章：開放日（上）<br />\n<br />\n你問我對學校哪個地方最有感情？<br />\n<br />\n我會毫不猶豫的說&mdash;&mdash;美術室。<br />\n<br />\n「好而家齊人喇，我哋開始今日嘅會議，交俾梓寧喇。」歐Sir對我笑一笑。<br />\n<br />\n「大家好。Apple 你記得要寫會議紀錄啊。我哋今日要傾下Open day嘅事項，包括有我哋Art club嘅攤位，同埋門口要幫學校整幾塊board.」<br />\n<br />\nApple 是我的同班同學，仗義幫忙做沒有人想擔任的學會文書。<br />\n<br />\n而Apple的好朋友Cathy是我們學會的副會長，其他幹事有同級的財政Jacky, 總務Fiona，中四的Kitty, Vivian, Priscilla，以及中三的Natalie, Gordon. 十個人撐起了美術學會。啊 算上歐Sir應該是十一個。<br />\n<br />\n我很努力與大家相處，希望可以令大家團結，一起順順利利的舉辦活動，才不會辜負歐Sir的期望。<br />\n<br />\n「大家認為攤位用咩主題、教嘉賓做咩手工比較好？」我很尊重民意的。<br />\n<br />\n「不如用童話故事吖，整出嚟一定好靚。」Cathy 平時最多主意，通常都會獲得大家一致認同，有時候我覺得她比我更能勝任會長。<br />\n<br />\n大家紛紛點頭示意贊成。<br />\n<br />\n「我覺得攤位可以用Cinderella, 手作就整。。。水晶滴膠鎖匙扣？我見喺材料房有啲鎖匙扣剩。」為了做個使大家信服的會長，我也付出不少努力，有時間便會做資料搜集，和收拾美術室材料房，希望可以提出有用的意見。<br />\n<br />\n「好啊，budget上都冇問題。而且50週年Open day 有額外funding.」Jacky數學成績很好，所以大家對他充滿信心。<br />\n<br />\n「嗯嗯，水晶滴膠難度都適中，小學生嚟玩都ok!」Natalie 說。想不到中三的她思慮也頗周全的，可能是未來Art club會長的人選。。。哈 我想得太長遠了。<br />\n<br />\n「門口壁報板以往都係用花做主題，可以用翻呢個方向去諗。不如我，Cathy, Apple, Fiona 負責攤位，兩塊壁報就交俾Kitty, Vivian, Priscilla. Jacky, Natalie 同Gordon 就負責幫學校佈置啦。」<br />\n<br />\n「Ok!」<br />\n「咁散會啦。」<br />\n<br />\n待大家散去後，歐Sir跟我說：<br />\n<br />\n「梓寧，我真係無揀錯人，繼續努力啊！」歐Sir 拍一拍我的肩膀，「Open day辛苦晒喇。」<br />\n<br />\n**************************************<br />\n我們一放學就會到美術室，討論應該用甚麼顏色、再一起畫畫、剪剪貼貼。看着空空如也的壁報板，漸漸多了美麗的色彩、圖案、文字，實在是很有成功感！<br />\n<br />\n歐Sir有時間亦會來看看我們的進度，給予意見，有時還會請我們吃蛋糕！慰勞一下大家。<br />\n<br />\n***************************************<br />\n「聽日就係Open day, 辛苦晒大家喺度趕工喇，遲啲請大家一齊去食飯慶功啦！」<br />\n<br />\n歐Sir是個對學生很好，和學生很close的老師。大家聽到後便馬上歡呼、鼓掌，看到學會各成員都這麼融洽，我也發自內心的笑了起來。<br />\n<br />\n大家捉緊時間佈置，務求做到最好！不知不覺便到了6時，有些幹事要先離開，剩下我、Apple, Cathy和Jacky幾個中五學生。<br />\n<br />\n由於有歐Sir看管，我們才可以在夜晚留校，不然5時多便要離開了。<br />\n<br />\n「呼！搞掂晒喇！」我們終於鬆一口氣。環看四周，果然是我們的攤位最吸引人呢！可愛的灰姑娘圖案，還有仙女、南瓜車等，都是我們親手畫的，真捨不得拆掉。<br />\n<br />\n我看一看手機，哇！已經快9時了。<br />\n<br />\n「我屋企好近㗎，行翻去就得，好肚餓啊...我走先喇。」Apple邊說邊向我們揮手。<br />\n<br />\n「你哋兩個實係一齊走啦。」我奸笑一下，忘了介紹，Jacky和Cathy已經拍拖半年了。「歐Sir啱啱翻咗教員室，我去同佢講聲先走，byebye~」<br />\n<br />\n我向教員室方向走去，是不是每間學校晚上都這麼陰森？<br />\n<br />\n是的，我很怕黑。。。<br />\n<br />\n「歐Sir, 我哋整好晒啲嘢喇。」<br />\n<br />\n「佢哋走晒嗱？我記得你都係住銅鑼灣，我車埋你吖。」"},{"pid":"71335b979385d1801c64199be281025718d60613","tid":2123316,"uid":309033,"like":1,"dislike":1,"score":0,"citedBy":0,"replyTime":"2020-08-04T10:14:28.000Z","msg":"第五章：開放日（中）<br />\n<br />\n「會唔會麻煩到你？」我感到有點不好意思。<br />\n<br />\n「我都係住銅鑼灣㗎，而家咁夜車埋你安全啲，你自己一個女仔。」<br />\n<br />\n歐Sir真的很關心學生。這種關心。。。很溫柔，很溫暖。心中的暖意蔓延至臉頰上。<br />\n<br />\n「你住邊㗎？」歐Sir問。<br />\n<br />\n「勵德邨。」<br />\n<br />\n「咦係咪圓形嗰兩棟？個天井好靚喎。」<br />\n<br />\n「嗯。。。」我知道，我的臉色變得很難看。<br />\n<br />\n我不覺得圓形的設計有多好。每次有甚麼醜事，鄰居只要探頭就可以盡收眼底。<br />\n<br />\n「做咗成日野，聽下有咩新聞先。」歐Sir打開收音機。<br />\n<br />\n「今晚八點左右，勵德邨發生一宗醉酒傷人案，一名男子懷疑酒後與妻子發生口角，繼而動武，警員接報到場。傷者神智清醒，已送往鄧肇堅醫院治理。」<br />\n<br />\n不會吧。。媽媽。。。我。。。<br />\n<br />\n我的雙眼有一股濕氣，眼淚快流出來。<br />\n<br />\n歐Sir似乎意識到我的反應代表甚麼，他馬上安慰我。<br />\n<br />\n「梓寧，你冷靜啲先，你打俾媽咪先啦，唔一定係佢㗎嘛。」<br />\n<br />\n對！可能是其他人呢！我馬上打通媽媽的電話。<br />\n<br />\n嘟嘟。。。嘟嘟。。。嘟嘟。。。<br />\n<br />\n「喂？梓寧，你翻到屋企未啊？學校咁多野搞㗎咩？我等緊你啊。留咗飯俾你啊。」媽媽沒事！太好了！太好了！<br />\n<br />\n「我就到喇，byebye.」我掛掉電話，忍不住哭起來。我真的很害怕。。很害怕。。<br />\n<br />\n歐Sir把車停在路邊，把紙巾遞給我。並拍拍我的肩膀，良久才張口說話。<br />\n<br />\n「無事喇梓寧，如果你想嘅話，以後有咩唔開心都可以同我講，老師一定會幫你、陪你。」<br />\n<br />\n多謝你。<br />\n<br />\n好多謝你。"}]}