{"tid":2517886,"cid":1,"subCid":0,"title":"[概念整固] 究竟乜係黃色經濟圈","createTime":"2021-05-05T15:17:37.000Z","updateTime":"2021-05-05T15:17:37.000Z","uid":73855,"like":1,"dislike":0,"uniUserReply":1,"replies":[{"pid":"6faed5d54752fc498d9d822b830a180e86d37138","tid":2517886,"uid":73855,"like":0,"dislike":0,"score":0,"citedBy":0,"replyTime":"2021-05-05T15:17:37.000Z","msg":"成日聽到有人問邊個邊個幫阿邊間賣廣告喎！咁都黃？兒登仔不願面對。但其實面對哩啲問題，如果對概念清晰嘅話，係唔需要辯論。<br />\n<br />\n入題前，先講明，個人覺得大眾對「黃色經濟圈」嘅定義非常唔清晰，甚至極具誤導性，後段會講多兩句。<br />\n<br />\n首先，「黃色經濟圈」應該係一個消費者主導嘅概念。由你主導返消費嘅選擇，啫係你決定啲錢入邊個嘅袋。理想嘅情況係每一個消費選擇都係揀黃店，由餐飲、購物到日常消費。如果咁樣理解，無論對家揾邊個代言，都唔會為佢哋帶嚟正面影響。反而，如果薑b幫m記代言令m記多咗收入，問題都係出於消費者，因為佢哋覺得薑b嘅吸引力大過黃色消費。<br />\n<br />\n但又會有人話，佢哋賺對家錢喎，咁都黃？其實哩個問題要考慮到一個經濟圈嘅「可持續性」同「發展性」。<br />\n<br />\n「可持續性」嚟講，你識笑尻強國嘅「內循環」，你自己係咪鼓吹緊一樣嘅嘢。唔引對家水入你個圈，永遠都係內循環。「可持續性」嚟計，keep到依家個趨勢，應該係冇問題。但，你嘅目標有幾大？你唔要埋對家嘅錢，你永遠冇可能佔據哂所有市場份額。<br />\n<br />\n再推一步，點樣發展落去。「發展性」嚟計，啱啱講咗少少，要擴大個圈。第二個方向係用善用「圏」嘅優勢。每個商家都有各自嘅優勢，成本優勢又好、質素優勢又好，點將哩啲嘢用到盡可以係下一步。<br />\n<br />\n基本嘢講到哩度，其實我想提出一個最本質嘅問題同另一個憂慮。<br />\n<br />\n黃色經濟圈其實黃喺邊？商家做咗乜咁黃？將來點將黃發展落去？<br />\n如果到哩一刻，仲係J緊以前做咗乜，對將來有乜幫助？尤其係依家哩個時勢，哩個圈點用大家嘅資金帶大家達到目標。<br />\n或者我諗得太多、太不切實際，但如果一個商家冇考慮哩一點，我啦，我個人只會叫佢做老細係黃嘅商家。<br />\n<br />\n有危必有機，所之亦然。非常高興mee終於出咗app，等撚咗好耐。只為係好事，所以唔講太多，希望大家記得之前「無大台」為大家帶嚟嘅優勢，唔好再築高台，考慮下點做到百花齊放。<br />\n<br />\n希望大家下次再見到啲人出post話邊個幫邊間代言嘅時候，可以諗返消費嘅主導權喺邊個度，同你個「經濟圈」嘅發展方向。<br />\n<br />\n<span class=\"x-small\">唔知有冇人記得我，如果有，我會幾開心下。</span>"}]}