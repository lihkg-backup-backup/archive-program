{"tid":1685319,"cid":5,"subCid":0,"title":"運動全面檢討(本地戰線篇)！香港人要再進化喇！","createTime":"2019-10-31T12:59:59.000Z","updateTime":"2019-10-31T13:01:18.000Z","uid":332178,"like":1,"dislike":0,"uniUserReply":1,"replies":[{"pid":"61a2926a80e741eba069974be2483b8dcc9994a5","tid":1685319,"uid":332178,"like":0,"dislike":0,"score":0,"citedBy":0,"replyTime":"2019-10-31T12:59:59.000Z","msg":"運動就來踏入五個月喇<br />\n香港人仍然繼續堅持，真係令我好感動<br />\n但運動隨左立法會正式撤回送中條例<br />\n我地已經走向左另一階段<br />\n我認為我地應該來一個全面檢討<br />\n無論係運動策略，方向，訴求，甚至心態<br />\n我地都仲有好多野係需要改善<br />\n令我地可以打贏呢場仗<br />\n以下我會提出我自己嘅諗法<br />\n希望大家都可以比多D意見<br />\n之後我會再一次過整合好比大家睇<img src=\"/assets/faces/dog/fight2.gif\" class=\"hkgmoji\" /><br />\n<br />\n唔完美，可接受，要改善！<br />\n以下內容非常之長，但請大家真係唔好懶，一定要睇曬，睇完之後我哋再一齊討論<img src=\"/assets/faces/normal/adore.gif\" class=\"hkgmoji\" /><br />\n<br />\n<span style=\"font-size: x-large;\"><span style=\"color: red;\">一、訴求</span></span><br />\n由7月叫到而家嘅五大訴求，大家應該都好熟悉<br />\n但送中條例確實已經正式撤回<br />\n我哋係咪應該更新下我哋嘅訴求哩<br />\n另外仲有六大訴求同五大訴求爭議<br />\n我個人就認為五大訴求比較好嘅<br />\n一來叫慣左，二來我地唔係加訴求<br />\n而係將訴求升級<br />\n獨立調查委員會已經唔足夠<br />\n所以我地升級做解散警隊<br />\n我覺得訴求可以改左咁(排名跟重要程度排序)<br />\n1.立即實行真雙普選<br />\n2.解散警隊及嚴懲濫權警員<br />\n3.釋放所有被捕義士及撤銷其控罪<br />\n4.撤回暴動定義<br />\n5.取消蒙面法<br />\n字眼可以再執執嘅姐<br />\n但問題係第5個訴求要唔要同改唔改<br />\n呢度大家再傾傾<br />\n<br />\n<span style=\"color: red;\"><span style=\"font-size: x-large;\">二、心態</span></span><br />\n我覺得呢樣係最重要嘅<br />\n首先多謝大家接近五個月嘅堅持<br />\n唔少人包括我自己都進化左<br />\n但心態上嘅嘢都係時候要跟上<br />\n我明白大家都係人，都會驚，都會有負擔<br />\n其實講話唔怕死，但當真係殺到埋身點會唔驚呀<br />\n但如果剩係驚，我諗大家應該唔會堅持到宜家<br />\n好多人都講過驚係正常，但唔係剩係識驚就夠，而係要勇敢面對佢<br />\n我個人建議係係驚嘅時候向前踏一步，而唔係退後<br />\n呢句當然唔係就咁字面上咁解啦<br />\n而係你越驚就越要做多D<br />\n例如你好驚10點鳩叫被人知你係邊到叫所以唔叫，咁你咪拉埋窗簾叫大聲D囉<br />\n見到催淚彈你好驚所以即刻掉轉身跑，你咪試下唔好掉轉身，望住佢退後跑囉<br />\n你好驚係自己FB做文宣會比人督灰嘅，咁你咪開個新ac做囉<br />\n呢D其實係好少嘅一步，但至少你踏出左第一步，面對呢個恐懼<br />\n正如岳巴講過佢其實都係一個普通香港人，但點解佢可以咁勇，因為佢選擇左面對恐懼<br />\n即使係幾細嘅一步都好，向前走唔好向後退<br />\n已經係好嘅開始<br />\n和勇不分唔係口號，無論和定勇對我來講都只係行動方式嘅一種<br />\n心態係一定要勇<br />\n我當然唔係要大家即刻勇過獅子啦<br />\n慢慢累積，面對恐懼，咁先做到世界冠軍架嘛<br />\n以上皆為個人看法，歡迎大家提出意見"},{"pid":"608dd8090c80cc1c8e64aeaaf91853c8f8711d02","tid":1685319,"uid":332178,"like":0,"dislike":0,"score":0,"citedBy":0,"replyTime":"2019-10-31T13:01:07.000Z","msg":"<span style=\"color: red;\"><span style=\"font-size: x-large;\">三、行動策略</span></span><br />\n呢個部分我真係覺得有太多野講<br />\n因為唔只我地進化左，對家都會進化<br />\n我簡單概括左我地幾個本地戰線方向先<br />\n1.普通集會遊行<br />\n2.遍地開花<br />\n3.經濟戰線<br />\n4.文宣戰線<br />\n<br />\n<span style=\"font-size: large;\"><span style=\"color: orange;\">1.普通集會遊行</span></span><br />\n本身仲諗緊要點打<br />\n但比我發現原來已經有好心絲打幫手整理好，仲要有埋檢討(重點係諗法仲要同我差唔多)<br />\n大家可以直接睇佢個po<br />\n<br />\n（極緊急！！！）等我教大家點再引發群眾熱情<br />\n<a href=\"https://lih.kg/1680895\" data-auto-link target=\"_blank\">https://lih.kg/1680895</a><br />\n- 分享自 LIHKG 討論區<br />\n<br />\n我簡單講下重點就算了<br />\n<span style=\"font-size: medium;\"><span style=\"color: blue;\">I.活動排期太急太密<br />\nII.行動資訊不足<br />\nIII.行動目標不清晰<br />\n</span></span><br />\n第一點就唔使多講<br />\n睇下面兩張圖就即刻明曬<img src=\"https://na.cx/i/j5FDZsq.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fj5FDZsq.jpg&h=af2fbfb4&s={SIZE}\" /><img src=\"https://na.cx/i/UWATOkN.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FUWATOkN.png&h=1143eead&s={SIZE}\" /><br />\n<br />\n大家可以睇下7月嘅時候係唔會每日都有活動同係咁係同一日入面有幾個活動<br />\n首先，活動咁多真係好難做<br />\n因為大家都唔會識分身<br />\n你去一個活動，正常你係唔會去到另外一個<br />\n咁一日入面搞太多遊行集會令人數被分薄<br />\n另外大家要明白，記者其實真係唔多<br />\n有突發事發生佢地好難由一個地點突然出現係另外一個地方<br />\n咁到時就會令出席者非常危險<br />\n其次你突然係前幾先日叫人出席活動，一來宣傳不足，二來搞手自己都未必可以提供返足夠資訊比出席者啦<br />\n好似27號咁連個搞手都潛埋水，到時出席者應該做咩點做冇人知架喎<br />\n<br />\n咁就引申出第二個問題<br />\n行動資訊不足<br />\n大家仲記唔記得以前出席遊行集會前係會有地頭蛇出來話你知要點走，點集合，點樣行，邊度可以避<br />\n但而家突然之間冇曬，唔排除係因為地頭蛇都唔知會有呢個活動<br />\n講真我呢D連自己屋企樓下都可以蕩失路嘅路痴，叫我係九龍唔搭黨鐵走，巴士又改曬道，我點會識路走？<br />\n所以令出席者又多左一個考量出唔出來<br />\n另外個po都講左連登同TG嘅資訊唔流通<br />\n有搞手就咁係channel講一句改期/暫緩<br />\n其實剩用連登或者睇Fb得知活動嘅人真係未必知，你知有D文宣係唔會加埋tg channel 條link，咁冇入嘅人又點知最新資訊哩？<br />\n我個人建議搞手可以係連登開返個資訊update post，參加者可以追蹤返個po<br />\n有咩最新消息就靠大家傳出去fb，起碼叫有兩手準備呀嘛<br />\n<br />\n第三點，行動目標唔清晰<br />\n有時大家叫人出席集會/遊行，但其實你唔知為咩出來架<br />\n大家好似慣左總之星期六日要出去打啦<br />\n咁場運動先唔會完<br />\n唔好講笑啦<br />\n我話你知冇目的咁鳩出，運動先完得更快<br />\n我建議搞手可以清晰講下點解要搞，點搞<br />\n一來大家目標清晰，行動/決策更方便<br />\n二來文宣都好做好多呀<br />\n另外行動有時去唔到終點或者突然中止左<br />\n突然就成班人冇曬目標，唔知係到做咩好<br />\n就好似上次20號咁<br />\n我發夢就行左去旺角個邊，去到個邊先發現原來封死曬D路<br />\n之後大家就停係到傾點算<br />\n有人就話唔好理我地人多衝上去先，有人又話建議退左去九龍塘先，有人又話去其他地方支援<br />\n冇人決定到點做，結果人潮就塞死左係到<br />\n情報又混亂，之後就各做各咁散<br />\n大家要明白宜家唔同以前，D狗係唔會比你去到終點先開打<br />\n佢地宜家只有兩個目的就係拉鳩你同打鳩你，唔會有機會比你埋到位<br />\n所以我強烈建議麻煩各位搞手最少要準備定一個Plan B<br />\n就係封死曬嘅時候係比你各種遍地開花呀，定係轉去其他地點，或者就地解散？<br />\n至少比人有個方向決定之後點做呀<br />\n唔係嘅話每次出來行完就只會變左警民衝突，大搜捕，手足一個都不能少<br />\n雖然運動冇大台，但活動搞手係要為活動負責任架，唔係就咁叫人曬馬之後唔使諗之後點。<br />\n<br />\n另外我想提一提大家遊行嘅時候有狗係狗屋吠緊嘅時候，請屌完佢/落完佢面即走，如果見手足停係到長時間，記得提佢出來目的唔係撚狗<br />\n唔好一大堆人掛住撚狗唔行先得架，要撚狗有好多時候，唔差在一時。笑完佢咪走囉，廢鳩事比位佢入<br />\n唔係剩係識屌狗先叫勇，你行完成個路線仲勇，無謂為D condom曬時間(你用完個condom會唔會理佢呀？<img src=\"/assets/faces/lm2/wonder2.gif\" class=\"hkgmoji\" />)"},{"pid":"1262be845fb8504c18f2be831a7a4924df9f4cc2","tid":1685319,"uid":332178,"like":0,"dislike":0,"score":0,"citedBy":0,"replyTime":"2019-10-31T13:01:18.000Z","msg":"<span style=\"font-size: large;\"><span style=\"color: orange;\">2.遍地開花</span></span><br />\n呢個係一個新嘅抗爭模式<br />\n我同大家一樣都努力學習中<br />\n因為係第一次出現，所以都有唔少問題發生<br />\n我再簡單咁概括左幾個問題出來<br />\n<span style=\"color: blue;\">I.地點爭議<br />\nII.沒有行動目的<br />\nIII.沒有好好運用優勢<br />\nIIII.超突發性<br />\n</span><br />\n第一點係每次叫開花都會出現嘅<br />\n五區？六區？十一區定十八區<br />\n每次大家都決定唔到夠竟要集中幾區定大量分散<br />\n有人就驚太過分散唔夠人，有人又驚去集合地點之後好難走被人大圍捕<br />\n其實要解決呢D爭議好簡單嘅姐<br />\n一句講曬，睇餸食飯<br />\n睇你開花要做D咩<br />\n你要唱歌集氣架咁咪18區齊齊開囉<br />\n唔係你要多區同時示威嘅，咁咪集中幾區囉<br />\n<br />\n而正正因為咁就帶出左第二個問題<br />\n開花目標唔清晰<br />\n有時候係突然之間有新核彈之後，大家就叫人開花<br />\n但唔知要出來做咩，結果大家就落左街先算<br />\n之後就唯有各做各，當有事發生就試過走唔切<br />\n咁係唔得架，就算係開花都要有目的<br />\n例如今日開花係要裝修，咁大家拆曬就走<br />\n今日係集氣嘅，咪唱到11點大家返歸囉<br />\n有策略嘅行動先可以避免犧牲手足<br />\n和勇先知道自己嘅岡位係邊架嘛<br />\n開花好多時都係好突然<br />\n可能朝早就叫人出來<br />\n所以更應該定好目標，大家出來只係為左完成目標<br />\n唔好最後又變左警民對峙，手足就咁樣被人拉曬<br />\n<br />\n最後，點解話冇好好利用開花嘅優勢呢<br />\n大家仲記唔記得點解要開花<br />\n一係為左分散狗嘅人數同力量，令佢地疲於奔命<br />\n二係方便be water呀嘛<br />\n大家好似唔記得左要be water<br />\n當狗出來嘅時候就要散，佢地走左就再聚<br />\n行動要快如流水呀<br />\n大家要知道講力量裝備我地實唔夠佢揪，所以先要be water，用游擊來打殘佢地<br />\n開花最大優勢就係呢點<br />\n但睇返9月10月，大家好似唔記得左呢點<br />\n開花出來就聚左係幾個點<br />\n明知班狗set曬防線，又唔走<br />\n最後變返做陣地戰，結果多區開花就變左多區陣地<br />\n冇好好運用開花方便流水嘅優勢<br />\n例如你哋出來係裝修嘅，你唔洗人多做架<br />\n幾個拆完一個走去第二個咪得囉<br />\n唔好忘記目的<br />\n我地從來唔係出來打狗，我明白大家好撚憎狗<br />\n但出來唔係為左撚狗同打狗呀嘛<br />\n我地從來嘅敵人都係中共，唔係D condom<br />\n唔好忘記左我地真正要對付邊個(當然我地都會繼續唔原諒班condom，同令佢地永世留係大灣區啦)<br />\n<br />\n<span style=\"font-size: large;\"><span style=\"color: orange;\">3.經濟戰線</span></span><br />\n香港要攬炒，第一樣要打嘅一定係經濟<br />\n係呢一兩個月，打擊經濟嘅成效終於睇到了<br />\n旅遊業，飲食業，零售業齊齊仆直<br />\n我地梗係唔好比佢停啦<br />\n來緊就聖誕節，又係商家佬搶錢好時機<br />\n我地唔好益佢地，等大家一齊攬炒<br />\n<br />\n經濟戰線另外一個最重要就係宜家大家提倡嘅黃色經濟圈<br />\n咁要點做我諗無論Tg定連登都有曬教學<br />\n我個人覺得呢部分嘅重點只係如何推廣姐<br />\n下面文宣部分我會提出建議<br />\n另外有關扮黃嘅鋪，我個人覺得唔好要抵制佢，而係要清楚話比佢地聽<br />\n剩係出兩句聲係唔夠，要有實際行動<br />\n我個人覺得好簡單嘅姐，當佢出來扮黃嘅時候我地就一堆人狗衝過去食，之後佢唔做野表示咪唔食，仲要加強宣傳抵制佢<br />\n比D甜頭佢試下，好似引人吸毒咁<img src=\"/assets/faces/dog/smile.gif\" class=\"hkgmoji\" /><br />\n咁樣先可以令佢地持續變黃，當然你去唔去引呢D偽黃做野係個人選擇，唔好強迫<br />\n藍嘅唔使講，繼續罷就得了<br />\n請大家優先真黃店先(除左出曬名個D，都要懲罰埋其他先得架)<br />\n<br />\n然後要令到經濟成功攬炒嘅最理想做法一定係罷工罷市<br />\n但係香港好難做到<br />\n唔係真係因為香港人好鐘意返工<br />\n而係香港嘅生活成本太高，呢個係中共策略之一<br />\n佢地就係想大家掛住搵錢而唔理政治<br />\n你睇牆入面成班豬就知啦<br />\n佢地好成功咁令唔少上一代嘅價值觀就係因為生活所以要搵錢，之後演變成為今日嘅藍絲<br />\n就算係同路人都會有生活負擔，請大家唔好一句有負擔大曬呀就來否定其他人付出<br />\n大家要明白係呢個你搵唔到錢連飯都冇得食，政府係唔撚會幫你嘅香港，對佢地來講份糧真係好緊要<br />\n冇錢，連搭車去行動地點都冇<br />\n冇錢，連gear都買唔到<br />\n冇錢，連想幫另一班冇得搵錢嘅人都幫唔到<br />\n咁係唔係以後都唔搞罷工罷市？唔係<br />\n我只係想講唔係唔使罷，而係用其他方式罷<br />\n正因為咁樣所以我諗左個新方向<br />\n不過我之後再開新po講，係到打埋應該長到篇論文咁<br />\n<br />\n<span style=\"color: orange;\"><span style=\"font-size: large;\">4.文宣戰線</span></span><br />\n其實文宣戰線唔使點講，連登基本上有曬教學<br />\n我覺得最重要嘅真係大家要脫離同溫層<br />\n唔好成日以為我地自己就係大多數先得<br />\n唔好剩係係連登，Twitter/FB都要<br />\n落街要睇情況，記得留意安全<br />\n<br />\n其實仲有國際戰線嘅檢討，不過係到打埋應該會長到阿媽都唔認得<br />\n所以先注重係本地戰線先<br />\n我遲啲再po國際戰線<br />\n<br />\n真係打左好耐，我想大家一齊全面檢討<br />\n我唔想輸，但只係一個人嘅力量係唔足夠<br />\n我想同手足一齊贏<br />\n請大家記住呢一場戰爭唔係一時三刻可以有結果，所以唔好諗住一下子全世界就會進化<br />\n我地已經比五年前進化左，呢四個月亦都繼續進化緊，多D體諒<br />\n走得快嘅唔緊要，但係唔好嫌我地走得慢<br />\n我地努力追緊上來<br />\n兄弟爬山，各自努力<br />\n不分化，不督灰，不割蓆<br />\n呢兩句說話係令大家一齊行落去嘅路標<br />\n絕對唔好忘記<br />\n我地終有一日會係煲底除罩相見<img src=\"/assets/faces/normal/hoho.gif\" class=\"hkgmoji\" /><br />\n<br />\n<span style=\"color: red;\">P.S. 請大家理性討論，就算唔同意見都唔代表係鬼係三毛，只係觀點與角度唔同姐，只要係同路人，就係手足<br />\n</span>"}]}