{"tid":2500026,"cid":12,"subCid":0,"title":"【重開】【唔太勵志嘅勵志故】《梅里》—西藏高原嘅單車旅行","createTime":"2021-04-22T10:20:43.000Z","updateTime":"2021-04-23T11:43:58.000Z","uid":10331,"like":0,"dislike":0,"uniUserReply":2,"replies":[{"pid":"16c92bea8761e3e6217cbec617a85c295a0aa770","tid":2500026,"uid":10331,"like":0,"dislike":0,"score":0,"citedBy":0,"replyTime":"2021-04-22T10:20:43.000Z","msg":"第一次寫故，多多指教。<br />\n<br />\n個故喺Penana同紙言都可以睇到。<br />\n<br />\n而家更新到第十四篇，到第二十篇就會完，進入最後直路。<br />\n<br />\n逢星期五、六更新一篇。<br />\n<br />\n覺得好睇就畀個正皮或者留言支持下。<br />\n<br />\n------------------------------------------------------------------------------------------------------------<br />\n<br />\nPenana: <a href=\"https://www.penana.com/story/76821/\" data-sr-url=\"https://r.lihkg.com/link?u=https%3A%2F%2Fwww.penana.com%2Fstory%2F76821%2F&d=0rs6uxY5NhpkL%2Fcp6PdBreIUDtzVwJRUTDGgxy4aIpc%3D&h=d7f68c23\" data-auto-link target=\"_blank\">https://www.penana.com/story/76821/</a><br />\n<br />\n紙言: <a href=\"https://www.shikoto.com/articles/231219.html\" data-sr-url=\"https://r.lihkg.com/link?u=https%3A%2F%2Fwww.shikoto.com%2Farticles%2F231219.html&d=0rs6uxY5NhpkL%2Fcp6PdBreIUDtzVwJRUTDGgxy4aIpc%3D&h=f4cebedc\" data-auto-link target=\"_blank\">https://www.shikoto.com/articles/231219.html</a><br />\n<br />\nIG: <a href=\"https://www.instagram.com/ainuoftheaynu/\" data-sr-url=\"https://r.lihkg.com/link?u=https%3A%2F%2Fwww.instagram.com%2Fainuoftheaynu%2F&d=0rs6uxY5NhpkL%2Fcp6PdBreIUDtzVwJRUTDGgxy4aIpc%3D&h=3410dc14\" data-auto-link target=\"_blank\">https://www.instagram.com/ainuoftheaynu/</a>"},{"pid":"214c9bfb6a248ddb11aa924fba3792b74adec166","tid":2500026,"uid":10331,"like":0,"dislike":0,"score":0,"citedBy":0,"replyTime":"2021-04-22T10:21:17.000Z","msg":"第十四篇 安久拉山<br />\n<br />\n<br />\n<br />\n<br />\n雪山、黃土高原、仲有穿插喺中間睇唔到盡頭嘅公路&hellip;&hellip;<br />\n<br />\n旭仔兩隻腳不停踩踏，腳踏帶動齒輪轉動，動力透過單車鏈，傳遞到尾轆。尾轆推動單車向前，前轆跟住一齊轉動。兩個車轆不停轉啊轉啊轉啊轉&hellip;&hellip;<br />\n<br />\n「由麗江開始，同樣嘅踩踏動作，我到底重複做咗幾多次呢？」<br />\n<br />\n或者係因為八宿到然烏呢段路風景實在太平平無奇，或者係因為旭仔實在離開香港太耐，又或者係因為多日旅程嘅疲勞積累落嚟，令旭仔呢刻，只感到茫然&hellip;&hellip;<br />\n<br />\n「我到底喺度做緊咩？」<br />\n<br />\n即使旭仔心入面咁諗，兩隻腳都只能繼續不停踩踏，因為呢刻天寒地凍，運動係令身體保持和暖嘅最佳辦法。<br />\n<br />\n而且呢度人煙稀少，偶然先見到一兩架車經過，唯有踩到今日嘅目的地然烏，先可以好好休息。<br />\n<br />\n況且&hellip;&hellip;唔通喺呢度停落嚟？咁之前嘅一切，又係為咗啲咩？<br />\n<br />\n「撐住呀，李承旭！」<br />\n<br />\n喺呢度，冇人會為旭仔打氣，旭仔只能夠喺心入面，自己為自己打氣。雪山、黃土、瀝青路，依然保持住佢哋冷冰冰嘅沉默。<br />\n<br />\n翻過安久拉山，天氣驟變，落起大雪。雪點好似一枝枝針噉拮落旭仔塊面度，旭仔苦苦支撐，好唔容易，先捱到去然烏。<br />\n<br />\n「老闆，這裡能洗熱水澡嗎？」<br />\n<br />\n「洗不了。」<br />\n<br />\n旭仔只覺萬念俱灰。<br />\n<br />\n「你明天到波密就能洗了，那邊肯定能洗。」<br />\n<br />\n唯有希望在明天。"},{"pid":"4ceae3188885c500b8c97d5cce1b8f4811094715","tid":2500026,"uid":10331,"like":0,"dislike":0,"score":0,"citedBy":0,"replyTime":"2021-04-23T10:13:04.000Z","msg":"第十五篇 波密 <br />\n<br />\n朝霧圍住畀積雪冚滿嘅山峰，一排排杉木由山腰一直生長到湖邊，湖面早已結冰，變成雪白一片，湖中心仲未結冰嘅部份，喺雪白嘅冰面反襯之下，顯得格外碧綠。 <br />\n<br />\n旭仔踩到湖邊，停咗車，坐喺馬路邊嘅一舊大石上面，呆呆噉望住眼前嘅景色。 <br />\n<br />\n「出走嘅理由&hellip;&hellip;大概，就喺為咗好似噉樣嘅時刻&hellip;&hellip;啩？」旭仔心諗。 <br />\n<br />\n一直望到體溫因為身體冷卻落嚟而流失，開始覺得手腳冰冷，旭仔先繼續上路。 <br />\n<br />\n已經唔記得連續幾多日，眼前嘅景象都係灰灰黃黃同白茫茫，對於噉樣嘅日子，旭仔已經漸漸習慣，甚至以為抵達拉薩之前，一直都會係噉樣。 <br />\n<br />\n但今日嘅景色，竟然係一片綠油油。杉樹長滿喺山腰同馬路邊，天空都好似特別蔚藍。馬路邊嘅河流呈現出寶石一樣閃耀嘅藍色，旭仔從未見過河水可以碧藍到噉。 <br />\n<br />\n喺杉木林間穿梭，喺樹影婆娑嘅公路上騎行，一陣微風輕輕吹過，心情無比舒暢。 <br />\n<br />\n今日嘅路段，同尋日嘅路段，只係幾十到一百公里嘅距離。即使係咁短嘅距離，已經係完全唔一樣嘅景象。 <br />\n<br />\n「尋日冇選擇停落嚟，實在太好。」旭仔心諗。 <br />\n<br />\n踩到波密，終於有一間似樣少少嘅青年旅社，可以畀旭仔好好噉休息一晚。唔單止有熱水涼沖，仲可以上網。 <br />\n<br />\n老闆話今晚會喺花園搞BBQ，叫旭仔務必出席。旭仔冇諗過嚟到西藏，都有機會BBQ，就爽快噉答應咗。 <br />\n<br />\n呢晚天空清澈，月色明亮，BBQ爐嘅火光喺漆黑嘅花園入面，顯得格外光猛，而旁邊早已有四人圍住坐咗响度，睇得出係三男一女。旭仔走過去，帶點尷尬噉打咗個招呼，然後坐低。 <br />\n<br />\n「聽老闆說你是騎自行車過來，是真的嗎？」個女仔首先打開話題。 <br />\n<br />\n「嗯，是真的。」唔知點解，旭仔覺得有啲難為情。 <br />\n<br />\n「你從哪裡開始騎啊？」一個攣毛嘅男仔問。 <br />\n<br />\n「麗江。」 <br />\n<br />\n「那就是滇藏線了。」一個戴眼鏡嘅男仔搭嘴。 <br />\n<br />\n「你騎幾天了？」一個戴帽嘅男仔問。 <br />\n<br />\n「我騎到日子都忘了，大概十多天吧！」旭仔苦笑噉講。 <br />\n<br />\n「你看他曬到臉都黑了，還脫皮呢！」個女仔話。 <br />\n<br />\n「這麼黑你都能看出他曬黑了？我都快看不清楚他的臉了，燕姐，你那雙眼睛真厲害。」眼鏡男話。 <br />\n<br />\n「曬黑了嗎？」戴帽男問，然後唔知喺邊抆咗個電筒出嚟，照住旭仔。"},{"pid":"a036f690de3ba713c79dbd8a5142d5e21eac031c","tid":2500026,"uid":10331,"like":0,"dislike":0,"score":0,"citedBy":0,"replyTime":"2021-04-23T10:13:22.000Z","msg":"旭仔用右手掌擋住殘眼嘅光線。<br />\n<br />\n戴帽男好似發現咗啲咩神奇嘅事噉︰「真的曬黑了，還脫皮呢！」 <br />\n<br />\n「你這是幹啥？」攣毛男一邊講，一邊搶走戴帽男個電筒，跟住連忙向旭仔道歉︰「不好意思，他這個人有點神經病。」 <br />\n<br />\n「沒事沒事。」旭仔苦笑噉講。 <br />\n<br />\n「兄弟，你今年多大了？」攣毛男問旭仔。 <br />\n<br />\n「二十歲。」 <br />\n<br />\n「才二十歲？兄弟，你這麼騎一趟，就老了十年了。我還以為你都快三十歲了。」 <br />\n<br />\n「是因為他沒刮鬍子，才看起來老了吧！」燕姐話。 <br />\n<br />\n旭仔摸一摸自己下巴，濃密嘅鬍鬚嘅觸感，由指尖傳送到大腦，先醒起自己確實已經好多日冇剃鬚。 <br />\n<br />\n「我沒有帶剃鬚刀，我就想騎十多天不要帶那麼多東西嘛。」旭仔一邊摸摸自己下巴，一邊噉講。 <br />\n<br />\n「這樣挺好的，這樣才像個流浪的人嘛！」戴帽男話。 <br />\n<br />\n「流浪嘅人？」旭仔心諗。 <br />\n<br />\n「對了，你出來這麼久會想念家嗎？」燕姐問。 <br />\n<br />\n「家嗎？&hellip;&hellip;」旭仔自言自語，靈魂唔知漂咗去邊&hellip;&hellip; <br />\n <br />\n<br />\n<br />\n「喂！衰佬！攞啲錢嚟洗啦，唔夠錢洗啦！」 <br />\n<br />\n「錢錢錢，一日到黑剩係識講錢！」 <br />\n<br />\n <br />\n「唔講錢講咩呀！啲細路唔洗食呀？唔洗交租呀？」 <br />\n<br />\n「八婆！咁叻咪自己去搵錢返嚟囉！唔好成個乞衣咁喺度乞食！畀錢你嗰時又亂咁洗，幾十歲人仲走去美容！」 <br />\n<br />\n<br />\n「你講乜撚嘢呀死八公！我湊仔唔係做嘢呀？當初氹我話生啦生啦，生咗出嚟你會養，而家又唔想負責任呀？」 <br />\n<br />\n「我而家冇負責任咩？啲錢你搵返嚟㗎？咁叻你出去搵錢返嚟呀！你有冇搵過錢返嚟屋企呀？」 <br />\n<br />\n「我唔係要湊你嗰三隻嘢，早就去咗返工啦！分分鐘搵得多過你添呀！我最錯就係嫁撚咗畀你啲咁嘅衰男人呀！」 <br />\n<br />\n「啪！」一隻高速移動嘅男人手掌，撞落一個女人嘅面珠上，發出響亮嘅聲音。 <br />\n<br />\n「你講乜撚嘢呀死八婆！係咪食撚懵咗你呀！」個男人繼續鬧。 <br />\n<br />\n「好呀！你敢打我！我而家報警，你等住坐監啦！」個女人聲淚俱下&hellip;&hellip; <br />\n<br />\n「喂&hellip;&hellip;喂&hellip;&hellip;」燕姐右手擺喺旭仔眼前揮嚟揮去，話︰「你還沒有回答我問題。」 <br />\n <br />\n旭仔如夢初醒，先答燕姐︰「喔，對不起，沒有，我還好，沒有很想念家。」 <br />\n<br />\n呢個時候，黑暗中傳嚟腳步聲，一個男人抽住幾個塞滿嘢嘅膠袋，行到嚟燒烤爐邊。 <br />\n<br />\n「在聊什麼呢？」個男人問。 <br />\n<br />\n「老闆，你終於來了？」燕姐話。 <br />\n<br />\n「我都快餓死了，老闆。」眼鏡男話。 <br />\n<br />\n老闆舉起手上幾抽膠袋，用佢雄厚嘅聲線話︰「來來來，燒來吃。」 <br />\n<br />\n眾人即刻變咗餓狼噉，搶過膠袋馬上攞入面嘅食物叉嚟燒。燒烤爐入面嘅炭火，不斷發出「拍辣拍辣」嘅聲響。沾滿蜜糖嘅雞翼、香腸，表皮經過高溫嘅烘烤，慢慢變得金黃。 <br />\n<br />\n高原晚上特別寒冷，但喺呢個燒烤爐側邊就非常溫暖。一縷煙由燒烤爐嘅炭火冒起，伴隨住眾人嘅歡笑聲，緩緩噉向上漂，漸漸消失喺漆黑嘅晚空。"},{"pid":"28497eade771a1c5f9f94c93286c654c5680471a","tid":2500026,"uid":142964,"like":0,"dislike":0,"score":0,"citedBy":1,"replyTime":"2021-04-23T10:19:00.000Z","msg":"真係踩過？"},{"pid":"ce096ba2fbf4692032e24bddfbd63a581b4118fa","tid":2500026,"uid":10331,"like":0,"dislike":0,"score":0,"quote":{"pid":"28497eade771a1c5f9f94c93286c654c5680471a","tid":2500026,"uid":142964,"like":0,"dislike":0,"score":0,"citedBy":1,"replyTime":"2021-04-23T10:19:00.000Z","msg":"真係踩過？"},"citedBy":1,"replyTime":"2021-04-23T10:27:56.000Z","msg":"Yes<img src=\"/assets/faces/mouse/there.gif\" class=\"hkgmoji\" />"},{"pid":"2fcde52a40c2a1f73f1f3a547b3145d7703f0440","tid":2500026,"uid":142964,"like":0,"dislike":0,"score":0,"quote":{"pid":"ce096ba2fbf4692032e24bddfbd63a581b4118fa","tid":2500026,"uid":10331,"like":0,"dislike":0,"score":0,"quote":{"pid":"28497eade771a1c5f9f94c93286c654c5680471a","tid":2500026,"uid":142964,"like":0,"dislike":0,"score":0,"citedBy":1,"replyTime":"2021-04-23T10:19:00.000Z","msg":"真係踩過？"},"citedBy":1,"replyTime":"2021-04-23T10:27:56.000Z","msg":"Yes<img src=\"/assets/faces/mouse/there.gif\" class=\"hkgmoji\" />"},"citedBy":0,"replyTime":"2021-04-23T11:43:58.000Z","msg":"我都踩過<img src=\"/assets/faces/normal/sosad.gif\" class=\"hkgmoji\" />"}]}