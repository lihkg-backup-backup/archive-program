{"tid":2433368,"cid":5,"subCid":11,"title":"徐麗泰持家三招治子女   Ann蔣唔介意老公一夜情","createTime":"2021-03-05T01:24:20.000Z","updateTime":"2021-03-05T01:37:17.000Z","uid":230530,"like":2,"dislike":1,"uniUserReply":4,"replies":[{"pid":"7173b9ed2c1ca7008e2a76bdd8d13fc86fcc19b9","tid":2433368,"uid":230530,"like":0,"dislike":0,"score":0,"citedBy":0,"replyTime":"2021-03-05T01:24:20.000Z","msg":"香港有好多雙職家庭，唔少媽咪要兼顧工作同家庭，認真唔容易。不過全國人大常委范徐麗泰就兩者兼得，尋日應婦協邀請，同市民分享持家之道，唔少市民慕名而來。<br />\n <br />\n有一對仔女嘅范太話做父母有三大秘訣，第一係敢於認錯，范太話言教不及身教，父母做錯事一樣要同子女認錯，做好的模範。第二就係唔好做「黑白天鵝」，唔好對子女日哦夜哦，好煩㗎！范太話以前囡囡唱Ｋ，本來想叫佢早啲返，但佢知道一定唔啱聽，所以改個方式叫佢玩得開心啲，夜就打電話返屋企。最後一招係「提得起、放得低」，要負起照顧子女嘅責任，又要尊重子女決定。<br />\n<br />\nAnn蔣唔介意老公一夜情<br />\n<br />\n著名工業家蔣震嘅女兒蔣麗芸（Ann）都係講者。佢言論大膽，話結婚時同老公講明，即使佢對自己唔住，都唔會離婚；以一夜情為例，呢啲只係生理需要，就好似食咖喱、麻辣火鍋呢啲一剎那快感，同細水長流嘅婚姻無得比；阿Ann嘅老公尋日都在場，唔知佢點諗？阿Ann唯一覺得虧欠嘅男人，就係佢爸爸，因為爸爸好愛佢哋。阿Ann七兄弟姊妹好錫爸爸，每周日聚埋一齊，又搬埋同一個大型屋苑居住，等爸爸隨時搵到佢哋。阿Ann仲教大家千祈唔好怕肉麻，要不時稱讚父母，老人家好受落㗎！<br />\n<br />\n尋日嘅主持係政壇新星葛珮帆（ＥＱ），佢話老公係佢最好朋友，當年佢有好多追求者，無人諗到好動嘅佢會同性格溫文嘅老公結婚。轉眼十七年，ＥＱ話依家見到老公仲有心跳感覺，在場嘅ＥＱ老公肯定冧晒！"},{"pid":"5c0c0f85f483366a6dfdce0aa59507a0b7858dcd","tid":2433368,"uid":283207,"like":1,"dislike":0,"score":1,"citedBy":1,"replyTime":"2021-03-05T01:25:26.000Z","msg":"有冇對ann姐起到機？<img src=\"/assets/faces/normal/adore.gif\" class=\"hkgmoji\" />"},{"pid":"326f751638bec0d8029208c2c07197db50edb035","tid":2433368,"uid":254410,"like":1,"dislike":0,"score":1,"quote":{"pid":"5c0c0f85f483366a6dfdce0aa59507a0b7858dcd","tid":2433368,"uid":283207,"like":1,"dislike":0,"score":1,"citedBy":1,"replyTime":"2021-03-05T01:25:26.000Z","msg":"有冇對ann姐起到機？<img src=\"/assets/faces/normal/adore.gif\" class=\"hkgmoji\" />"},"citedBy":0,"replyTime":"2021-03-05T01:28:45.000Z","msg":"其餘兩個你得？"},{"pid":"66ab536546b6c4ff9f4d545a9050e31e82864ee6","tid":2433368,"uid":387907,"like":1,"dislike":0,"score":1,"citedBy":0,"replyTime":"2021-03-05T01:37:17.000Z","msg":"蔣麗芸梗係對唔住佢阿爸啦<br />\n<br />\n明明係一個反共家族<br />\n而家走去瀨共"}]}