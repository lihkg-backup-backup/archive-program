{"tid":627525,"cid":5,"subCid":0,"title":"[得佢肯講野] 上海仔用YouTube 嚟劈友 - 黃世澤","createTime":"2018-04-13T04:53:01.000Z","updateTime":"2018-04-13T05:03:39.000Z","uid":54373,"like":2,"dislike":0,"uniUserReply":1,"replies":[{"pid":"e635bf4785080fe793efdf2dac8cd6f56b19b656","tid":627525,"uid":54373,"like":0,"dislike":0,"score":0,"citedBy":0,"replyTime":"2018-04-13T04:53:01.000Z","msg":"上海仔用YouTube 嚟劈友 - MO's notebook 4G 黃世澤的筆記簿<br />\n<br />\n依家上海仔段片，啲人比較敢回應嘅部分，係關於黃毓民嘅部分，孰真孰假大家評斷。只不過，我純粹由保留新聞資料嘅立場，我建議大家係食花生前download晒段嘅內容先，以作研究之用，因為我相信好快有人要求YouTube 刪晒啲片，你到時再上去睇就無得睇，而我都係咁講，依家係網上劈友，用 YouTube 嚟劈友，正常人有backup段片都唔會敢再upload返上網，嫌命長咩，定嫌自己錢太多？所以食花生前，自己backup，至於點backup，條片喺邊度搵到，大家自己用Google搞掂佢喇，識做嘅人係應該有得食花生，唔識做嘅，呢啲花生都唔啱佢地食，咁佢地就唔食好過食喇。<br />\n<br />\n我都係戴頭盔果句， 上海仔 講乜，我唔知真假，有乜法律責任唔好拉到我頭上，未有法院判決前，任何人都係清白嘅，只不過，<span style=\"color: red;\"> 上海仔 有部分指控係涉及政府，甚至一啲刑事案件，特別涉及警隊，保安局以及政府，係有必要回應涉及警隊嘅部分，依家係一個大家都知嘅黑人物，喺 YouTube 片段度，指控有警方高層同 上海仔 口中嘅另一幫黑人物有來往，咁政府首先要講， 上海仔 指控果啲人係唔係黑人物，以及警隊行事係唔係同某啲人嘅私人交情有關。呢啲指控，係絕對會涉及警隊嘅公信力嘅，雖然依家咁多休班警、當更警爭住犯法，香港黑警剩番幾多公信力，我睇都十分之成疑問。此外， 上海仔 段片有部分涉及一宗刑事案件嘅內情，<span style=\"font-size: xx-large;\">係唔係律政司要回應一下</span>，我相信好多人都想知。</span><br />\n<br />\n當然，喺香港無人敢用 YouTube 劈友下， 上海仔 竟然開先河，仲要將佢啲聯誼活動片段都攞埋出嚟，咁樣玩大攬炒，究竟邊個俾個膽 上海仔 做賭撚，相信呢個亦係好多香港人想知嘅問題，睇嚟一場大風暴至係啱啱開始。"},{"pid":"3a1c9f24e657747465c4f9f63cf7b22ecd7892e4","tid":627525,"uid":54373,"like":0,"dislike":0,"score":0,"citedBy":0,"replyTime":"2018-04-13T05:03:39.000Z","msg":"<img src=\"/assets/faces/normal/agree.gif\" class=\"hkgmoji\" />"}]}