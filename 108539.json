{"tid":108539,"cid":5,"subCid":0,"title":"單靠打工難搵首期 3個測量師轉賣海外樓賺快錢","createTime":"2017-02-05T10:33:45.000Z","updateTime":"2017-02-05T10:39:12.000Z","uid":22675,"like":0,"dislike":1,"uniUserReply":0,"replies":[{"pid":"1ca247a75e05762c427b864c5ee2c0d9c02a31de","tid":108539,"uid":22675,"like":0,"dislike":0,"score":0,"citedBy":0,"replyTime":"2017-02-05T10:33:45.000Z","msg":"<a href=\"http://hk.apple.nextmedia.com/realtime/finance/20170205/56260947\" data-sr-url=\"https://r.lihkg.com/link?u=http%3A%2F%2Fhk.apple.nextmedia.com%2Frealtime%2Ffinance%2F20170205%2F56260947&d=Sk6y7wLkZ8LsH37jlkaP96NGKT0mDZcTD8WJHRevFdc%3D&h=f56769fa\" data-ef-url=\"https://embed.lih.kg/frame?u=http%3A%2F%2Fhk.apple.nextmedia.com%2Frealtime%2Ffinance%2F20170205%2F56260947&h=cd6fbe02\" data-auto-link target=\"_blank\">http://hk.apple.nextmedia.com/realtime/finance/20170205/56260947</a><br />\n<br />\n<img src=\"http://upload.lsforum.net/users/public/j284181486190844c1u168.jpg\" data-thumbnail-src=\"https://i.lih.kg/thumbnail?u=http%3A%2F%2Fupload.lsforum.net%2Fusers%2Fpublic%2Fj284181486190844c1u168.jpg&h=23eba632&s={SIZE}\" /> <br />\n<br />\n問一個港女，想要一名測量師抑或要一名地產代理做男朋友，十居其九都應該揀前者。的確，坊間對測量師的印象，應該是「識計好多數」、收入穩定、形象專業、如果去女朋友屋企見伯母，應該會有雞髀食。 <br />\n<br />\n相反，地產代理近年予人印象一般只是打架、爭客，甚至跪地求客，一大堆不討好的畫面出哂來。不過，偏偏有三個30出頭，出身於老牌建築公司協興的測量師，放棄穩定收入，在去年10月開一間叫飛騰的公司，獨家代理一個馬來西亞吉隆坡樓盤。 <br />\n<br />\n介紹返，呢三位由專業人士變成抓爛塊面的「勇士」，分別名叫范俊楊（Alvin）、龍子康（Ray）及劉振衡（Eric），三人於老牌建築商協興工作時認識，甚至在同一地盤，同一個貨櫃一齊返工，三個人一齊工作時，傾計話題都離不開金融、經濟及地產。 <br />\n一講到舊時，三人都對測量師的工作覺得沉悶，Alvin指，做QS（工料測量師）就只是計數、睇圖，做report，得好少機會落地盤，以文職工作為主，坦言無咩挑戰性，而且做測量的晉升前景，「幾時搵到幾多錢，全部有數得計」。Ray更認為，做QS一定有Model Answer，但做代理賣樓就好唔同，「無人話你知，咩為之啱，咩為之錯」，事事要靠自己分析。 <br />\n<br />\n但唔要Model Answer，就唔等於要放棄測量師的工作，衝去賣樓，仲要每個月差不多用6位數，租一個尖沙嘴近千呎的辦公室，說穿了，係咪想賺快錢？Eric都坦承，希望透過賣樓，去賺返「應得的收入」，對於係咪想賺快錢，就笑言「兩睇啦」。Ray更直接講出心聲，如果「單靠打工，實在好難搵首期」，想置業，就要在打工以外，找投資同創業的機會。"},{"pid":"624be13b4789a7daaf8f25de38c78e98e99af9f2","tid":108539,"uid":22675,"like":0,"dislike":0,"score":0,"citedBy":0,"replyTime":"2017-02-05T10:34:06.000Z","msg":"同時，三人亦都承認，創業起初受到家人的微言，擔心自己是天馬行空，Ray直言，父母想像不到自己的兒子是一個獨家代理，仲要係海外物業，不過，如今見到有點成果，至今已促成超過10宗交易，三人的收入已經比往打工時翻倍，家人的憂慮終於轉為支持。Eric就相信，只要做得認真專業，咩行業都可以出狀元，不擔心做代理予人感覺不夠測量師專業，同埋，最重要是，自己做老闆，工作時間多了彈性，不再是以往打工，辛苦完又係繼續辛苦，日日做十小時。現時雖然有時可能要捱得仲夜，但捱完可以有得自己話事抖一抖。 <br />\n促成的交易中，Ray指最難忘是兩組香港中年買家，原先只是有意各買入一伙，但一同出發到當地視察後，發現當地的經濟環境超出自己想像，加上自己與伙伴全程陪同實地考察下，終決定各多買入一伙，營業額由500萬港元，一下子成功翻倍，增至1,000萬元。由原先賣2伙變成賣4伙，呢個Answer的確唔Model。但問及佣金收入有幾多，他們就直言與發展商有保密協議，不便透露。 <br />\n<br />\n談到將來目標，包括在港的置業夢，未上車的Alvin就話，可能都要花600萬元，買到300幾400呎到，都已經心足。Eric就覺得港樓太貴，未有好清晰目標，但因為創業有了多少成果，收入多了，成家立室的目標近了。Ray就希望，最終可以放低搵錢的包袱，到世界不同地方體驗不同文化。"},{"pid":"cc3063216681e6bc47a24665422ca0e58d07d87b","tid":108539,"uid":22675,"like":0,"dislike":0,"score":0,"citedBy":0,"replyTime":"2017-02-05T10:39:12.000Z","msg":"<img src=\"/assets/faces/normal/good.gif\" class=\"hkgmoji\" />"}]}