{"tid":1216376,"cid":1,"subCid":0,"title":"香港人嘅下一步... 係要think bigger","createTime":"2019-06-13T09:56:32.000Z","updateTime":"2019-06-13T09:56:32.000Z","uid":74303,"like":1,"dislike":0,"uniUserReply":1,"replies":[{"pid":"bf7ab94cb66acf77ede8f14c58f8117efad05bb5","tid":1216376,"uid":74303,"like":0,"dislike":0,"score":0,"citedBy":0,"replyTime":"2019-06-13T09:56:32.000Z","msg":"食完催淚彈嘅我，因為有哮喘所以暫時番屋企休息。番屋企途中我個腦一片空白，我同好多人一樣都覺得其實我地呢場仗贏面好細，因為更強大嘅勢力喺後面助陣。我地103萬人又好，3萬人都好，對大陸來講都係一樣，佢地根本唔會放在眼內。幾日嘅經濟損失？唔緊要，過幾日警察驅散民眾就會恢復。受其他國家批評？唔緊要，修例唔係中國發起，係香港行政長官發起，所以無關大陸事。令香港人反感？點會呢，香港電視台嘅一台獨大已經幫好多安坐家中嘅香港人洗腦。所以我地可以做咩？<br />\n<br />\n要真係可以有進展，可能要think bigger。之前叫人聯署、去信美國要求奪取香港涉事官員喺當地嘅戶籍等都已經做完，但係我地暫時做嘅嘢根本唔會影響中央政府。所以我地有無機會可以發動喺香港以外嘅更多人聲援香港？以下呢個facebook comment令我忽發奇想，其實內地都有好多同我地經歷相似嘅人，中央表面上賦予小數民族自治權，表面上推崇小數民族嘅文化保育，但係其實都係被中央打壓，剝奪言論自由，將和平示威講成暴動。如果我地俾佢地知道更多香港發生緊嘅事，有無機會啟發到佢地一齊抗爭呢？雖然喺內地搞所有運動都好難，因為咩都被封鎖，根本吹中央唔漲，但係大家認為長遠來講向呢個方向發展有無可能幫到香港？<br />\n<img src=\"https://na.cx/i/BG4hkF9.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FBG4hkF9.png&h=ab3faf33&s={SIZE}\" />"}]}