{"tid":1047179,"cid":12,"subCid":0,"title":"《預感》  第1-5回 （不斷更新）懸疑x穿越","createTime":"2019-03-04T18:38:21.000Z","updateTime":"2019-03-10T16:41:51.000Z","uid":238682,"like":0,"dislike":0,"uniUserReply":1,"replies":[{"pid":"addd032ac7f6f19272d00159c31b43cefb44e145","tid":1047179,"uid":238682,"like":0,"dislike":0,"score":0,"citedBy":0,"replyTime":"2019-03-04T18:38:21.000Z","msg":"《預感》  第一回<br />\n<br />\n今晚，跟一班好友去灣仔一間酒吧瘋狂一下，過程中我一直留意坐在吧檯的女仕。她樣子不錯，身形亦好好，長髮短裙，四吋高跟鞋，眼神飄忽，若有所思，自己一個在喝悶酒。<br />\n<br />\n「喂，呀銘你唔係又咁快走呀嘛？」<br />\n<br />\n「係呀要翻去交人，走先」我輕輕帶過。<br />\n<br />\n離開酒吧後，我急步向巴士站走去，等N車歸家返屯門。等了10分鐘左右，剛剛酒吧嘅短裙女緩緩排在我後面，其實我早應知道根本避唔開。<br />\n<br />\n上到上層後排坐底，短裙女又湊巧坐在我前面，稍有醉意依傍著窗而入睡。深宵巴士開的得特別快，過了轉車站，短裙女在龍珠島落車，我亦緩緩跟在她後面。<br />\n<br />\n「Hi 希望冇嚇親你，我叫呀銘。」我知道零晨三點多，一個滿身酒氣的麻甩仔，垃圾一般的搭訕，的確充滿攻擊性。<br />\n<br />\n「我唔得閒！」短裙女一臉厭惡，如我所料急步跑開，佢跑得頗為純熟，相信年中出現唔少痴漢，做相同事情。<br />\n<br />\n「妳只得翻唔夠三日時間，」我只想她停步聽我幾句。<br />\n<br />\n「痴線，你再唔走我報警！」<br />\n<br />\n「你聽日自然會知道發生咩事。」佢呆了一下，一邊跑一邊拿起電話就打。打了一個電話，又再打第二個電話，開始焦急起來。<br />\n<br />\n「2856 9999，記住呢個電話，打比我，我真係想幫妳」我減慢步伐，望住佢愈跑愈遠的身影消失我眼前。<br />\n<br />\n已故著名總統林肯於1865年4月4日遭人暗殺, <br />\n4月1日晚上, 林肯發左個噩夢, 夢入面佢喺白宮走廊上，聽到好多人都喊得好淒慘，佢行到最後一個房入面，擺著一具屍體，佢就問士兵誰死了，士兵回答，「總統被暗殺掉。」<br />\n<br />\n林肯總統醒左後將件事告訴太太，兩日後，林肯的預感變成了事實，他在一家劇院的包廂中看戲劇時真的遭到槍殺。後世有人話林肯係日有所思，夜有所夢，亦有人話林肯的而且確有預感。<br />\n<br />\n有人會預感到自己快將離開人世，分別在於，我會預感到三日內有機會死亡的人，感覺時而實在，時而虛幻。有時就係呢份多管閒事，令我惹禍上身。<br />\n<br />\n第二日返到舖頭，一直忙到傍晚，抹抹下錶櫃，電話響起。<br />\n<br />\n「嗨你好，Chronos 錶舖。」<br />\n<br />\n「你係尋晚個男人？」電話入面傳嚟女聲。<br />\n<br />\n「係，妳相信我？」連我自己都懷疑整件事的合理可信性。這是恐懼？還是她一早已知自己身陷險境？<br />\n<br />\n「你係咪會幫我？你過嚟烏溪沙碼頭揾我，重有，我叫Emily，你一陣打呢個電話揾我。」"},{"pid":"12cb2b61c8a280061607a48ad4423410231e28ee","tid":1047179,"uid":238682,"like":0,"dislike":0,"score":0,"citedBy":0,"replyTime":"2019-03-04T18:39:04.000Z","msg":"《預感》第二回<br />\n<br />\n跟Emily 速談掛線後，立即交手上工作予老闆，作為一個Storyteller:「Dear Boss，我呀媽就生得，我要趕翻去同佢接生。」老闆完全沒有懷疑下就答應了。而事實上，救人一命，勝做七級浮屠。只要有一絲機會可以解救Emily，我都會試。<br />\n<br />\n好不容易到達烏溪沙碼頭後，Emily好準時，緊身粉紅T-shirt，加埋短裙吊襪，真心正得有如核子大爆炸，忍不住眼定定望住她那對又大又圓的眼晴。「頂！唔得 ，我要清楚自己做緊啲乜！」<br />\n<br />\n「你果然係咸濕仔！不過咁搭訕法我真係第一次見。你好彩，今晚我想你陪下我傾計。」<br />\n<br />\n「我從來只重視結果，約到你咪得，哈哈」她始終未意識到自己危險，只當我是一眾以下半身思考的凡夫俗子。<br />\n<br />\n「其實我係小三......」氣氛忽然變得嚴肅起來。<br />\n<br />\n「吓？你咁後生？下年咪升小四？」我深知這爛笑話爛得可憐，只希望緩和一下氣氛。<br />\n<br />\n「我搞到佢差啲同老婆離婚，呢段關係維持左三年，佢就係住喺上面。」佢開始不斷涰泣顫抖。Emily完全沒有一絲勝利者的味道，明顯地，她輸得體無完膚。<br />\n<br />\n「盧巧音講過即使跟蹤佢，來臨案發現場，都唔會對件事好。」<br />\n<br />\n「你夠啦下！但我真係唔甘心，我好掛住佢。」<br />\n<br />\n唉，塵世間，將下半身的使用率提高至極限的男女，多不勝數。但對另一半，甚至第三者的傷害，有時候大得無法招架。<br />\n<br />\n在我思考人生之際，一女子在汕尾以南方向，手執𠝹刀，殺氣騰騰的衝過來。我一手推開Emily，下意識用左手擋，頓時血流如泉。<br />\n<br />\n「你點解仲要纏住佢！我唔會放過你，我唔會放過你！」個女人面露凶光，仲未想罷休。<br />\n<br />\nEmily 完全呆立當場，我伸手拖住她就走拔足狂奔。不會有錯了，就是這一劫，當日在酒吧我已經知道。我要救她！我們不斷向石灘方向跑，跑到入渡頭灣村一間廢棄村屋入面。<br />\n<br />\n我望住自己越流越多血，開始覺得天旋地轉，<br />\n眼前一白，就倒下來了。有知覺後已經睡在醫院了。<br />\n<br />\n「同我一齊個女仔點？佢有冇事？」我隨手捉住經過的姑娘問。<br />\n<br />\n「冇人同你一齊喎，有位路過遠足人仕報警嘅。」<br />\n<br />\n「妖，嗰個時間點可能會有人入去遠足！肯定係Emily，佢究竟知唔知自己好危險？有冇比個大婆捉到？點解佢要自己一個走先！」我開始語無倫次自言自語。<br />\n<br />\n醫生告知我傷口太深要我留院觀察多一日。<br />\n<br />\n然後有位警察Kevin來替我錄口供，為免事情變得更複雜，我沒告知他太多，只拿了他的電話，有甚麼資料再容後補充。<br />\n<br />\n「我無事，對唔住，麻煩到你，早日康復。」Emily這時發了個whatsapp給我。<br />\n<br />\n「你依家喺邊，我過嚟揾你。」我有一刻懷疑那瘋婦有否奪了Emily的電話和我對話。<br />\n<br />\n「咸濕仔，我自己處理得㗎喇，我要揾佢講清楚，三年了，點都要有個了結。」<br />\n<br />\n我即刻打比佢「你唔去得㗎，你會有危險，你聽我講！我預感到你三日內.............」"},{"pid":"18adf9075e70996413f1b23ac1eef95e084327d3","tid":1047179,"uid":238682,"like":0,"dislike":0,"score":0,"citedBy":0,"replyTime":"2019-03-04T18:40:00.000Z","msg":"《預感》第三回<br />\n<br />\n「你唔去得㗎，你會有危險，你聽我講！我預感到你三日內...........」<br />\n<br />\n「下一秒即使係世界末日，我唯一想做嘅，都係揾佢問清楚，佢仲愛唔愛我。」Emily 一口打斷我對話。<br />\n<br />\n「好，你有咩事記得打比我。」她的執念，相信沒太多人會明白。只有當時人才會知道，昔日的甜蜜回憶，今天卻如利刃般直刺其心的感覺。呢一刻我似乎已經無能為力。掛斷電話後，我沉思一會，的確，可能這已是她最後的心願，我應該尊重。但隨即而來就是一份不詳的預感。<br />\n<br />\n半日後，果然收到她的whatsapp:<br />\n<br />\n&ldquo;你一定係一個心理學家，<br />\n唔係你點會估到我三日內會死。<br />\n我好累了，要休息下，<br />\n如果早啲識你，我可能會鍾意你。<br />\n你係一個好人，<br />\n搞到你真係好唔好意思，再見。&rdquo;<br />\n<br />\n原來那一劫，不是來自正室，而是她自己。<br />\n我看到她的死亡氣息，以為有人會對她不利，原來是她自己沒有了生存的勇氣。<br />\n<br />\n我二話不説致電她：「頂你個肺，我救得你咁辛苦你想走去自殺？世上所有野的確冇話對或錯，分別只在於你有幾重視同你肯付出幾多。但你敢唔敢肯定你唔會後悔！你敢唔敢肯定只剩翻呢條死路！」<br />\n<br />\n「陳奕迅都講過：失戀也死 走去死 走去死 令母親傷心到死 內疚未。」任何方式可以截停她的負能量我都會試。<br />\n<br />\n「對唔住...對唔住...」電話另一邊傳來椎心飲泣的哭嚎。<br />\n<br />\n「我陪你去揾佢，三口六面講清楚。」<br />\n<br />\n今日2019年2月21日。改變我一生嘅呢一日。<br />\n去到馬鞍山公園，一腳兩船男阿文斯斯然走過來。<br />\n<br />\n「佢已經知道左，我地唔可以繼續落去。我冇可能同佢離婚，再見。」<br />\n<br />\nEmily 出乎意料的冷靜，冷笑一聲下就終結左今天的荒唐事件。呀文把話説完轉身就走，突然，他背影的氣息令我嚴重不安，預感又再次出現，但今次，死亡的氣息從呀文身上傳來。<br />\n<br />\n「多謝你救左我，我唔會再做傻事。」哀莫大於心死，在Emily 眼神內我看得出有一種重生的希望。那不正正代表我改變了她的命運？<br />\n<br />\n「咪住，一開始呀文係冇呢股氣息嘅！係臨走我先feel到。點解會咁？！」我緊張得毫無保留的道出事實真相。<br />\n<br />\n「咩呀，你唔好嚇我，你講緊咩。」<br />\n<br />\n「一開始我覺得妳會死，所以我想盡方法去阻止，改變左你本來要死的命運。而家我見到呀文三日內都會死呀！」<br />\n<br />\n「呀文，唔好走住」我大聲叫喊，但忽然全身無力。我看一下手上的獅子山腕錶，計時位瘋狂地轉，錶盤的隕石紋彷佛變成黑洞將我吸入，天旋地轉，然後，我又昏倒了。<br />\n<br />\n醒來後，場景已經變左喺我屋企，Emily 已經煮好早餐等我。<br />\n<br />\n「喂！咪住，你做乜喺我屋企？我女朋友呀敏呢？」<br />\n<br />\n「你發咩夢嚟，洗個面出嚟食早餐。」<br />\n<br />\n我一看TBB新聞，2019年8月22日。半年！？整整過了半年？發生什麼事？這半年究竟發生了什麼鬼事情！"},{"pid":"16f86d90288308c1a449c597e09765fc3438e3ed","tid":1047179,"uid":238682,"like":0,"dislike":0,"score":0,"citedBy":0,"replyTime":"2019-03-04T18:41:07.000Z","msg":"《預感》第四回<br />\n<br />\n2019年8月22日<br />\n「我有小小亂，出一出去先，晏啲再揾你。」<br />\n<br />\n我先嘗試冷靜落嚟，慢慢整理一下人物關係:<br />\n1. 我本來的女朋友呀敏<br />\n2. 本來要自殺，最後被我勸服的Emily，現在好像已成了我新女友<br />\n3. Emily的前男友呀文<br />\n4. 呀文的正室老婆<br />\n5. 警察Kevin<br />\n<br />\n在弄清楚所有事情前，我都沒臉去找呀敏，我們已經到談婚論嫁的階段，不能想像我在她生命中消失對她傷害。<br />\n<br />\nEmily 應該是最清楚事情發展的經過。但問她之前，我首先要了解一個我未知的事實: 就是我在馬鞍山公園碰見的呀文，那份死亡氣息不會有錯，我要先知道他是否尚在人間。<br />\n<br />\n上網一查: <br />\n2019年2月24日的新聞，「馬鞍山情殺案，正室弒夫後失蹤，警方封鎖現場並無所獲。」<br />\n<br />\n呀文果然死了，即使他決定留在老婆身邊，最後依然被殺。我清楚記得初見呀文時，是感受不了那份氣息的。最後他竟然被那那瘋婦所殺，原因何在？<br />\n<br />\n我揾翻入院當日幫我落口供嘅Kevin Sir 幫手。打算將事情一五一十話佢知。當我講到「當日你同我落完口供後，我冇將呀文正室傷我嘅事實話比你聽，而之後我知道Emily打算自殺......」 <br />\n<br />\n「等一等，我冇幫過你落口供。我本身都奇怪你點會有我私人電話，你究竟講緊乜野？」 Kevin 充滿疑惑。<br />\n<br />\n我心裡一沉，是他記性太差？還是有更多東西發生了而我不自知？「你依家唔信係正常，我會証明比你睇。但首先，我想知呀文係點死。」<br />\n<br />\n「凶案現場係佢地屋企，死者身中多刀，應該都幾大仇口下。致命一刀喺心臟，現場環境十分整齊，唔似係陌生人所為。女户主事發後失左蹤，殺人動機所有表證都成立。<br />\n你講嘅Emily，我地喺死者電話紀錄揾到佢，邀請佢調查後並冇可疑，更何況佢有你做時間証人。」Kevin 半信半疑地將事件來龍去脈再告訴我。<br />\n<br />\n「係，當晚我的確同佢一齊，望住呀文背影走，但無耐我就冇左意識。我之後錄口供有講到我一直同Emily一齊？係佢時間証人？」我依然沒印象中間發生的任何事件。<br />\n<br />\n「係，所以一切証據都話比我地知個大婆弒夫後畏罪潛逃。」<br />\n<br />\n「Kevin，你有冇聽過蝴蝶效應。」<br />\n<br />\n「全城效應就聽過，伊健㗎嘛，熱紅著每張臉，地球像通了電。」<br />\n<br />\n「都可以話地球通了電。美國氣象學家羅倫茲講過: 一隻蝴蝶在巴西輕拍翅膀，可以導致一個月後德克薩斯州的一場龍捲風。簡單就係動態系統中，前設條件的微小變化，會帶動整個系統長期而且巨大的連鎖反應。」我嘗試令一切奇怪事件得以串連。<br />\n<br />\n「咁同你呢段時間失憶有乜關係。」<br />\n<br />\n「我唔知，但當初喺酒吧我的確預感到Emily會死，我阻止左一次大婆殺佢，又再阻止佢自殺。而最後，佢逃過左三日內要死嘅命運。」<br />\n<br />\n「挑，咁你個前設都錯左啦，據你所講，Emily 三日內根本冇死！」<br />\n<br />\n「前設冇錯，只係我夾硬改變左...」<br />\n<br />\n「你意思係你改變左Emily要死嘅前設?咁個龍捲風呢？」Kevin 都係一頭霧水。<br />\n<br />\n「第一眼見呀文，我的確睇唔到佢將會死，係我暈之前，我先睇到。可能呀文嘅死就係龍捲風嘅形成。」我愈想愈心寒，那代表我用了非科學的預感，救了本來要死的Emily，卻害死了無辜的呀文？<br />\n<br />\nKevin 聽完一個電話「我要走先，大鵬灣發現一具浮屍，睇嚟你所講嘅龍捲風唔只呀文一個。」<br />\n<br />\n我霎時間心寒了起來，除了呀文，還有其他受害者？難道是她？！我不安地趕往她的住所。"},{"pid":"498d411a6c162268cbbd86ad6c058c7b63ef87b7","tid":1047179,"uid":238682,"like":0,"dislike":0,"score":0,"citedBy":0,"replyTime":"2019-03-04T18:41:48.000Z","msg":"《預感》  第五回<br />\n<br />\n好不容易趕到了她住所附近，周圍都是多熟悉的回憶，五年感情，奈何我在沒意識下已經和她分開。我戰戰兢兢地上樓。<br />\n<br />\n「呀敏，你喺唔喺度？」我按下門鈴後都沒人應門。<br />\n<br />\n我細聽之下，聽到電視播放的聲音「呀敏，應下我！我係呀銘！」我發了瘋的拍門。<br />\n<br />\n「你仲嚟做咩？」她斯斯然的開門，露出厭惡的眼神。<br />\n<br />\n「對唔住，我知我解釋咩都冇用，對唔住！」我嘗試握住她的手，很快便被她甩開。<br />\n<br />\n「你足足消失左幾個月，電話又唔肯接。然後兩個月前又出現翻，同我講你識左第二個。你依家仲翻嚟揾我做乜？你唔好再嚟騷擾我。」她二話不説想推我出屋。<br />\n<br />\nKevin 呢個時候打比我，「快啲過嚟沙田警署，嗰條浮屍係呀文嘅正室嚟，屍體嚴重發脹，估計死亡時間大概兩個月！」<br />\n<br />\n「霎時間我知你唔會信我，但發生左一連串我解釋唔到嘅事，比啲時間我，唔好放棄我地段感情，我會再翻嚟。」我焦急的跟呀敏說道。<br />\n<br />\n「你意思係？你講清楚先好走呀。」呀敏好明顯還沒有完全放下我。<br />\n<br />\n「一係你跟我去一轉沙田。」她答應了我，換件衣服便跟了我出發。<br />\n<br />\n我在巴士上盡力跟呀敏解釋整件事的經過。但她依然聽得一頭霧水，到達沙田警署後，「喂呀銘，表面上呀文個正室許美君係畏罪自殺，問題係，法醫檢驗後，發現佢後頸有致命刀痕。你記唔記得呀文，佢又係被人一刀斃命。件事似乎冇咁簡單。你之前咪話許美君曾經傷過你，我查過醫院真係冇你入院紀錄，但你同我形容許美君嘅特徵係完全吻合。」<br />\n<br />\n「許美君咩人嚟㗎呀銘，做乜咁恐怖㗎。」呀敏開始感到壓力。<br />\n<br />\n「我估我要揾一揾Emily問清楚，呀敏你跟埋我嚟，好快會水落石出。」我不肯定我想的，是否事實，但Emily肯定是其中的一條鎖鑰，去解開所有迷團。<br />\n<br />\n我和呀敏兩人回家去找Emily問清楚，兩個女人碰面後有一種詭異的氣場。「Emily，你記唔記得馬鞍山公園嗰晚，我暈左之後究竟發生左乜事？」<br />\n<br />\n「你記唔記得你兩個月前問過我？」Emily 淡淡然回答。「嚟，大家飲杯茶先。」<br />\n<br />\n我不虞有詐飲左杯熱茶，飲完之後，我的預感又來了，但今次我在呀敏身上看到，「小心...」突然覺得好睏好睏就睡著了。<br />\n<br />\n一覺醒來，我被全身綑綁在一張椅子上，呀敏滿身鮮血躺在我身旁，頸項有一個很深很深的傷口。<br />\n<br />\n「呀敏！呀敏！你殺我咪算！點解要搞佢！點解！對唔住呀！我唔應該叫你嚟！」世上已經沒有一個形容詞能表達當下崩潰的感覺。我一直深愛著她，但她卻為我而死...<br />\n<br />\n「我已經同你講得好清楚，唔可以再揾佢，點解你又要遺背諾言！點解你地個個男都係一樣！」Emily 明顯已經陷入瘋狂狀態。我幾乎可以肯定許美君也是被Emily所殺。不！呀文也是被她所殺的。<br />\n<br />\n我望向鏡入面的自己，那死亡預感又出現了，<br />\n「我估都估唔到，當初救左你會累死哂所有人。」<br />\n<br />\nEmily冷笑一聲「你真係以為所有人都係我殺？嘻，你真係好可憐。」<br />\n<br />\n我已經沒留神她的瘋人瘋語，絕望的低下頭來，突然，手上的獅子山腕錶的計時位又在瘋狂的轉，但今次是逆時針轉！我眼前一黑......"},{"pid":"009a47e4c8ab9f49887c9e2ac2fb96c64355e2a2","tid":1047179,"uid":238682,"like":1,"dislike":0,"score":1,"citedBy":0,"replyTime":"2019-03-10T16:41:51.000Z","msg":"預感 第六回<br />\n<br />\n2019年7月22日<br />\n<br />\n醒來第一時間是看電話，7月22日，一個月前！<br />\n第二次的時光旅行令我不得不冷靜下來。首先，我的記憶還是很清晰。明顯地，我救了Emily，引起了一連串的蝴蝶效應。<br />\n<br />\n1. 我本來的女朋友呀敏在10月22日被Emily所殺。<br />\n2. 我本來在10月22日應該也會死亡，凶手很有可能是Emily，但我死前被獅子山腕錶帶入時光隧道。<br />\n3. Emily，在她傷害呀敏前，我要先弄清楚發生了什麼事。<br />\n4. Emily的前男友呀文是誰殺？<br />\n5. 呀文的正室老婆呢？<br />\n<br />\n定過神後，Emily再一次在我面前出現。<br />\n<br />\n「喂，你諗咩諗到入哂神，人地問你塊扒幾成熟。」<br />\n<br />\n「Medium rare，唔該。」我發覺我和Emily在一間高級扒房內。<br />\n<br />\n「冇，諗緊我地好耐冇咁放鬆去拍拖。」<br />\n<br />\n「係，之前太多麻煩野，不過一切都過去。」Emily 冷靜地一口一口飲湯。<br />\n<br />\n「你呢排訓得好唔好？」我想誘導她告訴我最近發生什麼事。<br />\n<br />\n「你晚晚叫住佢個名，我點會訓得好。」我感受到一絲醋意。不，是殺意。<br />\n<br />\n牛扒來到後，我一刀一刀的切開，然後問她「好多血水，係咪太生。」<br />\n<br />\n「你還怕血水？」她意有所指的説道。<br />\n<br />\n什麼？Emily 這樣説豈不表示我倆有共識？我已經知道她殺了人？我繼續問「你是什麼意思？」我的思緒瞬間跌入深淵 ，「你可唔可以講多啲比我聽，我有小小失憶。」<br />\n<br />\n「你今日咁奇怪，你講過嗰日開始唔好再提呢件事。」Emily似乎不願意再説下去。<br />\n<br />\n「你呢排好奇怪，我覺得你仲掛住呀敏。我已經約咗佢，幫你同佢講清楚。」Emily的殺意令我很不安。<br />\n<br />\n不祥的預感瞬間而生，我不能忍受呀敏在我眼前再一次離去！我看我看着手上的獅子山腕錶，心中不斷希望它帶我回到過去，果然計時圈不斷逆時針的轉動。<br />\n<br />\n2019年6月22日<br />\n<br />\n成功了！2019年6月22日！我第一時間上阿敏的家。「呢四個月你究竟去咗邊，打電話唔聽，去屋企冇人應門，你究竟避我要被避到幾時！ 」<br />\n<br />\n「對唔住，我識左另一個，佢好唔鍾意我搵你，我哋不如就咁算，你以後，將來唔好再搵我。」<br />\n<br />\n阿敏頓時熱淚盈眶，一個消失了幾個月的未婚夫，他第一句說話就是最無情的訣別。但是，我寧願狠心一點，也不希望她被我拖累。再見，不用再見了。<br />\n<br />\n怎麼這一幕如此似曾相識，一個月後的阿敏不是跟我說過這一幕的情景嗎？等一等，Emily也曾跟我說過我問了他一些古怪問題。故事會如何發展下去？很快會有定論，因為，Emily打電話來了。"}]}