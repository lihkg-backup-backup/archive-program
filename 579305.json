{"tid":579305,"cid":1,"subCid":0,"title":"羅范寄語年青人：捱下啦後生仔","createTime":"2018-03-03T13:04:35.000Z","updateTime":"2018-03-03T13:04:35.000Z","uid":53172,"like":0,"dislike":1,"uniUserReply":1,"replies":[{"pid":"aa9e217b08fb7f6397f021323ba06d06db3d9932","tid":579305,"uid":53172,"like":0,"dislike":0,"score":0,"citedBy":0,"replyTime":"2018-03-03T13:04:35.000Z","msg":"行政會議成員、香港科技園董事局主席羅范椒芬力撐波叔，她今日出席傳媒茶聚時指不贊成全民派錢，認為無需要。她指若財政司提早與關愛基金商討支援三無人士措施會更好。對於有指年輕人未有在預算案受惠，退稅金額有限，羅范椒芬笑稱：「捱下啦後生仔！」她認為預算案減免DSE考試費，對自修生有幫助。對於有畢業多年考生表示報考，她指自己離開考場已久，即使在哈佛讀書亦只是開卷考試，「乜都唔敢考」。<br />\n<br />\n年青人對羅范的言論似乎不太受落。大專生區先生指，羅范言論忽視社會環境轉變，「以前嗰代社會爬上去機會多啲，佢用以前睇法去睇後生仔，講捱吓可以爬上去，唔駛幫太多，其實社會爬上去機會少咗。」他估計畢業後首份工作月薪只有1.3萬元至1.4萬元。<br />\n<br />\n19歲的大專生趙小姐指，預算案忽略投資在年輕人是短視做法，「始終未來社會都係我哋呢班年輕人承擔，你唔幫我哋發展好啲，到時社會更難發展。」她認為政府可資助年輕人去交流，或者直接派錢。<br />\n<br />\n<br />\n做文職20多歲的郭小姐指，自己人工不高退稅幅度有限，預算案受惠有限，「有啲無奈，我哋呢個年紀先比較多啲負擔，我哋有老人家，有啲人早啲有細路，（政府）真正要顧到係好基層、我哋呢個年紀嘅人。」<br />\n<br />\n剛畢業從事銀行業梁小姐指，不覺得預算案有幫助年輕人，認為羅范言論態度有問題，「唔應該話後生仔要捱就唔做任何措施。」"}]}