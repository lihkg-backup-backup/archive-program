{"tid":1172268,"cid":1,"subCid":0,"title":"尋晚發夢香港變左進擊的巨人戰場","createTime":"2019-05-26T10:13:02.000Z","updateTime":"2019-05-26T10:15:42.000Z","uid":228824,"like":4,"dislike":0,"uniUserReply":2,"replies":[{"pid":"c32e1348741e42f89d1f8f03c0f5b55d0e0682fb","tid":1172268,"uid":228824,"like":0,"dislike":0,"score":0,"citedBy":0,"replyTime":"2019-05-26T10:13:02.000Z","msg":"一定係因爲近排睇巨人第三季動畫同埋玩過佢隻game<img src=\"/assets/faces/normal/sosad.gif\" class=\"hkgmoji\" /><br />\n<br />\n個夢好詳細下，灣仔嗰邊俾超大型巨人攻擊，我係兵團嘅士兵，喺筲箕灣嗰邊，要過去支援。我班朋友（巨人嘅角色<img src=\"/assets/faces/normal/angel.gif\" class=\"hkgmoji\" />）已經喺灣仔戰鬥緊，所以我就諗住搭地鐵趕去灣仔。點知唔知做乜過左龍，搭左去中環。喺中環站搭𨋢上左10樓，一出𨋢月台位就係巨壁嘅上面，見到超大型巨人破壞緊個城市。有班普通乘客仲好似冇事發生咁搭電梯上左去10樓，見到成個城市俾超大型巨人打到變火海先知有大鑊野發生。我即刻叫佢地離開，自己都衝落電梯落番下層，其間仲有人幫手撳停部電梯等全部人狗衝番落去。<br />\n<br />\n於是我又想喺中環搭番地鐵番灣仔，但係當時破壞開始嚴重，地鐵有廣播話停駛，我又番唔到去。之後唔知點解我出現番喺筲箕灣西灣河嗰邊，當時冇地鐵搭，所以我就走左去搭電車<img src=\"/assets/faces/normal/fuck.gif\" class=\"hkgmoji\" />去到北角嗰邊，又塞塞地又慢咁。搞咁耐都未到，我勁心急，攞部手機想Call/WhatsApp 班戰友問佢地情況同意見，睇下好唔好直接用立體機動趕過去（我覺得咁做會嘥壓縮氣體）。但係我又擔心佢地戰鬥緊，我call佢地都唔得閒聽，分左佢地心害左佢地仲衰。我喺通訊錄想搵莎夏個電話，搵極都搵唔到，正當我好急嘅時候，醒起WhatsApp group 有哂佢地電話<img src=\"/assets/faces/normal/banghead.gif\" class=\"hkgmoji\" />望住啲group members，我諗起最有智謀都係阿爾敏，都係call佢好。<br />\n<br />\n中間迷迷糊糊唔記得點，總之我終於到左灣仔。超大型巨人已經好近巨壁，我睇住其他戰友戰鬥緊，自己又係啲建築物同巨壁之間立體機動，睇下個情況，諗下可以點應對。<br />\n<br />\n之後又唔知做乜，我去左個室内地方，嗰度好似係巨壁中間嘅位，但係有落地玻璃睇到出面情況，超大型巨人都睇得好清楚。有兩個指揮官出現，其中一個係我中學一個阿sir，我以前番中學做part time係佢in charge<img src=\"/assets/faces/normal/sosad.gif\" class=\"hkgmoji\" />，另一個指揮官就0印象。佢兩個睇落好從容，好似對出面嘅攻擊完全唔緊張咁。個阿sir同我講，話俾十萬人工我，想我出去同其他士兵一齊戰鬥，我有咩差池會take care我屋企人。我問係咪十萬一個月，佢話十萬一日<img src=\"/assets/faces/normal/shocking.gif\" class=\"hkgmoji\" />。但係佢俾咁多錢我，講野口吻又好似我好大機會死咁，搞到我又淆淆地。正當我淆緊嘅時候，我見到佢兩個個樣嚴肅左，睇嚟呢個唔係一個選擇，跟住我就應承左佢地。阿sir 多謝我一聲，然後我就去搭𨋢準備出去戰鬥，部𨋢就係中學嗰部<img src=\"/assets/faces/normal/clown.gif\" class=\"hkgmoji\" /><br />\n<br />\n出左去外面冇耐，個夢就斷左<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"5266591ed3fd5d21a94dea4627db09822aee40b7","tid":1172268,"uid":160605,"like":1,"dislike":0,"score":1,"citedBy":0,"replyTime":"2019-05-26T10:15:42.000Z","msg":"心臓を捧げよ!"}]}