{"tid":1255898,"cid":33,"subCid":0,"title":"不要再拘泥特定抗爭模式 [Be Water]","createTime":"2019-06-24T16:57:12.000Z","updateTime":"2019-06-24T16:57:12.000Z","uid":122282,"like":0,"dislike":0,"uniUserReply":1,"replies":[{"pid":"e69dffd6cfd9d16c8fb21f91888fa4e24bb0197c","tid":1255898,"uid":122282,"like":0,"dislike":0,"score":0,"citedBy":0,"replyTime":"2019-06-24T16:57:12.000Z","msg":"近日一連串事件的發生，已經喺事實上引證左唔同抗爭模式喺香港既接受程度同帶來的影響力。<br />\n<br />\n<ins>和理非集會</ins><br />\n兩次過百萬人上街示威，不論兩次集會的觸法點，但兩次集會普遍黎講都一面倒贏得香港及國際上的支持。好可惜，兩次集會亦到證明到政府<strong>係基本上完全無視和理非集會。</strong>唔係因為示威搞到社會動盪同引致&quot;暴動&quot;令到北京重視，政府根本上Don't Give a Shit.<br />\n<br />\n<ins>勇武抗爭</ins><br />\n我覺得成件事個轉捩點絕對在於612的勇武抗爭，因為依件事發生冇幾耐，成個社會甚至世界的風向，由相對溫和地抗議香港政府無理及獨裁，轉到激烈批評政府的冷及無良。理性地睇，勇武抗爭最大的影響力其實未必在於佔據左幾多路，阻左幾多個會議。原來，引到政府使用武力鎮壓示威者可以有更大的殺傷力。讀書時候教授講過，最好睇的電影，一定有生死男女依個元素，因為最煽情。同樣地，政府一棍一棍打落示威者度，其實就一下一下將自己的民意送走。如果果日冇黑警衝出黎開槍，成件事個發展應該會截然不同。<br />\n<br />\n係度講咁多呀媽係女人的道理，喺想帶出<strong>上述的機會基本上短期內唔會再出現</strong>，因為政府絕對唔會再動用武力咁On9。所以，短期內，勇武抗爭或者包圍相信已經唔會行得通，唔會贏到任何野。<br />\n<br />\n<ins>流動式佔領</ins><br />\n無論上星期定琴日佔據灣仔政府大樓的不合作運動，比大家的觀感基本上得一個&mdash;&mdash;<strong>亂</strong>。自己亂，其他市民亂，公務員亂。<strong>政府高層呢?完全冇影響</strong>，仲可以順便得閒出黎抽水添。雖然話兄弟各自爬山，但始終人力物力應該用喺較有效益的地方。大家做唔做落去，真係要三思。<br />\n<br />\n講到尾，希望大家可以睇到兩樣野。第一，大家接唔接受都好，香港人普遍最支持的表達方式係和理非集會。今次勇武抗爭如果唔係黑警<strong>助攻</strong>，根本冇勝算。第二，政府係<strong>完全唔睇民意，但極度害怕中央的壓力</strong>。<br />\n<br />\n所以，我認為只要有恰當的話題同民意，和理非集會一定要繼續搞落去。第二，千祈唔好好似黑警或者政府咁衰衝動，係唔係都勇武抗爭同佔領。我哋的抗爭手法唔應該拘泥於以往模式。<br />\n我哋可以考慮善用集會產生的人氣，去推動組隊分區深耕，並且宣揚建制派政府的醜事。<br />\n另外，我哋或者真係要學下建制派，要揣摩下中央的諗法同底線，諗下做D咩先會真係觸碰到背後的大佬。知己知彼，百戰百勝。而家唯一知道，中央唔接受政府武力鎮壓。仲有冇其他?就靠各位巴打思考同繼續摸索。Be Water.<br />\n<br />\n以上廢話一遍，隨心劣評。"}]}