{"tid":94965,"cid":12,"subCid":0,"title":"爛桃花源記","createTime":"2017-01-25T15:37:39.000Z","updateTime":"2017-01-31T12:42:37.000Z","uid":74972,"like":1,"dislike":2,"uniUserReply":0,"replies":[{"pid":"24c1adf72d65e5231244ff63f1b0371cdee255b1","tid":94965,"uid":74972,"like":0,"dislike":0,"score":0,"citedBy":0,"replyTime":"2017-01-25T15:37:39.000Z","msg":"大家好，今次係小弟第一次寫故事，所以文筆唔好請見諒。呢個故事以自己係中學既經歷，加上少少自己既FF黎做題材，入面唔只有愛情，仲要友情同埋其他自己既特別經歷，至於點解叫做爛桃花源記?嘿嘿，繼續睇落去就會知架啦。容小弟戴定頭盔先，因為仲係讀緊書既關係，未必可以一日最少更新一次，不過果日如果有時間既話一定會出返多幾個比追緊故既咁多位，希望大家多多支持。唔講咁多啦，故事即將開始...<br />\n<br />\n<br />\n---------------------------------------------------------------------------------------------<br />\n<br />\n<br />\n「阿楓，早晨。」少女甜笑的說。<br />\n<br />\n「早...晨阿。」我口結結巴巴回答。<br />\n<br />\n如果有人話一日之計在於晨，我好肯定呢個女仔每朝同我講早晨就係幫我叉好電應付全日既課堂。<br />\n<br />\n同大家諗既一樣，我係對呢個女仔有好感。其實我覺得佢都知道呢件事，因為身邊既同學一見到我地傾計，就會成日依嘩鬼叫咁。<br />\n<br />\n但係我同佢又冇停到繼續咁樣，唔會怕有咩尷尬之類，或者係已經開始曖昧，或者...佢覺得朋友咁樣做係冇所謂。<br />\n<br />\n但係講到底，我應該點都親口同佢講一次自己既心意先岩。我驚佢真係永遠都只係當我係朋友。<br />\n<br />\n<br />\n講下自己背景先，我叫阿楓，樣子都係一般大眾樣唔算樣衰但係都唔係靚仔，身高黎講係中二既男仔黎講算係中等高度，有1米6左右，因為平時有游開水既關係皮膚算幾黑，不過多謝老母生到我瘦底，呢樣都算係我最滿意自己既地方，不過憑以上既野都一定係溝唔到女。點解我會知？因為一直都未試過有女朋友囉...<br />\n<br />\n講左咁耐，我諗你地比起我，對個女仔會有更加大既興趣架啦，就容許我簡單咁介紹一下個女仔啦。佢叫做阿鈴，樣係好似小朋友咁既，眼大大嘴細細，最殺食既絕對係包包面，而且講野都好溫柔，童顏再加上...絕對係每一個男人既夢想，佢身材真係完全唔講得笑，如果我用後生版宇都宮黎做比喻會係一個好貼切既形容。而我好幸運地，係識到一個咁樣既女仔。<br />\n<br />\n不過我唔係比呢樣野吸引到，係因為佢唔只把聲溫柔，對人都係好溫柔，成日都會關心朋友，對身邊既人又好，傾計完全唔會有冷場，總之就係一個成日笑﹑好陽光氣息既女仔。"},{"pid":"37cb914f08412a09e539272f74676486d42d7608","tid":94965,"uid":74972,"like":0,"dislike":0,"score":0,"citedBy":0,"replyTime":"2017-01-26T05:36:09.000Z","msg":"因為果陣時whatapps仲未有人用，我同阿鈴放左學之後用FB黎傾計。<br />\n<br />\n但係果陣屋企因為冇電腦既關係，冇裝到Wifi，用緊果部手機係又廢又細既Sony Ericsson X8，每一晚上唔上到FB傾計都係未知之數，所以當果一晚好彩可以搵到佢傾計都會爽到不得了。<br />\n<br />\n本身平時都係傾緊無聊野，直到有一晚佢咁樣同我講。<br />\n<br />\n<br />\n「聽日放左學之後有冇野做？＝］」<br />\n<br />\n當時我既回答而加睇返真係覺得好弱智。<br />\n<br />\n「有呀，聽日要幫手留係學校整壁報。做咩事？＠＠」<br />\n<br />\n「哦...我諗住搵人放學之後陪我去下行街姐...不過你唔得閒既話就算啦^^」<br />\n<br />\n我呢個時候終於醒諗，阿鈴一開始問我得唔得閒應該一早醒水啦下話。<br />\n<br />\n「咁...Er...」<br />\n<br />\n係我仲唔知點應佢既時候，細心既佢又諗左一個方法。<br />\n<br />\n「不如我聽日同你一齊整壁報啦，反正我都係呢班既其中一份子，整完再一齊去行咪得囉係咪先～^^」<br />\n<br />\n忽然，我拎住電話果隻手掌Feel到有野頂住，同時我隻眼亦比強光照到睜唔大眼，要過一陣先可以睇清楚眼前既情況...部電話生左對翼係後面，好多羽毛係到飄到我就黎鼻敏感，電話個頂仲要多左一個光環係到，發生咩事???<br />\n<br />\n頂原來係阿鈴變到好似一個天使咁呀!!唔係我部細到核爆既X8呀!!點解我可以咁好彩同到一個天使傾計，而且...而且呢個天使仲話會等埋我一齊放學，我係唔係發緊夢呀???<br />\n<br />\n「登，登」<br />\n<br />\n我知道唔係發緊夢。<br />\n<br />\n因為我FF到唔記得左覆阿鈴，搞到佢以為我訓左。<br />\n<br />\n「？」<br />\n<br />\n「？」<br />\n<br />\n「阿楓你訓左啦？」<br />\n<br />\n「呀唔係岩岩電話上網有問題所以覆唔到姐，對唔住。」<br />\n<br />\n我絕對唔會比佢知道我岩岩見到阿鈴天使。<br />\n<br />\n「奇奇怪怪咁...好啦夜啦我差唔多要訓，聽日再見啦，你都唔好咁夜訓啦知道未？XD」<br />\n<br />\n「好啦早抖。＝］」<br />\n<br />\n睇住佢上線個燈由綠色變左灰色，我已經冷靜唔到啦。<br />\n<br />\n我係廳個梳化到一枝箭咁跑左返上床，係咁攬住個電話碌黎碌去，好似食左春藥咁痴曬線。<br />\n<br />\n不過我諗試過有呢個經歷既你一定會明我感受既。"},{"pid":"6dfa84cfd7ab2f530f979552047d86b4b0047403","tid":94965,"uid":74972,"like":0,"dislike":0,"score":0,"citedBy":0,"replyTime":"2017-01-29T05:10:46.000Z","msg":"到左放學整壁報果陣，我不時望下阿鈴，想像一陣間可以同佢兩個人行街街既情況。 <br />\n<br />\n「各位同學，而加既時間已經係5點鐘，請無老師陪同既同學盡快離校﹑回家溫習，離開學校之前請整理自己既儀容。」<br />\n<br />\n 終於可以同阿鈴一齊放學了!!! <br />\n<br />\n「咦，阿鈴，呢個係邊個黎架？」 <br />\n<br />\n「佢叫阿瞳，一陣會同我地一齊行街架~」 <br />\n<br />\n我頂，乜唔係兩個人架咩... <br />\n<br />\n「哦...阿瞳你好」<br />\n<br />\n 阿瞳向我揮下手打招呼，就拖住左阿鈴一齊行走左。<br />\n<br />\n 我心入面既「送阿鈴返屋企大計」，「趁人多拖住阿鈴大計」，因為阿瞳既出現全部計劃都冇得實行。 <br />\n<br />\n「唉算啦多個人都仲係有得同阿鈴出街，當佢冇到咪得。」我諗入面係咁樣諗。<br />\n<br />\n 而呢個時候我仲未知道，阿瞳對我將來會有咁大既影響。<br />\n<br />\n基本上成個行街既過程就係我睇住佢地兩個人行入一間又一間既鋪頭，有時我都真係唔係幾明，明明兩間鋪賣既衫都係差唔多樣，點解仲可以睇咁耐呢。化妝品都係咁，女人塊面究竟係唔係好似大批Pizza咁，面積大到可以係上面加咩都得，真係用得曬咁多化妝品咩？<br />\n<br />\n 到左走既時候，因為我同阿瞳係住係隔離既屋邨，就搭左同一架巴士返屋企，而阿鈴就搭地鐵走。<br />\n<br />\n 「阿楓，其實你係唔係鐘意阿鈴？」 <br />\n<br />\n「下...Er...唔...」 其實我唔係介意比人知，只係突然間咁樣問我有少少嚇親姐。 <br />\n<br />\n「傻仔，你岩岩行街果時係咁望住佢就知咩事啦。」 <br />\n<br />\n「咁...你問黎想做咩架...?」 <br />\n<br />\n「幫你追佢囉，見你份人都好似幾細心咁，岩岩又幫我地開門又幫我地拎野，明明好悶又冇出聲話悶。拿，呢個係我Facebook名，今晚搵我再同你講啦」阿瞳拎左我部電話開Fb輸入左佢個名，再禁多下「加為朋友」。<br />\n<br />\n睇黎我好似做左一個幾成功既工具人。 <br />\n<br />\n呢個情況如果係而加出現我會覺得係港女為左張相可以多一個讚而搶隔離條友電話開IG禁一下Follow制。不過當時都未有IG，所以我就冇反抗咁比左佢咁做。 <br />\n<br />\n到左夜晚，我食完飯沖埋個靚涼就開始搵佢。 <br />\n<br />\n「喂其實你知唔知佢鐘意咩卡通人物架？」 <br />\n<br />\n「喂其實你知唔知佢鐘意食咩架？」<br />\n<br />\n 「喂其實你知唔知佢平時鐘意聽咩歌架？」 <br />\n<br />\n「喂其實你.............」 阿瞳問左我好多條關於阿鈴既野，但係我一題都唔識答。<br />\n<br />\n於是，阿瞳就成為左我追阿鈴既感情導師。<br />\n<br />\n可能女仔對女仔既認識會比較全面，係阿瞳既幫助之下，好快我同阿鈴既關係已經產生左一種變化。"},{"pid":"3848b629256c4b76ba8bab6d7f9d57d8668015a2","tid":94965,"uid":74972,"like":0,"dislike":0,"score":0,"citedBy":0,"replyTime":"2017-01-31T12:42:37.000Z","msg":"「阿楓，拎你筆袋黎先。」阿鈴上緊科學堂果時無啦啦咁同我講。<br />\n<br />\n「好呀，不過拎黎做咩？」<br />\n<br />\n「Um...一陣你咪知囉。」<br />\n<br />\n就係咁樣，我個民女..呀唔係，係筆袋就比阿鈴強搶左。<br />\n<br />\n阿鈴係入面放左張好似八達通咁大既卡仔，之後就比返個筆袋我。<br />\n<br />\n咁好正常地我一拎返個筆袋就諗住拎張卡紙出黎睇啦。<br />\n<br />\n「喂，唔準睇住呀，至少...落堂之前唔準睇...」講完佢就另轉面。<br />\n<br />\n「怕咩姐，遲早都係會睇到架啦，而加睇同陣間睇有咩所謂。」<br />\n<br />\n「你試下!!」<br />\n<br />\n阿鈴嬲爆爆個樣真係好可愛。<br />\n<br />\n「好啦，一陣先睇啦麻煩怪。」<br />\n<br />\n就係咁樣，成堂講過咩火三角我都係冇聽過。因為我只係一路諗住究竟張卡上面寫左啲咩。<br />\n<br />\n「各位同學，今日教既內容就到呢到，記得返去溫好呢一課佢。而加出黎排隊落返課室先。」<br />\n<br />\n我一返到去課室之後第一時間係筆袋拎返張卡出黎睇下寫左咩。<br />\n<br />\n張卡係平時係書局見到一盒幾十張，後面印左句野，前面係空日比人寫野果種。<br />\n<br />\n後面印左句「總會在你身旁。」<br />\n<br />\n究竟係咩意思呢...?我都唔知...算啦重點應該係佢寫既野到。<br />\n<br />\n「對唔住呀果日我都唔知阿瞳會跟埋過黎架，見你出街果時都冇乜點出過聲，唔好嬲我啦，最多下次同你兩個人再出過街啦~」跟住係下面畫左個&gt;口&lt;''既公仔。<br />\n<br />\n女仔既字真係靚，細心既女仔既字特別靚。<br />\n<br />\n之後每次有咩特別野佢都會用張卡寫比我，而加我都好珍惜咁樣張佢地放曬落銀包。<br />\n<br />\n雖然咁樣其實都算係幾幸福，但係始終都要有一日同佢正式表白先得。"}]}