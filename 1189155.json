{"tid":1189155,"cid":1,"subCid":0,"title":"對「達哥之亂」的一點檢討","createTime":"2019-06-06T16:10:40.000Z","updateTime":"2019-06-06T16:10:40.000Z","uid":85612,"like":1,"dislike":2,"uniUserReply":1,"replies":[{"pid":"c7bee2df54034f16f59154deb16a56a864501710","tid":1189155,"uid":85612,"like":0,"dislike":0,"score":0,"citedBy":0,"replyTime":"2019-06-06T16:10:40.000Z","msg":"就「達哥之亂」，對於本土鍵盤戰士/衛道士嘅做法，有些少個人見解。<br />\n<br />\n係敵強我弱之時，弱方係政治上、輿論上嘅策略係咩，作為過來人、最終勝利者，偉大嘅毛主席已經講得好清楚：<br />\n<br />\n「......戰爭勝利的基本條件，是抗日統一戰線的擴大和鞏固。而要達此目的，必須採取發展進步勢力、爭取中間勢力、反對頑固勢力的策略，這是不可分離的三個環節，而以鬥爭為達到團結一切抗日勢力的手段。在抗日統一戰線時期中，鬥爭是團結的手段，團結是鬥爭的目的。以鬥爭求團結則團結存，以退讓求團結則團結亡，這一真理，已經逐漸為黨內同志們所瞭解。但不瞭解的依然還多，他們或者認為鬥爭會破裂統一戰線，或者認為鬥爭可以無限制地使用，或者對於中間勢力採取不正確的策略，或者對頑固勢力有錯誤的認識，這些都是必須糾正的。」<br />\n毛澤東：《目前抗日統一戰線中的策略問題》（1940年）<br />\n<br />\n係政治鬥爭中，鬥爭係手段，團結係目的。「以鬥爭求團結則團結存，以退讓求團結則團結亡」無原則嘅退讓，但求虛假嘅團結，最終只會導致運動失敗，依層大家都清楚。但除此之外，毛仲提出咗三點，都幾值得鍵戰們思量：<br />\n<br />\n「或者認為鬥爭會破裂統一戰線」，依層已經講過；<br />\n「或者認為鬥爭可以無限制地使用」，依層就涉及到近日嘅事件。連登仔嘅集體批判同狂歡，事實上迫使達哥暫時「收臺」。有人視之為勝利，但經此一役，達哥係咪會「迷途知返」？我對此有所保留，甚至覺得之後達哥會係政治表態方面更加謹慎，進一步淡出唔掂政治。下一句<br />\n「或者對於中間勢力採取不正確的策略」，我認為正正係依種「迫人表態」嘅風氣，令一啲本來支持或同情本土派嘅公眾人物好難繼續發聲。你一被捧上神枱，稍有差池，就會身敗名裂。係香港依個環境，本土派好難奢求獲得主流KOL嘅公開背書，自命係本土派鍵盤戰士嘅人，反而應該珍惜一啲尚存良知，無完全向大陸資本，向搵食投降嘅KOL。<br />\n「或者對頑固勢力有錯誤的認識」，諷刺嘅係，當一方面連登仔火力十足打一個無表態嘅達哥，對於一啲公然奶共嘅議員、尸位素餐嘅官員就無相應嘅攻擊。我唔會話依種係欺善怕壓，但如果真係打宣傳戰，自命係本土衛道士只會打中間派，無興趣打主要敵人，我會覺得有點失焦、無謂。<br />\n<br />\n至於應該做啲咩？都係個句，有份插達哥嘅人，6月9日，唔好再匿係房涼冷氣了。與其迫人表態，不如自己發聲。"}]}