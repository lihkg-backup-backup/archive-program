{"tid":1283349,"cid":1,"subCid":0,"title":"呢幾年都好難過，好難捱","createTime":"2019-07-03T18:59:04.000Z","updateTime":"2019-07-03T18:59:04.000Z","uid":211744,"like":5,"dislike":1,"uniUserReply":1,"replies":[{"pid":"3382b590804b42176316ecb41461c0c7ed6c31dc","tid":1283349,"uid":211744,"like":0,"dislike":0,"score":0,"citedBy":0,"replyTime":"2019-07-03T18:59:04.000Z","msg":"每一日都覺得好難捱 呢種感覺好似永無止境<br />\n首次有解脫嘅念頭 係中二個年<br />\n個陣覺得自己係異類 無人明白自己嘅感受<br />\n試過半開玩笑問一個信任嘅同學：我又唔係自己想出世 點解唔可以死？點解自殺係不孝？<br />\n位同學當時好詫異 佢話：咁係自私呀 屋企人咁辛苦養大你<img src=\"/assets/faces/normal/@.gif\" class=\"hkgmoji\" /><img src=\"/assets/faces/normal/@.gif\" class=\"hkgmoji\" /><img src=\"/assets/faces/normal/@.gif\" class=\"hkgmoji\" />你唔好下下都諗到咁差啦！<br />\n然後佢開始疏離我 我係學校都冇咩朋友<br />\n個刻我就知道 原來呢種真實嘅感受係唔可以講出黎<br />\n因為其他人只會覺得你中二病/你好陰沈好負面<br />\n<br />\n直到今日 其實偶爾都會有好負面好消極嘅想法<br />\n因為病情係好反復<br />\n可能有一年時間好轉左 但唔好彩又遭遇好挫敗嘅事情<br />\n就會忍受唔住 負面嘅情緒感覺都會通通返哂黎<br />\n而且更加無力<br />\n係上年 我就係經歷緊呢個階段<br />\n我都曾經諗過上去天台 跳落黎就一了百了<br />\n當時我已經唔想解決問題 只係想永遠從呢個世界解脫<br />\n人死如燈滅 唔想上天堂 唔想落地府 只想乜都冇 唔想煩<br />\n但就係個陣<br />\n見到FB wall上有人share左個連登post<br />\n我只係漫無目的咁求其禁入去睇<br />\n內容大概係一人一個親身經歷好難忘嘅父母家人對自己做過嘅仆街野（詳細唔記得<img src=\"/assets/faces/normal/sosad.gif\" class=\"hkgmoji\" />sorry）<br />\n睇到好多連巴絲用好幽默或者正面嘅態度語氣去描述返好慘嘅經歷<br />\n個陣我喊住咁爬哂個帖 <img src=\"/assets/faces/normal/cry.gif\" class=\"hkgmoji\" /><img src=\"/assets/faces/normal/cry.gif\" class=\"hkgmoji\" /><br />\n睇到好多同我背景差唔多 甚至比我更差更差嘅你地<br />\n依然好努力生存緊 依然用一種好馬死落地行嘅態度去闖<br />\n係個種豁達裡面<br />\n我睇到希望<br />\n我意識到轉牛角尖嘅自己 面對嘅問題 其實都冇咩大不了<img src=\"/assets/faces/normal/frown.gif\" class=\"hkgmoji\" /><br />\n<br />\n<strong>人生係好難 好難 <br />\n難在佢冇正確答案<br />\n難在佢係建基於每個群體每個人每一個選擇最後所得出嘅結果 <br />\n好多時我地都預測唔到結果<br />\n所以我地會覺得無力 會憂慮 會恐懼<br />\n皆因我地冇得控制佢<br />\n呢個係每個人都會感受到嘅嘢<br />\n若果一個人獨自行 得一個選擇<br />\n咁加多十個人一齊行 就多左十個選擇<br />\n出黎嘅路就更加多<br />\n路未必好行 但每次多十個選擇 <br />\n出黎嘅outcome係會幾何級數咁上<br />\n有時唔一定係人地影響到你 <br />\n你都可以帶動到其他人嘅生活<br />\n我地唔應該覺得自己懦弱、廢<br />\n唔需要縮到自己好細 好眇小<br />\n因為加埋一齊 我地會好壯大<img src=\"/assets/faces/normal/hoho.gif\" class=\"hkgmoji\" /></strong><br />\n<br />\n各位巴絲 無論係因為咩事都好<br />\n有咩唔暢快 都要同身邊嘅人傾<br />\n一個唔聽 就講比十個<br />\n都可以上黎大嗌 總會有人聽到你！<br />\n<br />\n<span style=\"font-size: xx-large;\"><span style=\"color: red;\">我地需要你！</span></span><br />\n<br />\n<br />\n<br />\n<br />\n<br />\n[/url][/member][/member]"}]}