{"tid":1335819,"cid":12,"subCid":0,"title":"你我均是創世神","createTime":"2019-07-20T16:26:17.000Z","updateTime":"2019-07-21T04:42:50.000Z","uid":216390,"like":3,"dislike":0,"uniUserReply":2,"replies":[{"pid":"7d83220c5983eb0134f90280c288473d5b47b350","tid":1335819,"uid":216390,"like":0,"dislike":0,"score":0,"citedBy":0,"replyTime":"2019-07-20T16:26:17.000Z","msg":"第一次開po同係度寫文<br />\n有咩不足就先同大家講聲對唔住<img src=\"/assets/faces/normal/adore.gif\" class=\"hkgmoji\" /><br />\n<br />\n係一百多年前，有一大班村民係空地上自由自在咁生活，佢哋無固定屋企，只會隨意放牧。<br />\n<br />\n而有一日，地主因為賭錢成癮，最後輸曬啲錢，以致塊地賣咗比賭場大佬，其後，大佬就派咗手下其中一堆人，攞住地契咁威迫村民聽命令。<br />\n<br />\n賭場大佬下令村民要建立自己村莊，唔可以無屬於自己嘅屋企，仲特登派啲手下去教識村民點樣起屋、點樣令條村擴大、點樣捉到唔同動物。<br />\n<br />\n起初村民好擔心同埋好討厭呢一班人，覺得佢哋自己無曬自由，唔可以再隨心所欲，要屈就係一間奇怪嘅地方入面。<br />\n<br />\n但慢慢佢哋就發現生活唔同咗，唔會因爲天氣轉變搞到訓唔安，啲動物又走曬搞到無嘢食，覺得有一間叫「屋」嘅嘢都唔錯，大家都感覺好舒服，同以前嘅生活有種講唔出嘅特別。<br />\n<br />\n正當村民開始適應新生活，原來嘅地主就好開心咁跑翻嚟話籌好一半錢，可以令村民過翻原本生活，雖然賭場大佬強調塊地已經屬於佢，不過地主堅持話自己會捲土重來，一定會爭取攞翻屬於自己嘅一切。<br />\n<br />\n呢個時候，村民開始動搖，一方面佢哋覺得可以過翻以前生活，唔洗再被一班人欺壓，然而，另一方面又覺得而加生活進步咗好多，持續落去就可以生活無憂。<br />\n<br />\n後來，係賭場大佬嘅指令下，村民開始有學識，能夠運用唔同種類嘅陷阱去引誘動物，而得到賭場大佬賞識嘅村民，就被帶領到距離村莊好遠嘅地方上堂，教導佢哋知識。<br />\n<br />\n學有所成嘅村民重歸村莊後，下定決心開班授課，令所有人都可以有學識，唔洗一世放耕咁辛苦。<br />\n<br />\n最後，所有村民接受咗教育，佢哋除咗放牧之外，仲自行開發唔同商業活動，憑賭場大佬嘅人脈，佢哋同其他村莊連結合作交流，昔日嘅村莊，已經強大起嚟，可以話係一個小城市。<br />\n<br />\n突然，地主攞住一大袋錢，要求賭場大佬還翻塊地比佢，賭場大佬唔想自己心血白費，但無可能同錢作對，於是同對方作交易。<br />\n<br />\n「我可以還翻比你，但你要應承我，五十年內，你唔可以干涉城市人民生活，你要比佢哋繼續自行進步同發展落去。」<br />\n<br />\n「得！只要你肯交翻比我就可以。」<br />\n<br />\n賭場大佬怕地主唔守承諾，所以保險咁要求佢簽名作實。<br />\n<br />\n村民雖然憂慮地主會唔會強行要求佢哋還原，令到生活再一次改變，但覺得地主曾經租借地方比自己，一定會對大家好好，所以好高興咁高調慶祝。<br />\n<br />\n為咗兌現承諾，地主揾咗自己信任嘅左右手去管治村民，等失去賭場大佬嘅佢哋可以重新擁有首領帶住，更重申自己係一定唔會干擾村民，希望村民可以放心，同時鼓勵佢哋幫下自己。<br />\n<br />\n點解話要幫下佢？<br />\n<br />\n原來，地主唔止有一塊地，佢仲有其他爛地荒地，為咗令自己有錢攞翻塊地，佢吃力咁招攬其他遊牧民族加入，遊說佢哋會有好生活。<br />\n<br />\n如今，地主已經有一班手下為佢賣命，可惜未有村落咁繁華，於是就想一班有經濟能力同有學識嘅村民可以仗義咁幫手。<br />\n<br />\n富有同情心嘅村民了解昔日嘅辛酸，所以義不容辭咁主動幫手，一得閒就送食物同稀有動物比佢哋，為嘅係對方有飯食，唔好挨餓咁慘。<br />\n<br />\n同時地主亦馬不停蹄咁努力發展其他村莊嘅經濟及人民知識等等。十幾年後，地主已經退休，揀咗其他心腹去繼續為佢打拼，而當年好窮同需要人幫嘅荒地，喺呢十年間都變得興盛同強大，已經轉變成大城市，有傳地主後代想控制曬所有地方，令自己成為皇。<br />\n<br />\n更加有個都市傳說，傳言指地主所管治底下嘅所有市民都被洗腦，或者扮洗腦，仲會封鎖所有外界消息，令到佢哋接收唔到其他資訊，而市民亦只可以表達自己有幾鐘意身住環境同一切事物，假如有任何對管治手法有不滿及怨言，發言者身邊嘅親朋摯友都會逐一莫名消失或者意外重傷。<br />\n<br />\n當然好有多人唔信邪走去試，結果往往就一係否應自己曾經以身試法，一係就連人都失蹤埋。<br />\n<br />\n小城市雖然受地主管治範圍內，但由於多年前嘅承諾，所以目前為止都係資訊流通同埋鐘意講咩就講。<br />\n<br />\n不過，近年一班領袖首領就以愛大家同埋連接大城市，等大家關係更親密嘅原因，強行推行咗唔同嘅計劃，例如興建一艘大船用作接駁兩地，每日提供津貼同邀請大城市嘅百多名居民去小城市吃喝玩樂。<br />\n<br />\n小部分嘅市民察覺到問題，認為咁樣會令到小城市嘅資源分配不均，而且仲慢慢蠶食咗自己嘅屋企。<br />\n<br />\n縱使少部分市民嘗試聲討，用唔同方法表達意見，可惜都無辦法阻止。<br />\n<br />\n佢哋好灰心，唯有眼白白望住自己居住地被人改變。<br />\n<br />\n直到最近，一個賊人進行打劫，不但搶曬入面嘅財物，仲燒毀一連串嘅房屋，造成人命傷亡。<br />\n<br />\n呢個時候，領導以安全做理由，強制要求市民嘅房屋要加建鐵欄、大門要安裝智能門鎖，咁就可以保證唔會再有賊人入屋，可以完全咁杜絕問題。<br />\n<br />\n但好快有人就指出咗，所謂嘅智能門鎖係監視人民嘅工具，出發點根本就唔係為市民人生安全著想，最終目的係鎖曬所有市民係屋企，透過電視去控制佢哋，利用慢性洗腦嘅方法以同化所有人，咁樣先能夠更順利達到成為皇嘅最終目標。<br />\n<br />\n一班年輕市民為咗守護自己嘅家同屋企，不惜一切咁用盡所有方法去抗戰。<br />\n<br />\n可惜嘅係，仍然有人唔明白唔理解，以冷言冷語去攻擊呢一班真心守護家園嘅義士。<br />\n<br />\n「好心就咪搞亂啦！」<br />\n<br />\n「好人好者驚鬼。」<br />\n<br />\n「吓，關我咩事？」<br />\n<br />\n除咗受抨擊之外，仲有一堆視若無賭嘅市民，佢哋認為只要唔理就可以無事。<br />\n<br />\n只要有人出聲，自己就可以置身事外。<br />\n<br />\n你問我佢哋點諗？<br />\n<br />\n人心肉做，話無事係呃你㗎。<br />\n<br />\n但無辦法，一定要撐落去，<br />\n<br />\n點解要咁傻？<br />\n<br />\n嗯......係傻㗎，傻在愛呢個地方，<br />\n<br />\n因為呢度係佢哋真正嘅家，無地方可以取替得到。<br />\n<br />\n「你叫我出嚟一齊抗爭？但......但我怕，你都見到啦，佢哋會放老鼠咬人。<br />\n<br />\n算啦，多我一個又點。」<br />\n<br />\n<br />\n「多你一個已經好多，你從來都唔係孤單一人，只要你肯企出嚟發聲，我哋就係同路人，就有能力去改變，而目標就只得一個⋯<br />\n<br />\n[center]就係<strong>自由</strong>！<img src=\"https://na.cx/i/ZwpRWCs.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FZwpRWCs.png&h=8008068d&s={SIZE}\" /><br />\n<br />\n-<br />\n一句講曬，<strong>721見！</strong>"},{"pid":"966f5d30ce03a9d0e0652a5821d33e07f75215ea","tid":1335819,"uid":216390,"like":0,"dislike":0,"score":0,"citedBy":0,"replyTime":"2019-07-21T04:11:59.000Z","msg":"輕輕推"},{"pid":"511256fbb8a66d802dac499b308184c25516c059","tid":1335819,"uid":216390,"like":0,"dislike":0,"score":0,"citedBy":0,"replyTime":"2019-07-21T04:16:39.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"ecb5edbd2ed0bfbd445d762c2e47f3b3a5601dff","tid":1335819,"uid":266172,"like":1,"dislike":0,"score":1,"citedBy":1,"replyTime":"2019-07-21T04:21:32.000Z","msg":"揾我？ 721會見到"},{"pid":"de6456878a2bb7129965b7faa02c1eed360fd001","tid":1335819,"uid":216390,"like":0,"dislike":0,"score":0,"quote":{"pid":"ecb5edbd2ed0bfbd445d762c2e47f3b3a5601dff","tid":1335819,"uid":266172,"like":1,"dislike":0,"score":1,"citedBy":1,"replyTime":"2019-07-21T04:21:32.000Z","msg":"揾我？ 721會見到"},"citedBy":0,"replyTime":"2019-07-21T04:42:50.000Z","msg":"落到場大家都係<img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/hoho.gif\" class=\"hkgmoji\" />"}]}