{"tid":2268217,"cid":12,"subCid":0,"title":"［奇幻］異．界","createTime":"2020-11-02T15:22:23.000Z","updateTime":"2021-02-22T15:29:26.000Z","uid":273452,"like":0,"dislike":0,"uniUserReply":2,"replies":[{"pid":"c0ea1f7da1e0257a400698cbb22c2cb365b7a7cb","tid":2268217,"uid":273452,"like":0,"dislike":0,"score":0,"citedBy":0,"replyTime":"2020-11-02T15:22:23.000Z","msg":"「我返嚟啦！」<br />\n<br />\n我對住屋內講咗呢句話，一如既往般，沒有得到任何回應。<br />\n<br />\n說畢，就關上門，將鎖匙放喺玄關隔離嘅神枱上面，對住神枱上面嘅佢地上咗柱香，拜咗一拜。<br />\n<br />\n然後轉身開電視，雖然唔係咁在意播緊啲咩，但只不過係唔想屋企咩聲都無咁靜。<br />\n<br />\n「大家好，歡迎收看六點半鐘新聞報道，今日新聞焦點係 - 隕石撞地球！ 有研究表示最近一星期紀錄到過千粒隕石撞向地球，而世界各地唔少市民都影有到隕石襲地球嘅影像，但神奇嘅係呢次隕石撞地球竟然無造成任何財物同人命傷亡......」<br />\n<br />\n隕石撞地球？今日新聞幾有趣，如果大粒啲咪好，唔洗生活得咁辛苦，雖然有好多嘢未做過就係......（未拍過拖的說，喊出黎）<br />\n<br />\n「咕～～～」嗯，唔理啦，煮嘢食先，肚子餓了。<br />\n<br />\n隨即放低書包同搖控後，行去廚房，打開雪櫃，將一盒食剩一半嘅豆豉鯪魚拎出嚟放喺飯枱上面，再熟練咁撕開即食飯表面嘅膠放入微波爐叮，整個過程一氣呵成，熟練完美！<br />\n<br />\n「鈴鈴鈴～」當我仲沉醉係佩服自己厲害動作嘅時候，電話嘅鈴聲打破咗我嘅興致。<br />\n<br />\n「未知的來電？」我疑惑咁望一望部電話，諗一諗，平時我係唔會聽嘅，因為通常都係呃人電話，但今日正正就因為你打破咗我嘅興致，我就奉陪一下，陪你玩玩！"},{"pid":"f0ee1622c741c1fe40ba19dd4f109ae123fdd039","tid":2268217,"uid":273452,"like":0,"dislike":0,"score":0,"citedBy":0,"replyTime":"2020-11-02T15:24:30.000Z","msg":"我接起電話<br />\n<br />\n「喂，喂，喂，有......收到，係唔係....呀！」<br />\n傳過嚟嘅係一把聲音顫抖嘅男聲，而對面條友聽落好似好驚恐咁樣......但呢樣都唔係重點，重點係雜聲太多，根本聽唔清楚佢講咩，乜家下呃人電話玩埋啲咁嘅嘢？睇嚟我同時代脫節了！<br />\n<br />\n「喂！邊位？」我嘗試回應下佢<br />\n<br />\n「咔...咔...咔...咔...」斷咗線？得返啲咔咔聲<br />\n<br />\n「你好，999」突然出現一把女聲<br />\n<br />\n999？咩料？當我仲疑惑緊嘅時候，嗰個男人又開始講嘢，所以我決定先聽下佢地講咩先！<br />\n<br />\n「喂，我依家喺......尖呀，我好似入咗......快啲搵人嚟幫我」<br />\n<br />\n「先生，你冷靜啲先，你係唔係行山蕩失路呀？」<br />\n<br />\n講到呢度，我諗應該係搭錯線，唔關我事（不過心諗呢個時代仲有搭錯線㗎咩？）<br />\n<br />\n「唔係呀，我都話我......呀，我喺......尖，我個朋友都......快啲搵人嚟幫我哋」聽得出個男人好不耐煩，好大聲咁講嘢。<br />\n<br />\n「好好好，先生，你有無見到附近有任何標距柱？」女接聽員講<br />\n<br />\n「雖然實......置.......但有.....40」每次淨係男人講嘢，就一直咔咔咔，斷下斷下咁<br />\n<br />\n「叮～」<br />\n<br />\n聽到咁上下，我嘅飯都叮好了，算啦，唔聽啦，既然唔係咩呃人電話，又聽唔清楚佢地講乜嘢，都無嘢好玩，所以決定收線，專心醫好個肚算。<br />\n<br />\n於是我熄咗電話，開始我嘅晚餐。<br />\n<br />\n食完飯，做完功課，做埋運動，望一望個鐘，都就快12點，係時候瞓覺，捱埋聽日，後日教師專業發展日，連放三日假，可以真正咁休息下啦。<br />\n<br />\n然後熄咗盞燈，合埋雙眼，瞓教。"},{"pid":"d9d164cf5d1a8013116258fd8f4acd349488466f","tid":2268217,"uid":273452,"like":0,"dislike":0,"score":0,"citedBy":0,"replyTime":"2020-11-03T08:55:27.000Z","msg":"「諾斯～～～早晨呀呀呀！」<br />\n<br />\n<br />\n一聽到呢把好嘈嘅聲音，我就知係佢，我最好嘅朋友 - 迪文。<br />\n<br />\n<br />\n「頂你，洗唔洗次次叫我都叫咁大聲呀？我唔係聾㗎，你個仆街仔！」<br />\n<br />\n<br />\n每朝返學，佢都會喺我唔為意嘅時候，大聲叫我，每次都俾佢嚇親，都已經兩年，我都仲未適應到，睇嚟我嘅適應力都差下。<br />\n<br />\n<br />\n「喂，諾斯，返埋今日，就放三日假，有無諗過去邊度玩？」諾斯一邊將手搭喺我膊頭一邊講<br />\n<br />\n<br />\n「我又無諗過，可能喺屋企瞓下教，煲下劇咁，hea下」我認真思考有咩好做，好似瞓教係最好選擇？<br />\n<br />\n<br />\n「聽日星期五，不如去行山囉？人少啲，星期六日放假可以休息。」迪文語帶興奮<br />\n<br />\n<br />\n「去行山？行山喎？你迪文想去行山？」我十分驚訝，因為以前初識佢嗰陣，我成日約佢行山，打波，踢波呢啲體能活動，佢都以體能差推哂我，今日竟然主動話想行山，真係世界變！<br />\n<br />\n<br />\n「咁你想行咩山？」既然咁難得佢想行，一定奉陪！<br />\n<br />\n<br />\n「就蚺蛇尖啦，一係唔行，一行就行啲勁嘅，好唔好？」<br />\n<br />\n<br />\n「蚺蛇尖？西貢三尖之一嚟喎，我驚到時要call飛行服務隊救你，哈哈哈」我語帶恥笑<br />\n<br />\n<br />\n「誰怕誰，我都唔驚，驚X呀？」<br />\n<br />\n<br />\n雖然迪文係笑住咁講，但我睇得出佢都幾堅定下，既然係咁，佢鐘意啦，陪下佢，最多行慢啲就下佢<br />\n<br />\n<br />\n「我體能不嬲fit到爆，無驚過，到時唔好叫我扶你就得」<br />\n<br />\n<br />\n我望一望手錶，發現就快遲到！！！<br />\n<br />\n<br />\n「喂，迪文，其他嘢遲啲再傾，我地要行快啲啦，如果唔係實遲到，遲到實俾個老女人煩死！」<br />\n<br />\n*老女人=訓導主任（唔重要）<br />\n<br />\n<br />\n<br />\n最後我同迪文約好聽日喺西貢市集合，然後一齊搭車去北潭凹，喺北潭凹出發。"},{"pid":"6367dabd98669316b1923b4531404c5bae5fdec8","tid":2268217,"uid":381265,"like":0,"dislike":0,"score":0,"citedBy":0,"replyTime":"2020-11-16T11:05:03.000Z","msg":"完"},{"pid":"6767ded35955ba09e5ab9ed71e721c93cf69be1d","tid":2268217,"uid":273452,"like":0,"dislike":0,"score":0,"citedBy":0,"replyTime":"2021-02-22T15:29:26.000Z","msg":"星期五當日，我同迪文集合了，並一齊搭車去蚺蛇尖嘅起點 - 北潭凹。我身穿白色嘅運動裝，雖然唔係全白，但比例上白色部分佔較多，而迪文同我就完全相反，佢就啱啱好著咗套接近全黑嘅運動裝，一凹一凸，咁樣算夾定唔夾呢？<br />\n<br />\n<br />\n「諾斯，你著白色衫褲，唔驚污糟咩？我就覺得你今日一定會整到成身都污糟，睇嚟你套衫褲都唔洗要。」迪文陰陰嘴笑住咁講<br />\n<br />\n<br />\n「你理得我！Fashion 呢家野，你識咩呀！點都好你唔洗擔心我，擔心你自己先啦，有咩事我會直接掉低你，第一個走先。」<br />\n<br />\n<br />\n「睇吓點！」迪文又笑笑口咁講<br />\n<br />\n<br />\n我同迪文喺西貢市食完午餐，搭94號巴士喺北潭凹落車，起點有一個公廁，而右邊就係通往蚺蛇尖嘅小路，因為我都未黎過，所以以防萬一，開始前都係睇下google map認一認條路先。<br />\n<br />\n<br />\n「嘩，未開始上山，都有排行喎！」睇到google map有啲埋怨，因為要經條小路去到蚺蛇尖嘅起點都應該要行一段時間，好似有啲長<br />\n<br />\n<br />\n「唔緊要啦，長都唔緊要.....好快到姐！」<br />\n<br />\n<br />\n「但係依家都兩點，會唔會趕唔切太陽落山前行完㗎？」我有啲焦慮，因為係迪文提議行蚺蛇尖，所以我都無咩點做資料蒐集，咁晏先開始行，夜晚先落山好似有啲危險<br />\n<br />\n<br />\n「唔洗驚，唔會發生呢啲事！」迪文用堅定嘅眼神望住我講。<br />\n<br />\n<br />\n咁最多行快少少，追返啲時間，希望係天黑前落到山。<br />\n<br />\n<br />\n「咁我哋就唔行埋米粉頂，上完蚺蛇尖就原路番返去。」<br />\n<br />\n<br />\n迪文點點頭表示同意。<br />\n<br />\n<br />\n終於開始起行，我行前面，迪文殿後，因為迪文話佢第一次行山，想我行前面lead住，所以我配合一下佢。啱啱開始，周圍都係樹，未有咩靚景睇，行咗一陣，大約半個鐘左右，到達赤徑，可能因為今日天氣幾靚，望到淺灘，覺得風景幾正，而且附近仲有一個營地，如果喺呢度露營感覺都幾chill 。<br />\n<br />\n<br />\n不過當我周圍觀察風景嘅時候，發覺一啲奇怪嘅地方！「迪文，我地一路行過嚟係唔係一個人都見唔到？」因為覺得奇怪所以都係問一問迪文。<br />\n<br />\n<br />\n「係咩？無留意」迪文平淡咁回應<br />\n<br />\n<br />\n「雖然話就話難行同埋我哋星期五行，但係香港人咁鍾意行山，竟然一個人都無，你唔覺得奇怪㗎咩？」<br />\n<br />\n<br />\n「有無人都好，我哋繼續行啦，唔好理啦。」<br />\n<br />\n<br />\n聽到迪文咁講，佢都講得啱，有無人行都唔關我哋事，都係繼續趕路先。<br />\n<br />\n<br />\n當我哋繼續行，去到一個轉灣位，突然有人迎面跑過黎，撞咗我一吓，我立即擰轉頭，想睇吓咩人咁無禮貌，撞到人，對唔住都無句，但我擰轉頭之後已經見唔到有其他人，淨係見到迪文，所以問吓迪文有無見到嗰個人。<br />\n<br />\n<br />\n迪文攤開兩隻手，表示唔知咩事，加上佢個樣同反應又唔似講大話。<br />\n<br />\n<br />\n唔通我搞錯咗？定我有幻覺？<br />\n<br />\n<br />\n當然之後有問多幾次迪文，但迪文都表示無見到，而佢好似開始有啲唔耐煩咁，所以只好當自己撞邪，無再追問落去，繼續向蚺蛇尖進發。"}]}