{"tid":804429,"cid":6,"subCid":0,"title":"好有Face！ 韋亞邀雲格去總統就職禮","createTime":"2018-09-03T04:15:15.000Z","updateTime":"2018-09-03T04:15:15.000Z","uid":30788,"like":1,"dislike":1,"uniUserReply":1,"replies":[{"pid":"fa02cfebce0ca1b24fdb914acf83ff3ae8e00fb7","tid":804429,"uid":30788,"like":0,"dislike":0,"score":0,"citedBy":0,"replyTime":"2018-09-03T04:15:15.000Z","msg":"前世界足球先生、利比里亞球星韋亞上月當選總統，佢就邀請咗恩師雲格出席今個月舉行嘅就職典禮，完全畀足面！雲格當年喺摩納哥造就韋亞成名，因此韋亞一直好敬重雲格，重視雲格如父親。但雲格就話未必能夠出席就職典禮，重講笑話如果自己被英足總罰停賽，先至有時間出席。<br />\n<br />\n對於會唔會出席就職典禮，雲格好幽默咁話：「我畀韋亞邀請出席佢嘅就職典禮。我諗我到時會好忙，但如果我畀人停賽嘅話，或者我會有時間去。」事源阿仙奴周日只能作客1:1賽和西布朗，其中球證甸恩判罰一記爭議12碼予西布朗，令雲格相當不滿，狠批英超球證水平全無進步，他或因此被英足總處罰。<br />\n<br />\n雲格又回憶當年同韋亞共事嘅時光:「當你睇下佢嘅人生，佢嘅人生就好電似電影咁。我記得第一次見佢嗰時，佢顯得有啲迷失，冇人識佢而且冇人對佢評價。但佢之後就成為世界其中一名最佳球員，依家重做埋總統。」"}]}