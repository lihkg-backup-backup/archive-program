{"tid":1211698,"cid":5,"subCid":0,"title":"自己香港自己救","createTime":"2019-06-12T16:20:30.000Z","updateTime":"2019-06-12T16:20:30.000Z","uid":238995,"like":1,"dislike":0,"uniUserReply":1,"replies":[{"pid":"0ff187931077d65a983f86e486492ae46aed54b4","tid":1211698,"uid":238995,"like":0,"dislike":0,"score":0,"citedBy":0,"replyTime":"2019-06-12T16:20:30.000Z","msg":"每次去旅行啲新朋友都會問我係唔係中國人，而我就只會回答佢地，我係「香港人」。我好自豪自己係一個香港人，因為接受的教育係自由思想的教育，學習的文化係西方的人權，自由，平等的文化，而且最重要的係大家都秉承同一嘅普世價值......正因爲呢啲種種因素而令我感到自豪，並覺得有呢啲嘢先係真正嘅香港。《逃犯條例》表面上係防止再有台灣殺人的案例出現，而且聲稱係到一般市民係有一定程度的保障。但實際上係唔係真係咁？一啲支持《逃犯條例》嘅人往往覺得只要我地唔做犯法嘢就無事又或者係犯法的刑期唔超過七年啊爺就唔會有藉口送你番公安局飲茶。但事實上佢地會唔會跟住呢個遊戲挽呢？有好多人會覺得要罸到七年刑期係一件好難嘅事，不如咁啦我再舉一個實際小小嘅例，係中國大陸寫小說啲劉小姐，因為一本講述男男同性戀嘅小說而被判10.5年，你哋試諗下因為一本BL成份嘅小說就有藉口送你入監倉10.5年，更可況當《逃犯條例》通過左之後你地係香港大搖大擺話中國壞話佢會叛你幾多年。雖然中國大陸淨係可以控告你37條罪，當中唔包括我而上所講的罪名，但你地都知道中國最叻齊人生豬肉，只要佢地提供表面證據成立（例如屈下你：強姦，偷嘢都可以令你坐十幾年）。香港警方就要拘捕你返大陸受審，而大陸的執法制度係「假定有罪」同香港極為不同，我哋係好難有一個公平嘅受審。所以真係得37條罪？以我所見如果比《逃犯條例》實行左之後，香港會多二條罪其一係「莫須有」，其二係「顛覆國家政權」，咁到時香港就真係比大陸同化左，香港就唔會叫做香港特別行政區，就會叫做「香港市」，我地本來應該有嘅「遊行與集會自由」同「言論自由」就可能唔會再有。係戰上的兄弟姐妹，多謝你地啲付出，有你地先係香港的光榮，甚至要多謝打頭陣的烈士，你地以脆弱的身軀抵擋着槍枝，催淚彈，水炮同警棍，有你地嘅付出我相信我哋一定可以攞返屬於自己嘅香港。而係屋企嘅你，我希望你地都可以同我地一齊並肩作戰，自己香港自己救。"}]}