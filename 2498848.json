{"tid":2498848,"cid":12,"subCid":0,"title":"《姜皓藍.1》","createTime":"2021-04-21T12:31:36.000Z","updateTime":"2021-04-21T12:31:36.000Z","uid":323933,"like":0,"dislike":0,"uniUserReply":1,"replies":[{"pid":"872f2cc009f2dd751edf8d1005e275bd2293a1e1","tid":2498848,"uid":323933,"like":0,"dislike":0,"score":0,"citedBy":0,"replyTime":"2021-04-21T12:31:36.000Z","msg":"《姜皓藍.1》<br />\n&lt;1&gt;<br />\n我慢慢執返起地下啲衫，著返上身。<br />\n「你走啦？」佢問。 <br />\n「係呀，約左人。」但其實我只係想快啲走。<br />\n「問你想唔想一齊，你又話了解多啲先，但次次做完就咁樣答然後走左去...」佢有啲晦氣咁講。<br />\n「下次呀，真係約左人。」我拎返起個袋，駕輕就熟咁開門就行左落樓。<br />\n個晚，我就好似平時咁，一個人由石塘咀行返上薄扶林道。佢叫呀roy，俾我嘅感覺就係一個冇咩目標嘅廢青，唔算好大隻，不過有啲肌肉，而且佢成隻左手都係紋身，幾靚仔。第一次識佢係一年前係app度見到，交換左相之後，佢約左我係公園見。佢係公園一見到我，就直接錫左落嚟，然後伸左隻手去我褲浪入面摸我。可能因為我由細到大都俾人討厭，無論性格定外表，所以我幾鍾意呢種感覺，呢種俾人渴求嘅感覺。佢捉住我隻手，放係佢下體上面，佢已經硬晒。佢再錫多左我一陣，伸脷個種，隻手掃上我個頭，然後開始撳低我去佢下面。我慢慢打開個嘴，然後佢塞左入去我個口度，開始上下磨。呢次係我第一次含撚，其實錫都係第一次，不過冇所謂喇，雖然我地之間冇任何感情，但起碼佢係想要我嘅。後黎我地每過一排就會見一次，有時幾個月，有時幾日，每次都係搞完就走，直到今日。<br />\n「喂！返嚟未呀？」mika 打黎問我。 <br />\n「到喇，係村口，因間見喇。」行下行下已經返到宿舍。<br />\n「搞咩搞咁耐呀。」mika見到我第一句就問。<br />\n「冇呀，約左friend咋嘛。」我答。<br />\n我地撘𨋢撘到上7樓一開門，就見到有個陌生人企左係𨋢口。我地眼定定咁望住佢，佢又眼定定咁望住我地。<br />\n「喂，hi~ 你係新黎嘅latecome呀？」我問。<br />\n「係呀，我叫gary......」佢有啲靦腆咁笑住答。 <br />\n「hi, 我叫呀皓藍。」我都有啲尷尬講。<br />\n呢一幕，就係我正式識gary嘅時候。我從來都冇同人講過，呢次其實唔係我第一次見佢。我第一次見佢係係兩年前屋企樓下嘅公園。已經唔記得點解，但個晚我一路帶住耳機聽Milky Chance 嘅 stolen dance, 一路喊。喊喊下，有個人行左過嚟，企係我前面，放低左杯朱古力雪糕，然後摸左我個頭幾下。<br />\n「唔好喊喇。」佢好温柔咁講，然後就慢慢行開左。<br />\n呢次先係我第一次見佢，後黎我開始住hall，到上個星期係份freshmen名單度見到佢個樣，我先知道，原來佢同我讀同一間大學，大我兩年，今年final year開始住hall，重要同我住同一層。其實我已經知道佢今日會開始入嚟住，內心有啲緊張同開心，不過一出𨋢見到個下竟然反應唔切。而且，如果我知到跟住落嚟會發生嘅事，可能我會寧願冇再見過佢，咁樣，我嘅世界就唔會咁複雜。"}]}