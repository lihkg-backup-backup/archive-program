{"tid":2249007,"cid":6,"subCid":0,"title":"前日本國腳酒井友之南闖故事","createTime":"2020-10-19T04:49:16.000Z","updateTime":"2020-10-19T06:30:48.000Z","uid":40287,"like":2,"dislike":0,"uniUserReply":4,"replies":[{"pid":"3f44a1e7fec5f9fffba04e388f2ffa33270b9e32","tid":2249007,"uid":40287,"like":0,"dislike":0,"score":0,"citedBy":0,"replyTime":"2020-10-19T04:49:16.000Z","msg":"<img src=\"https://na.cx/i/P7v0db5.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FP7v0db5.jpg&h=8c16ab0b&s={SIZE}\" /><br />\n印尼足球聯賽，有唔少日本球員嘅蹤跡，嗰朵最響，應該係酒井友之，前日本國腳，一位當年我打機經常用嘅中場派牌好手，喺球員生涯尾段選擇去印尼聯賽落班，有唔少奇遇，佢透過寫blog分享點滴，盡訴印尼踢波嘅所見所聞。<br />\n<br />\n酒井友之喺J1嘅千葉市原出道，2000年入選日本國家隊，並於悉尼奧運8強對美國一戰中正選登場，當時日本奧運隊有楢崎正剛、中澤佑二、森岡隆三、稻本潤一、中田英壽、中村俊輔、柳澤敦、高原直泰、宮本恆靖、平瀨智行、本山雅志、西紀寬、中田浩二等耳熟能詳嘅球員在陣，可惜酒井犯下一個錯誤，令美國喺90分鐘獲得一個12碼，最終2比2迫和互射12碼日本出局，呢場賽事令酒井覺得終身遺憾。<br />\n<br />\n後來轉會到名古屋八鯨，2004年轉到浦和紅鑽，有唔少出場機會，但受傷患困擾，2007年開始狀態下滑，被浦和紅鑽解約後加盟神戶勝利船，但傷患問題長期影響佢嘅演出，2008年被解約後只能加盟半職業JFL聯賽球會藤枝MYFC，當時傳酒井將會結束球員生涯，但酒井選擇離開日本，透過推薦，同好友兼球員柴小屋雄一出發去到印尼，加盟一支超聯球會Pelita Jaya。<br />\n<br />\n酒井友之喺Pelita Jaya上陣11次取得一個入球，表現唔差，不過不獲續約，此時另一支球會Persiwa Wamena對酒井友之及柴小屋雄一有興趣，最後簽咗一季，不幸地，完季後Persiwa只保留柴小屋雄一，好彩有一支升班馬Persiram Raja Ampat，來自西巴布亞球會四王群島嘅球會向佢伸出援手。<br />\n<br />\n但開季一段日子，Persiram Raja Ampat成積好劣，最大因素係主場不乎合規條只能用雅加達中立場作「主場」。<br />\n<br />\n2012年2月，Persiram「主場」面對實力旗鼓相當 嘅巴布亞省球會Persidafon，難得搶分機會，喺幾百名球迷吶喊助威下，Persisam以5比2反勝，其中酒井友之入兩粒，係佢印尼職業生涯第三個入球，替球隊扳平2比2時更流下男兒淚。<br />\n<br />\n<a href=\"http://footballweekly.jp\" data-sr-url=\"https://r.lihkg.com/link?u=http%3A%2F%2Ffootballweekly.jp&d=Ts2DrwFYYQI5JZ%2BOCIR9Zlc%2F7AvELiRjmt2A4bWGPaQ%3D&h=75c39c4d\" data-auto-link target=\"_blank\">footballweekly.jp</a>呢個網，曾經有酒井友之親手寫嘅blog，內裡講述印尼聯賽嘅經歷，本身佢負責派牌，但去到印尼，多數被安排踢攻擊中場，起初好唔習慣，後來都習慣咗，只係有啲嘢，畀佢想像差太遠...<br />\n<br />\n同日本唔同，印尼聯賽會喺週中安排比賽，有時一星期踢兩場，起初頻密賽程令佢非常吃力，而酒井友之形容，日本職業足球同印尼職業足球係兩個世界，日本職業球會首先擁有一個會所，設有練習區，會所包括更衣室，淋浴室，培訓室（治療室），肌肉訓練室，職員室同會議室。<br />\n肌肉訓練室入面，不僅用於肌肉訓練，仲用於身體護理及康復，例如練習前後用器械拉伸。教練室有治療床，教練會為您提供按摩。有用於練習嘅膠帶，有電及超聲波治療設備，受傷時需要用冰，因此有製冰機。<br />\n<br />\n但印尼呢？佢踢嘅幾支球會，有宿舍，更衣室，淋浴室，自助餐廳等，僅此而已。<br />\n<br />\n隊中有醫生，但同日本唔同，冇咁細心，甚至敷冰嗰陣時出現唔夠冰嘅情況，所以佢返宿舍後自己用冰敷。<br />\n<br />\n有一日，酒井友之練習射波時，拉傷大腿。喺日本，會先入醫院進行檢查，然後醫生會報告受傷程度，並建議進行幾週康復治療。但喺印尼，酒井冇被安排入醫院，而係被要求進行諸如健身房訓練及步行之類嘅單獨訓練，等待疼痛減輕。<br />\n<br />\n酒井友之經常受傷，認為今次康復期約為3週。但係，隊醫生從未接觸過或檢查受傷部位，大約一周後，佢話：&ldquo;時間到了。您可以上陣了。&rdquo; 酒井友之仍然感到痛苦，但最後都係上陣。更重要嘅係，比賽開始之前，隊醫嚴肅地說道：&ldquo;因為你是日本人，所以請盡力用武士精神。沒關係。&rdquo;<br />\n<br />\n酒井友之只可以苦笑。<br />\n<br />\n疼痛令酒井友之上半場大約20分鐘被換出，佢認為，印尼隊醫業餘咗啲。<br />\n<br />\n另外，印尼練習區域草皮狀況不佳，厚而硬，因經常落雨，曾經喺稻田般嘅場地比賽。<br />\n<br />\n當酒井友之第一次來到印尼時，感到好驚訝。印尼球員之所以被稱為&ldquo;職業足球運動員&rdquo;，只係因為收人工，但作為&ldquo;職業隊&rdquo;嘅環境卻&quot;根本沒有&quot;。<br />\n<br />\n而佢效力嘅Persiram Raja Ampat，宿舍水龍頭經常冇水，間中冇電，甚至試過拖糧，不過佢算好彩，佢話有南韓外援一年冇收過人工！<br />\n<br />\n不過有彈有讚，酒井友之話，足球喺印尼地位極高，球迷非常投入， 佢經常成為報紙嘅報導對象， 感覺自己就好似super star一樣，而除咗業餘嘅軟硬件，喺印尼踢波係好開心，因為氣氛好，自然令球員投入。<br />\n<br />\n現時酒井友之喺日本工作，佢並非印尼聯賽最出色嘅日本球員，但知名度最高，佢所講都係真實存在，不過已經事隔多年，印尼都開始出現Bali United呢啲擁有各項職業設施及配套嘅球會，但係低組別嘅足球環境仲係好差，而Persiram Raja Ampat都被印尼國民軍收購。"},{"pid":"cc6fe6918867f7cff925e937c38e75f14eb50f97","tid":2249007,"uid":92376,"like":1,"dislike":0,"score":1,"citedBy":0,"replyTime":"2020-10-19T04:55:55.000Z","msg":"睇錯 酒井友 之 南闖故事"},{"pid":"81e30c89c68d7c34d4892da6deeeba215287c4fe","tid":2249007,"uid":8672,"like":0,"dislike":0,"score":0,"citedBy":0,"replyTime":"2020-10-19T05:07:27.000Z","msg":"13哥<img src=\"/assets/faces/normal/adore.gif\" class=\"hkgmoji\" />"},{"pid":"db14c4bf7484da3cfb6072756232faa736f3f559","tid":2249007,"uid":14983,"like":0,"dislike":0,"score":0,"citedBy":0,"replyTime":"2020-10-19T06:30:48.000Z","msg":"<img src=\"/assets/faces/normal/adore.gif\" class=\"hkgmoji\" />"}]}