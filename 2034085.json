{"tid":2034085,"cid":25,"subCid":0,"title":"忌廉哥走了！貓奴永遠懷念","createTime":"2020-05-25T04:41:25.000Z","updateTime":"2020-05-25T04:41:25.000Z","uid":213877,"like":2,"dislike":15,"uniUserReply":1,"replies":[{"pid":"8a4350bdf6f2c855573906069035db818b55e1d5","tid":2034085,"uid":213877,"like":0,"dislike":0,"score":0,"citedBy":0,"replyTime":"2020-05-25T04:41:25.000Z","msg":"<img src=\"https://static.stheadline.com/stheadline/news_res/2020/05/25/449151/i_640x951_805447417.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.stheadline.com%2Fstheadline%2Fnews_res%2F2020%2F05%2F25%2F449151%2Fi_640x951_805447417.jpg&h=770bd884&s={SIZE}\" /><br />\n<a href=\"https://hd.stheadline.com/news/columns/0/20200525/856728/專欄-Executive日記-忌廉哥走了-貓奴永遠懷念\" data-sr-url=\"https://r.lihkg.com/link?u=https%3A%2F%2Fhd.stheadline.com%2Fnews%2Fcolumns%2F0%2F20200525%2F856728%2F%E5%B0%88%E6%AC%84-Executive%E6%97%A5%E8%A8%98-%E5%BF%8C%E5%BB%89%E5%93%A5%E8%B5%B0%E4%BA%86-%E8%B2%93%E5%A5%B4%E6%B0%B8%E9%81%A0%E6%87%B7%E5%BF%B5&d=g30fgRh1OaLpBbOto8aU3j6T6zfZKY9%2BYzH6xvUt7sk%3D&h=71e4d236\" data-ef-url=\"https://embed.lih.kg/frame?u=https%3A%2F%2Fhd.stheadline.com%2Fnews%2Fcolumns%2F0%2F20200525%2F856728%2F%E5%B0%88%E6%AC%84-Executive%E6%97%A5%E8%A8%98-%E5%BF%8C%E5%BB%89%E5%93%A5%E8%B5%B0%E4%BA%86-%E8%B2%93%E5%A5%B4%E6%B0%B8%E9%81%A0%E6%87%B7%E5%BF%B5&h=ef776423\" target=\"_blank\">https://hd.stheadline.com/news/columns/0/20200525/856728/專欄-Executive日記-忌廉哥走了-貓奴永遠懷念</a><br />\n<br />\n昨天係萬千貓奴傷心嘅一天，忌廉哥走了。主人高先生喺網上公佈，忌廉哥抗癌九個多月，喺昨天早上十一時半喺媽咪高太懷中安詳地去咗彩虹橋，高先生話，忌廉哥係獨一無二、無可取代嘅，所以唔會搵第二個取代佢喺貓奴心目中嘅位置。<br />\n<br />\n  昨天高先生係fb公佈︰「再見了，我們親愛的忌廉&hellip;&hellip;忌廉今日開心的去到彩虹橋，去探望牠的好朋友們~忌廉的離開只是在另一國度去守護着大家，忌廉家族會延續你的使命，繼續宣揚你的正能量~忌廉你永遠都會活在我們心中，讓這份愛可以繼續延續下去，願你一路好走&hellip;&hellip;」Kelly見到呢段文字都眼濕濕。<br />\n<br />\n  高先生對Kelly話，忌廉哥喺去年九月患上胃癌，佢同太太用盡方法去醫佢，包括西醫和中醫，仲為佢安排化療，可惜佢昨天早上喺媽咪懷中嘔吐同瀨咗屎之後就離去，高先生好傷心。<br />\n<br />\n  忌廉哥嘅粉絲聞訊後，好多人趕去喺油麻地彌敦道康樂大廈一樓嘅「忌廉哥與忌廉哥家族」，瞻養佢嘅遺容，佢嘅遺體喺昨天四點幾由動物善終專家嚟接走去。高先生話，暫時仲未知葬禮安排，一切聽專家意見。<br />\n<br />\n  忌廉哥係英國短毛貓，享貓年十四歲幾，早年喺尖東嘅報紙檔吸引好多人為佢拍照，佢善解人意，成為貓界紅人，其後仲成為廣告商嘅寵兒，又出席好多宣傳活動，係貓界KOL。公關界名人Tim Lau哥知道忌廉哥去世，佢本身都係一個貓奴，所以好傷感，佢喺fb發文悼念︰「再見啦 尖東忌廉哥，還記得當年找你做尖東倒數活動大使，一齊倒數發放正能量，奴才非常榮幸，請大家珍惜同貓相處&hellip;&hellip;&hellip;」<br />\n<br />\n  高先生話，忌廉哥成為明星貓，係自然發生嘅事，佢完全無經營，好似人類一樣，只要本身有才華，就可以成名，忌廉哥就係咁，忌廉哥嘅地位，係無可取代嘅，佢亦唔打算捧第二隻貓代替佢。"}]}