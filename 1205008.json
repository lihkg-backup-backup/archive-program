{"tid":1205008,"cid":33,"subCid":0,"title":"[有感而發] 雨革嘅失敗，其實都帶畀我哋一樣嘢","createTime":"2019-06-11T16:49:13.000Z","updateTime":"2019-06-11T16:49:13.000Z","uid":157304,"like":11,"dislike":1,"uniUserReply":1,"replies":[{"pid":"4fa9fdd6351459d665b42a9f8de79aa655666182","tid":1205008,"uid":157304,"like":0,"dislike":0,"score":0,"citedBy":0,"replyTime":"2019-06-11T16:49:13.000Z","msg":"五年前，佔領俾人清場嗰陣，我真係好失望<br />\n雨革失敗，泛民本土決裂，立法會dq，天琦入獄，成個香港陷入前所未有嘅低潮<br />\n<br />\n我曾經都以為團火從此熄滅，香港就咁玩完<br />\n<br />\n但係其實雨革帶咗樣好重要嘅嘢畀香港人<br />\n就係「習慣上街同終於敢去抗爭嘅心」<br />\n累積越嚟越多嘅抗爭經驗<br />\n膽越嚟越大<br />\n猶豫嘅時間越嚟越短<br />\n<br />\n有啲嘢係好難踏出第一步，例如對抗一個政權<br />\n但只要試過第一次，有過經驗，就會越嚟越習慣同敢去試<br />\n<br />\n我同好多朋友都係雨革928第一次上街<br />\n由細個唔識政治，到敢怒唔敢試<br />\n到突破心裡關口，衝落去見證928發生，到坐底佔領<br />\n然後等咗五年，69百萬遊行同今晚金鐘、聽日612大罷工<br />\n大家已經變到諗都唔諗，立即出去聲援<br />\n<br />\n眼見呢兩日，身邊越嚟越多以前唔上街嘅人出嚟<br />\n眼見好多左膠同和理非，終於唔譴責暴力同篤灰，叫人自發抗爭<br />\n眼見好多人用雨革嘅經驗去研究更多新方法、捨棄舊敗處<br />\n令我覺得雨革嘅失敗，雖然係一場大挫折，但只要善用佢，同時可以係而家成功嘅重要基石<br />\n<br />\n香港嘅未來唔知會變成點，但係自從2014年開始，我哋已經唔再係以前嘅香港人<br />\n大家一齊努力！"}]}