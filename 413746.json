{"tid":413746,"cid":21,"subCid":0,"title":"（J Pop）鐘意鬼束千尋嘅入一入嚟","createTime":"2017-09-25T15:51:36.000Z","updateTime":"2017-09-25T16:03:09.000Z","uid":148355,"like":1,"dislike":1,"uniUserReply":0,"replies":[{"pid":"3b25e4c0e2c338dfc141e7c29fb589b01f5b79b1","tid":413746,"uid":148355,"like":0,"dislike":0,"score":0,"citedBy":0,"replyTime":"2017-09-25T15:51:36.000Z","msg":"俾我講下自己嘢先～<br />\n<br />\n聽咗六年J pop，有聽開嘅九成係女聲solo，先後鐘意咗宇多田光、YUI、KOKIA、濱崎步同miwa。近月喺youtube聽到鬼束千尋首《私とワルツを》嘅live版本，即刻中咗毒，嗱嗱聲搵番佢其他歌嚟聽，嘩，一聽就停唔到，首首都係名作，就係咁入咗坑。<br />\n<br />\n後嚟先知鬼束原來早喺二千年就出道。我入J Pop坑咁耐第一次有呢種相逢恨晚嘅感覺，第一次可以咁肯定呢個就係自己想搵嘅嘢，我諗呢種興奮同熱情剩係喺自己N年前聽陳奕迅嗰陣出現過。宜家我日日loop佢啲歌+睇番啲歌詞翻譯（我本身唔識日文sosad），算係盡番少少力追番自己miss咗呢位歌姬嘅時間。<br />\n<br />\n我咁不自量力開呢個post係因為眼見連登之前冇乜post討論鬼束千尋，希望提供個地方俾同好聚下交流下。如果你鐘意鬼束千尋，不妨入一入嚟講下你所識嘅佢，分享下你入坑嘅故仔；如果你未聽過鬼束千尋但又唔知點解入咗嚟而又不厭其煩咁睇到呢度，希望我可以令你花五分鐘聽下佢啲歌啦，Keep Tryin' 啦實冇後悔"},{"pid":"2056f9432ad6c2d941ed97d4fe723826427d16dd","tid":413746,"uid":148355,"like":0,"dislike":0,"score":0,"citedBy":0,"replyTime":"2017-09-25T16:03:09.000Z","msg":"<a href=\"https://youtu.be/IxAq38gURwU\" data-sr-url=\"https://r.lihkg.com/link?u=https%3A%2F%2Fyoutu.be%2FIxAq38gURwU&d=c6DJ69O4b0LkWb%2FyYV%2BHSE4boqMkoHyMuoHHSR1H%2BGk%3D&h=ba48ddad\" data-auto-link target=\"_blank\">https://youtu.be/IxAq38gURwU</a>"}]}