{"tid":1423605,"cid":33,"subCid":0,"title":"［忠告］小心提防政府鴿派代理人令民意逆轉之可能性","createTime":"2019-08-06T14:25:47.000Z","updateTime":"2019-08-06T14:47:27.000Z","uid":247122,"like":4,"dislike":0,"uniUserReply":1,"replies":[{"pid":"f2be6f1d8790accc9d99bb33a91ee0d3394d3685","tid":1423605,"uid":247122,"like":0,"dislike":0,"score":0,"citedBy":0,"replyTime":"2019-08-06T14:25:47.000Z","msg":"世界上每個地方嘅政治人物都分為鷹派同埋鴿派。鷹派用以形容主張採取強勢態度或手段解決問題，鴿派則提倡採取柔性溫和或懷柔的態度同埋手段處理問題。香港建制內有冇分鷹派同埋鴿派？當然有。<br />\n<br />\n鷹派嘅人物及其代理人例子包括林鄭、鄭若驊、羅范、葉劉、范徐麗泰、何君堯、蔣麗芸、689等等（人數太多不能盡錄）。呢種人由於本身已經面目可憎, 相信連登仔甚至香港嘅和理非泛民支持者都會選擇直接無視其言論（而事實上，呢班人所講嘅言論係為咗鞏固建制支持者嘅士氣），所以係呢篇文就不必多講喇。<br />\n<br />\n<span style=\"font-size: x-large;\"><strong><span style=\"color: red;\">連登及香港反對陣營要提防嘅係鴿派人士及其代理人。呢班人為數唔多，但係社會有一定影響力, 甚至係政府今次事件可能鹹魚翻身嘅關鍵人物。當中包括（但不限於）以下七人：<br />\n1）張建宗<br />\n2）曾鈺成<br />\n3）陳智思<br />\n4）曾俊華<br />\n5）劉鳴煒<br />\n6）沈旭輝<br />\n7）張炳良</span></strong></span><br />\n<br />\n共通點：<br />\n1）呢班人有d係現任或前任政府班子裏嘅人物, 亦有屬於政府體制外嘅人。不過，佢地全部人都係建制派並跟建制政治人物保持良好關係，甚至不時為建制發聲；<br />\n2）呢班人善於辭令，擅長包裝自己成一個「中立」、「開明建制」或「好人」嘅形象，談吐較傳統建制人物寛容；<br />\n3）除陳智思外，呢班人學歷普遍較高，最後三人更加係博士；<br />\n4）呢班人普遍為反對派所接受（或至少不反感），上述人士嘅言論較易在連登獲得正評；<br />\n5）呢班人可以運用其影響力操縱民意甚至令民意逆轉。<br />\n<br />\n<span style=\"font-size: x-large;\"><strong><span style=\"color: red;\">可以預期嘅係，政府會係今次事件充分利用其手上嘅鴿派代理人試圖影響並分化反對陣營。鴿派代理人將來嘅言論大致如下：<br />\n1）首先會講「我明白年輕人有好多怨氣」、「政府施政確實有好多不足」之類嘅「人話」，爭取反對派市民繼續聽其發表偉論；<br />\n2）會提出一啲小修小補，而建制和商界人士唔反感嘅建議，例如叫特首或者某啲官員落台、正式撤回逃犯條例修訂及建議成立獨立調查委員會等, 試圖試探民意。呢d建議普遍效果成疑，亦不涉體制上嘅根本改革（例如實行雙真普選）。其言論目的旨在令反對聲音之間出現內訌（e.g.即一班人出嚟話收貨），從而減弱甚至瓦解反對力量，同時亦令跌到負數嘅政府管治威信稍為提高（至少社會大部分人都係咁睇），政府繼續為非作歹；<br />\n3）最後會以「我都係香港人」、「香港人坐埋同一條船」、「繼續獅子山精神」之類嘅感性言論作結，目的為爭取立場不夠堅定嘅反對派市民「袋住先」，實際希望社會恢復表面上嘅「平靜」（即使好多核心問題仍然未解決）。</span></strong></span><br />\n<br />\n<span style=\"font-size: x-large;\"><strong><span style=\"color: green;\">請記住，鴿派代理人雖表面上跟鷹派人物有所不同，但係實際上都係希望維護香港政府及政權之「合法性」！下次當連登出現有關鴿派代理人言論嘅post，係㩒正評/推post之前不妨「停一停，諗一諗」，佢地嘅建議究竟係真正能夠解決問題，抑或只係糖衣毒藥，試圖令你不知不覺成為政府維穩嘅共犯？</span></strong></span><br />\n<br />\n<span style=\"font-size: xx-large;\"><strong><span style=\"color: blue;\">小心政府鴿派代理人，人人有責<br />\n天祐香港</span></strong></span>"},{"pid":"dfd2d6801d12a5f57bb7d11f0f8482c584aa2816","tid":1423605,"uid":247122,"like":0,"dislike":0,"score":0,"citedBy":0,"replyTime":"2019-08-06T14:33:08.000Z","msg":"Push"},{"pid":"908eca98835344793b8e6c4ab71c26db00465ecf","tid":1423605,"uid":247122,"like":0,"dislike":0,"score":0,"citedBy":0,"replyTime":"2019-08-06T14:47:27.000Z","msg":"Push"}]}