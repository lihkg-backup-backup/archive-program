{"tid":1999746,"cid":5,"subCid":0,"title":"將軍澳連儂隧道　雙刀斬三文宣血泊倒地　有冇諗過刀手是未來人？","createTime":"2020-05-03T11:18:14.000Z","updateTime":"2020-05-03T11:49:16.000Z","uid":261647,"like":5,"dislike":1,"uniUserReply":5,"replies":[{"pid":"68ff146dd77995b37f654ed54f78b33677c2ec5f","tid":1999746,"uid":261647,"like":0,"dislike":0,"score":0,"citedBy":0,"replyTime":"2020-05-03T11:18:14.000Z","msg":"<a href=\"https://www.thenewslens.com/article/134453\" data-sr-url=\"https://r.lihkg.com/link?u=https%3A%2F%2Fwww.thenewslens.com%2Farticle%2F134453&d=5G%2Bx0n%2BFJXS0hP%2BJIuhjgnejezXkYyU2Z26LisGJHUw%3D&h=7d24c7b6\" target=\"_blank\">https://www.thenewslens.com/article/134453</a><br />\n<br />\n身為目擊者，閱畢將軍澳洪震斬人案判辭。好多人討論郭法官如何形容社會運動、如何形容洪震、跳躍邏輯推演等，我不重複，但我想講判辭兩個值得商榷之處。<br />\n<br />\n一把刀定兩把刀？<br />\n<br />\n我抵達隧道時，洪震已經開始斬人。我於坑口入口目睹洪震斬人時，有一位男士用木梯阻擋洪震。隨後我大聲喝止洪震，洪震轉身走向我，並係坑口出口用刀指向我。我留意到刀型比較利（相信係牛肉刀，見判辭），應該係斬向其他受害者嘅同一把刀。<br />\n<br />\n而當時地上已經有另一把刀（長方形狀，相信係菜刀，見判辭），如果係「未經使用」嘅刀點解會係地？<br />\n<br />\n我怕我記錯，畢竟係大半年前千鈞一髮之下發生嘅事，於是搵返當日新聞，根據《香港01》報道︰<br />\n期後，該名男士突然表示，「我忍唔住啦」，從身後拿出「西瓜刀」襲擊友人，「揮刀失控」。徐稱，自己曾嘗試用梯阻擋還擊，將對方手持的「西瓜刀」擊落地，但此料不及對方再拿起另一把菜刀，徐再從附近拿單車抵擋，對方才逃離現場，其後更曾到區內屋苑嘉明閣更衣以便逃離。<br />\n<br />\n可見不論刀型，洪震都係用一把刀企圖攻擊失敗，然後用另一把刀施襲。<br />\n<br />\n原本一把刀施襲還是兩把刀施襲，雖是案情部份，但非最重要。在我理解中，單刀與雙刀唔會影響施襲本質，但判辭第91段咁寫：<br />\n再者，即使被告開始襲擊3名受害人, 但他從來沒有使用第二把刀。如果他早有意圖襲擊受害人等並且帶著兩把刀，當他展開襲擊時，他就沒有理由不拿出所有武器。<br />\n<br />\n我唔知點解有呢個邏輯，但如果一把刀同兩把刀有「意圖」上嘅分別，我可以話：「係兩把。」<br />\n<br />\n目擊證人徐先生見到的和我一致。<br />\n<br />\n當然，若果你問，唉，其實點解要跌入呢個唔合邏輯嘅「單刀雙刀」泥漿摔角，我都唔知。所以我覺得以下一點更重要。<br />\n<br />\n「穿越時空」的犯案背景<br />\n<br />\n判辭第87段提到「他們對很多基礎建設例如地鐵肆意破壞。」案發當日係2019年8月20日凌晨。地鐵被破壞係8月31日之後出現&mdash;&mdash;更準確係9月續漸增多，到10月4日違憲的《禁蒙面法》出現達至高峰&mdash;&mdash;根本唔係洪震犯案時的背景同社會實況。<br />\n<br />\n其實個人認為此段對比「單刀」「雙刀」更加重要。因為「單刀」「雙刀」本質上是否重要，相信大家仍有疑問，但在洪震犯案的8月20日前，示威者對於港鐵仍處於不合作運動當中，原因包括啟動「三罷」、抗議721元朗白衣人襲擊事件，而早期示威者更購買單程車票乘車。<br />\n<br />\n港鐵與示威者的全盤決裂，始於831太子襲擊後。郭法官就算以任何角度去形容社會運動，如何選擇性將示威者形容得野蠻暴戾，絕不能將整個運動發生的事，套於洪震犯案的時空作為犯案背景。將一個含糊的刻板印象用於判決，相當危險。<br />\n<br />\n其實宜家上網咁容易，上網睇吓8月20日前有過咩新聞，都唔係好難啩。<br />\n<br />\n後記<br />\n<br />\n唔記得講，洪震持刀向我，趨前至3米距離左右我只能轉身跑，中途叫一對情侶唔好行去隧道，然後求其上咗剛剛到站、往旺角方向的N293，喺寶琳落車再返現場，並同警員講我係目擊證人。留低聯絡後，警員話現場證人好多，有需要會聯絡我。之後就無人聯絡過我。講真，當時我都覺得呢件事係我人生中告一段落。<br />\n<br />\n另外，朋友提醒：<br />\n如果你好嬲，請你去呢個 link download 張 form 同 C&amp;P 連登仔已經打好晒嘅 point， print 出嚟寄去投訴個官。你唔好睇少呢封信，迫政府答呢個官收到幾多投訴，你就係呢粒元氣彈嘅一部份。好多人話「乙」嗰 part 唔識填，here you go：<br />\n乙、投訴詳情<br />\ni. 法官／司法人員姓名：郭偉健<br />\nii. 法院或審裁處名稱：區域法院<br />\niii. 聆訊／事件日期：24/4/2020<br />\niv. 法院案件編號：DCCC834/2019<br />\nv. 案件正在覆核：是̵／否# （刪去是，as of 而家係未上訴的）<br />\n投訴 PDF 同所有 point 响晒個 post, 一日個機制未消失，都要窮盡所有方法<br />\n<br />\n<br />\n撰文：林兆榮"},{"pid":"18c46e53743eb54c124a16905f8f7ff9d6bcc298","tid":1999746,"uid":34295,"like":0,"dislike":1,"score":-1,"citedBy":0,"replyTime":"2020-05-03T11:22:45.000Z","msg":"推"},{"pid":"4d2e4c0025af83e76f09e419d1ea8f67c661e2e4","tid":1999746,"uid":335434,"like":3,"dislike":1,"score":2,"citedBy":0,"replyTime":"2020-05-03T11:29:52.000Z","msg":"<blockquote>判辭第87段提到「他們對很多基礎建設例如地鐵肆意破壞。」案發當日係2019年8月20日凌晨。地鐵被破壞係8月31日之後出現&mdash;&mdash;更準確係9月續漸增多，到10月4日違憲的《禁蒙面法》出現達至高峰&mdash;&mdash;根本唔係洪震犯案時的背景同社會實況。<br />\n<br />\n其實個人認為此段對比「單刀」「雙刀」更加重要。因為「單刀」「雙刀」本質上是否重要，相信大家仍有疑問，但在洪震犯案的8月20日前，示威者對於港鐵仍處於不合作運動當中，原因包括啟動「三罷」、抗議721元朗白衣人襲擊事件，而早期示威者更購買單程車票乘車。</blockquote><br />\n心水清啊 個官根本就鳩作堆理由去幫佢開脫 <br />\n明撚明就係政見問題件藍絲年專登返屋企擸兩把刀落去隧道斬人 <br />\n咁都可以俾件所謂法官用過萬字spin到件藍絲係無預謀仲話佢先係受害者<img src=\"/assets/faces/normal/clown.gif\" class=\"hkgmoji\" />"},{"pid":"d00030654920ddadec613688a6bdbc51b554e616","tid":1999746,"uid":36677,"like":0,"dislike":1,"score":-1,"citedBy":0,"replyTime":"2020-05-03T11:43:32.000Z","msg":"推"},{"pid":"62fc70ac63fe409ee4ea0c0a2bfd53ea780dc4e2","tid":1999746,"uid":20602,"like":0,"dislike":1,"score":-1,"citedBy":0,"replyTime":"2020-05-03T11:49:16.000Z","msg":"推"}]}