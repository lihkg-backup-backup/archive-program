{"tid":214419,"cid":12,"subCid":0,"title":"(黑暗系)香港人嘅童話故事","createTime":"2017-04-23T18:11:05.000Z","updateTime":"2018-02-18T12:46:36.000Z","uid":5150,"like":23,"dislike":4,"uniUserReply":1,"replies":[{"pid":"d075cef493d0b2389752ea9096f16af655ae656b","tid":214419,"uid":5150,"like":0,"dislike":0,"score":0,"citedBy":0,"replyTime":"2017-04-23T18:11:05.000Z","msg":"開錯台重開<img src=\"/assets/faces/normal/clown.gif\" class=\"hkgmoji\" /> <br />\n<br />\n(黑暗系)香港人的童話故事<br />\n<a href=\"https://lihkg.com/thread/148013/page/1\" target=\"_blank\">https://lihkg.com/thread/148013/page/1</a><br />\n- 分享自 LIHKG 討論區<br />\n<br />\n多謝Mr.B巴打俾我翻譯佢嘅作品，我唔係文科仔，有咩譯得唔好嘅地方歡迎提出討論。唔講咁多 去故<br />\n<br />\n<br />\n故事一：快樂童年<br />\n<br />\n(1) <br />\n「今次考試做咩得第五㗎？你有無諗過我使咗幾多錢俾你補習啊？」小華嘅母親懶理旁人目光，以高八度嘅聲線質問小華。小華一言不發，假裝將所有注意力集中喺眼前嘅功課上面。「你下年就要考中學啦，報名校嘅個個都係第一名，你第五名去獻醜啊？」小華嘅母親用冷冷嘅眼光望住自己嘅仔。<br />\n<br />\n小華討厭呢種眼光。每次見到呢種眼光，佢都會覺得自己係垃圾，會幻想到母親拋棄佢。小華不禁流下淚水，低聲咁講：「對唔住，我下次會努力㗎喇。」小華嘅母親對他嘅道歉不置可否，將成績表放返入書包裏面。「唔好喺快餐店哭喪咁嘅樣喇。今晚再同你爸爸好好教訓你。快啲食完去返補習班啦。」<br />\n<br />\n(2) <br />\n經歷完父母嘅訓話，小華瞓喺床上流住眼淚，默默咁望住天花板。學校、補習班、鋼琴班、英文補習、普通話補習、游水班；學校、補習班、鋼琴班、英文補習⋯⋯佢每次望住天花板，就會不期然諗起呢堆無止境嘅課堂。他諗起對上一次最快樂嘅日子，就是兩年前僥倖考咗次第一名，父母因而誇獎佢係乖仔。但自此之後，卻係變本加厲咁督促佢嘅成績。<br />\n<br />\n「小朋友，你做咩喊啊？」一把溫柔嘅聲音從窗口傳來。小華吃驚地望向窗口，只見一隻生住對翼，手掌大細嘅女仔企喺窗檯上。「你⋯係邊個？」小華有一刻想大嗌，但又怕嘈醒父母會招來責罵。「我係幫助傷心小朋友嘅小仙女，可以賜畀每個小朋友三個願望。但係最近傷心嘅小朋友太多啦，我都有啲應付不來。」小仙女抱歉咁笑咗一笑。小華半信半疑咁望住小仙女，話：「我可唔可以許住一個願望試吓先啊？」小仙女溫柔咁笑咗笑：「當然可以啦。」小華諗咗諗，天真咁話：「我希望聽日唔使去補習班。」<br />\n<br />\n(3) <br />\n第二日朝早，一切如常。小華懷住忐忑嘅心情去返學，同時心入面亦都祈求願望成真。好唔容易等到放學，小華母親如常接小華去補習班。小華心裏失望，開始懷疑自己尋晚只係發咗一場夢，也為自己唔可以心想事成而失落。突然，小華母親電話響起，母親聽完電話，驚呼一聲，面色一變：「小華，補習老師遇到車禍死咗。」<br />\n<br />\n唔使補習，小華喺屋企溫書。小華母親有啲傷感咁坐喺梳化度。小華表面專心咁睇住課本，內心卻為老師嘅死訊暗暗興奮。呢位補習老師喺區內以嚴厲見稱，唔少家長因而慕名為子女報讀。小華一早已經唔鍾意呢位老師，只覺得心情好似睇見卡通片入面壞人被打敗咁，十分暢快。<br />\n<br />\n(4) <br />\n呢晚，小仙子如常喺小華睡房出現，溫柔咁講：「願望實現咗喇，小華開唔開心啊？」小華興奮咁握住小仙子幼小嘅雙手話：「多謝你！我今日終於唔使去補習班喇。」雖然仍要喺屋企溫習，但係對小華來講已經舒服好多。「可以令小朋友快樂就好了。」小仙子都興奮咁說：「你第二個願望呢？」小華終於意識到剩底兩個願望嘅貴重，鄭重咁諗咗一陣：「雖然補習老師死咗，但係媽咪聽日應該會揾新嘅補習老師⋯」小華諗到呢度，心入面又沉咗落來。「如果可以每次都考到第一名，爸爸媽媽一定會好開心，咁自然就會開始疼錫我啦。」小華終於想通咗，天真咁講：「我要成為最聰明嘅人！」<br />\n<br />\n(5) <br />\n自此之後，小華嘅成績突飛猛進，每次考試都必定攞到第一名，連一向無乜天份嘅彈琴都成為輕鬆嘅玩意。父母都對小華疼錫有加，同時亦加緊栽培阿仔，但喺小華嘅才智下，所有補習老師喺兩個月內已經跟唔上小華嘅進度。漸漸地，小華嘅父母都無辦法負擔更好嘅補習老師，只好買一堆大學教科書俾小華自習。半年後，小華喺各個辯論比賽同奧數比賽都取得冠軍，被喻為全香港最聰明嘅小朋友，得到學校同家人嘅寵愛。<br />\n<br />\n小華嘅父母笑吟吟咁為佢打上紅色嘅領呔，準備參加大學面試。佢哋決定要善用小華嘅才華，想小華十二歲就入大學。小華坐上父親嘅二手車，向大學之路進發。小華問父親：「其實我覺得我可以考到哈佛劍橋之類嘅外國大學。揀大學唔係排名越高越好咩？」小華相信以自己嘅智慧，只要有機會同哈佛嘅教授見十分鐘，就可以得到哈佛大學取錄。小華父親尷尬咁笑咗笑，話：「其實香港的大學都唔錯呀，你唔想見到爸爸媽媽咩？」小華其實早知道屋企嘅環境根本難以負擔佢出國讀書，但佢就係忍唔住要問吓父親令佢難堪。<br />\n<br />\n當晚，小華向小仙女許下最後一個願望。<br />\n<br />\n(7) <br />\n「唉，明明咁聰明，小學六年級就父母雙亡眞係太可憐喇。」教員室入邊嘅老師指住報紙頭條喺度討論。小華父母雙亡成為全城熱話，報紙見小華嘅故事有市場價值，紛紛大肆報導，更成立捐款熱線去幫助佢，政府亦承諾會對佢施以援手。喺一個星期內，小華已經擁有幾千萬的慈善基金，亦可以有錢去外國升學。雖然無咗父母嘅愛，但小華並唔孤單，因為聰明富有嘅佢得到同學月弓口老師嘅愛戴。<br />\n從此之後，佢過住幸福嘅生活。<br />\n<br />\n故事一｜完"},{"pid":"655c3c7944084c9ba928aa5a16c71e5f07489391","tid":214419,"uid":48729,"like":0,"dislike":0,"score":0,"citedBy":0,"replyTime":"2017-04-24T14:54:51.000Z","msg":"Hihihihihihi"},{"pid":"3929164e55b9323b5e749f2e7d9f1ec30db60a38","tid":214419,"uid":91908,"like":0,"dislike":0,"score":0,"citedBy":0,"replyTime":"2017-04-24T15:28:06.000Z","msg":"評已正"},{"pid":"0698706fff0dbf0101ce761d509faf2fc468686a","tid":214419,"uid":5150,"like":0,"dislike":0,"score":0,"citedBy":0,"replyTime":"2017-04-25T07:00:05.000Z","msg":"<blockquote>Hihihihihihi</blockquote><br />\n求狠評<img src=\"/assets/faces/normal/adore.gif\" class=\"hkgmoji\" />"},{"pid":"e33cd3a9f3de05262c64efbb10ef4ac5a09ca8ea","tid":214419,"uid":31419,"like":0,"dislike":0,"score":0,"citedBy":0,"replyTime":"2017-04-25T07:08:07.000Z","msg":"放低正皮"},{"pid":"dddb97dc4c0f22ee2285942575c763cac3fb439e","tid":214419,"uid":86286,"like":2,"dislike":0,"score":2,"citedBy":0,"replyTime":"2017-04-25T07:31:04.000Z","msg":"(黑暗系)香港人的童話故事<br />\n<a href=\"https://lihkg.com/thread/148013/page/1?ref=ios\" data-auto-link target=\"_blank\">https://lihkg.com/thread/148013/page/1?ref=ios</a><br />\n- 分享自 LIHKG 討論區"},{"pid":"0c494abca49c0f5a8e880c5b404ee7bb89567f5b","tid":214419,"uid":5150,"like":0,"dislike":2,"score":-2,"citedBy":0,"replyTime":"2017-04-25T08:51:39.000Z","msg":"<blockquote>(黑暗系)香港人的童話故事<br />\n<a href=\"https://lihkg.com/thread/148013/page/1?ref=ios\" target=\"_blank\">https://lihkg.com/thread/148013/page/1?ref=ios</a><br />\n- 分享自 LIHKG 討論區</blockquote><br />\n做咩啫你"},{"pid":"9dc7f91fd48a6b948aa0c4c83d5f9f8577d7afdc","tid":214419,"uid":5150,"like":0,"dislike":1,"score":-1,"citedBy":0,"replyTime":"2017-04-25T15:56:38.000Z","msg":"故事二：人哋嘅不幸甜如蜜<br />\n<br />\n(1)<br />\n同往常一樣放學返屋企，志輝校服都未除低，就挨喺梳化百無聊賴咁喺電話睇住 Facebook。「你去旅行食乜嘢關我鬼事？」「行山都要化妝？」志輝一路睇住同學嘅 post，心入面一路咒罵住。佢睇 fb 見其他人活得精彩活得好，就越覺得自己生活得慘，但偏偏就忍唔住日日睇日日鬧。佢繼續碌住電話，突然見到佢女神 Christina 同新男朋友 David 嘅合照。「對唔住，我而今想注重學業，唔想拍拖。」志輝諗起上星期向女神表白時佢嘅答覆，心中一陣抽痛。原來女神唔係唔想拍拖，只係唔想同自己拍。David 係志輝嘅同學，平時着晒名牌，屋企又住喺豪宅區，fb 成日分享志輝最討厭嘅旅遊同飲食 post。望住 David fb post 出來過千尺嘅豪宅，再望吓自己身處嘅三百尺舊公屋單位，一種自卑感油然而生。「臭雞！」志輝含住屈辱嘅淚水，unfriend 咗 David 同 Christina 兩個。<br />\n<br />\n失眠咗成晚，志輝無哩神氣咁返到學校，下意識望下 Christina 同 David 個位，卻見兩人無返到學。「志輝你無嘢啊嘛？」志輝嘅好友偉明拍一拍志輝膊頭。「呢種臭雞我根本無擺喺心上，佢鍾意同邊個一齊都唔關我事。」「唔好話佢拍拖嘅事啊！你唔知佢有流出片咩？」偉明遞咗佢個電話俾志輝睇。志輝大吃一驚，急忙接住，睇到 Li 登一個叫「(突發)XX 中學校花做愛影片流出 (3)」嘅 post，入面正係自己女神同 David 做愛嘅片。<br />\n<br />\n(2)<br />\n志輝閂咗影片，將清理完嘅紙巾執好。發洩過後，志輝嘅頭腦淸醒咗唔少。佢嘗試搜尋 Christina 同 David 嘅 Facebook，但就搵唔到佢兩個嘅用户資料，顯然佢哋喺網絡嘅起底攻擊下已經將帳户刪除。眼見一個星期前向佢表白嘅女神落得如此田地，志輝心入面無一絲傷感，反而有一種難以形容嘅暢快。呢種暢快唔係來自女神肉體嘅刺激，而係因為平時喺 fb 上風光嘅佢哋而今淪為過街老鼠。志輝突然心念一動，搜尋另一個鍾意喺 fb 上炫耀嘅同學 unfriend。<br />\n<br />\n(3)<br />\n第二日，志輝返到學校，只見班上有三個空位。同學正圍住討論、流出影片嘅，竟然是係尋晚 unfriend 嗰個同學，正喺網上討論區被起底。志輝望住三個空置的坐位，Facebook 三個關閉嘅帳户，心入面十分舒暢。<br />\n<br />\n自此，志輝每日都 unfriend 一個成日喺 fb 出 post 嘅 friend。「虐貓狂徒」、「情侶 z 流出」、「少女自慰片」⋯⋯每個被 unfriend 嘅同學都會因為引起網上討論而被起底，每次志輝都忍唔住笑出聲。半個月後，班房嘅座位就空咗一半，會喺 fb 出 post 嘅同學已經全部被志輝消滅。<br />\n<br />\n(4)<br />\n志輝喺梳化上百無聊賴咁碌 Facebook。fb 除了 100 毛、CapTV、新假期 jetso 等已經無任何嘅 post。志輝心情又再度失落起來，忍唔住搵一個平常唔會出 post 嘅同學 unfriend。結果第二日，志輝發現嗰個同學已經無返學，平凡嘅佢被 Li 登網民發現係援交妹。<br />\n<br />\n同學一個又一個咁消失。又過多半個月，班上面只剩下志輝同偉明兩個。偉明望住空盪嘅課室，慨嘆咁同志輝講：「好彩仲有你留喺班房。 」志輝都感慨咁話：「最後有你呢個朋友眞係好。」<br />\n<br />\n返到屋企，志輝鄭重咁拎起手機，㩒入佢最後一個好朋友嘅 profile，unfriend 咗佢。佢好唔容易將佢嘅好朋友留到最後，當係主菜咁食。喺呢一刻，佢感到前所未有嘅高潮，將最親近嘅好友抹殺後，佢覺得自己已經係最優越嘅，喺佢一個人嘅世界入面。<br />\n<br />\n自此之後，佢仍然係無女朋友，仍然住喺三百尺公屋入面，但係佢活得好幸福。<br />\n<br />\n故事二｜完"},{"pid":"57dec30b49b978f27dc21294d2227276b6d5e8e7","tid":214419,"uid":2809,"like":0,"dislike":0,"score":0,"citedBy":0,"replyTime":"2017-04-25T20:27:59.000Z","msg":"好撚心寒<img src=\"/assets/faces/normal/sosad.gif\" class=\"hkgmoji\" />"},{"pid":"fad2d0771e6f090263c67731facdcd27ad3440ee","tid":214419,"uid":2809,"like":0,"dislike":0,"score":0,"citedBy":0,"replyTime":"2017-04-25T20:28:20.000Z","msg":"btw 皮已正 樓主繼續出<img src=\"/assets/faces/normal/agree.gif\" class=\"hkgmoji\" />"},{"pid":"41e6f6bf895acc290420cf3ac9fd161148624956","tid":214419,"uid":48873,"like":0,"dislike":0,"score":0,"citedBy":0,"replyTime":"2017-04-25T20:52:21.000Z","msg":"好黑暗 正"},{"pid":"a82646b7271ec1ac91284831209d07205d851d9a","tid":214419,"uid":35746,"like":0,"dislike":0,"score":0,"citedBy":0,"replyTime":"2017-05-13T06:54:58.000Z","msg":"留"},{"pid":"8fecbc290af067c71990fff4416cdffe54236a0e","tid":214419,"uid":5150,"like":0,"dislike":0,"score":0,"citedBy":0,"replyTime":"2017-05-13T11:49:37.000Z","msg":"有無人想睇<img src=\"/assets/faces/lomoji/37.png\" class=\"hkgmoji\" />"},{"pid":"d2ad95bf2fe7fff7eae76fccc6be5603ae6368ea","tid":214419,"uid":3464,"like":0,"dislike":0,"score":0,"citedBy":0,"replyTime":"2017-05-13T14:49:03.000Z","msg":"有 文呢"},{"pid":"70834de540b94e95b985d5e5f3c215f629ef2094","tid":214419,"uid":116560,"like":0,"dislike":0,"score":0,"citedBy":0,"replyTime":"2017-05-13T15:47:15.000Z","msg":"心寒但好正<br />\n有種死亡筆記既感覺<br />\n力量最大既代價係悔疚感，只要克服左就無所不能。但到底係力量改變人性，定係人性本如此呢？<br />\n巴打加油ヾ(*&acute;&forall;｀*)ﾉ <img src=\"/assets/faces/normal/agree.gif\" class=\"hkgmoji\" />"},{"pid":"80662d849b7782346ca5d1d5f0477d4174cb8644","tid":214419,"uid":5150,"like":0,"dislike":1,"score":-1,"citedBy":0,"replyTime":"2017-05-14T11:32:14.000Z","msg":"<blockquote>有 文呢</blockquote><br />\n今晚出<img src=\"/assets/faces/lomoji/37.png\" class=\"hkgmoji\" /> <img src=\"/assets/faces/lomoji/37.png\" class=\"hkgmoji\" />"},{"pid":"6eaac058f8e5c8d674b80c7e2a6e6a434a6a788d","tid":214419,"uid":101302,"like":0,"dislike":0,"score":0,"citedBy":0,"replyTime":"2017-05-14T15:28:43.000Z","msg":"Sad but &hellip;<br />\n<br />\nbtw支持"},{"pid":"6d3e0f8554af3b18b1bdb3eea9307f25f8d97b2f","tid":214419,"uid":97100,"like":0,"dislike":0,"score":0,"citedBy":0,"replyTime":"2017-05-14T15:45:22.000Z","msg":"大大力咁支持<img src=\"/assets/faces/normal/good.gif\" class=\"hkgmoji\" />加油，故事好特別，可以殺出條血路"},{"pid":"3428bc1782996b47a2bdf7fe65b442ebe5f5a146","tid":214419,"uid":5150,"like":0,"dislike":2,"score":-2,"citedBy":0,"replyTime":"2017-05-14T15:46:13.000Z","msg":"唔係我作架<br />\n我譯架咋<img src=\"/assets/faces/lomoji/37.png\" class=\"hkgmoji\" />"},{"pid":"37623d1ca936d8b86851776c7db3a77d6ebaa5db","tid":214419,"uid":97100,"like":0,"dislike":0,"score":0,"citedBy":0,"replyTime":"2017-05-14T15:48:30.000Z","msg":"<blockquote>唔係我作架<br />\n我譯架咋<img src=\"/assets/faces/lomoji/37.png\" class=\"hkgmoji\" /></blockquote><br />\n<img src=\"/assets/faces/normal/sosad.gif\" class=\"hkgmoji\" />都加油啦"},{"pid":"3551f7eb57fad461cf6d66242dcf72855c794185","tid":214419,"uid":5150,"like":0,"dislike":0,"score":0,"citedBy":0,"replyTime":"2017-05-14T17:05:16.000Z","msg":"故事三：無屋都市<br />\n(1)<br />\n「唉，三十歲啦都，我眞係好想搬出來。」喺尖東海傍，明輝拎住啤酒，向兩個死黨志華同偉明訴苦。志華同偉明拎住啤酒，一言不發。志華有四兄弟姊妹，佢哋同父母一齊住喺五百零尺嘅公屋，已經成日嗌霎；偉明就住喺沙頭角，每日要撘四五個鐘頭車來回北角返工。他們其實都好想搬出來住架，但係私樓又儲十世錢都唔會買得起，三十出頭嘅佢哋入息又過咗公屋申請入息上限。想當年佢哋都幻想過只要努力工作可以上樓，但而今發現根本追唔上樓價嘅升幅。<br />\n<br />\n飲咗幾罐啤酒之後，明輝忽然有個異想天開嘅諗法。他同兩個好友陳明他嘅想法，兩人都雙眼發光，齊聲讚好。明輝、志華與偉明齊聲向住維港大嗌：「為夢想而戰！」<br />\n<br />\n(2)<br />\n第二日放咗工，三人帶齊梳洗物品，喺火炭一條人跡罕至嘅行人隧道開始佢地嘅大計。經過一輪討論，佢哋揀咗放工後人流較少嘅火炭呢度，亦都方便佢哋出九龍返工。佢哋執走隧道入面嘅垃圾，放好綿被床鋪等物品，便隨意瞓底，攞佢哋一早喺公司叉好電嘅電話電腦出來，開始佢哋瞓街之旅。<br />\n<br />\n隧道偶然有人行過，都對佢哋投以奇異嘅目光。但三人一啲都唔在乎，仲向路人揮手打招呼添。雖然喺旁人眼中佢哋係露宿者，但佢哋卻覺得自己將成個火炭變成自己屋企，感覺比起屈喺人均面積一百呎嘅單位入面，咁樣舒服得多。<br />\n<br />\n(3)<br />\n第三日放工後，佢哋返返呢條隧道度，卻發現隧道除咗佢哋之外，又多咗三個尋日經過嘅行人入住。佢哋互相點一點頭，露出一個諒解嘅微笑。<br />\n<br />\n第四日，又有五個人來咗，佢哋買埋油漆，重新粉飾過隧道。<br />\n<br />\n第五日，又有七個人搬咗入來，佢哋一齊搞咗個入伙Party。<br />\n<br />\n第六日，隧道又多了十個人，佢哋掛起咗一面橫幅，上面寫咗「有愛有家在」五隻字。<br />\n<br />\n⋯⋯<br />\n<br />\n第二十日，火炭同沙田區嘅所有隧道都住滿咗人，每條隧道都安裝咗小型發電機。<br />\n<br />\n(4)<br />\n政府眼見情況日益嚴重，開始派警察執法。但係前線嘅「散仔」月入得嗰二萬幾，私樓又買唔起，公屋又申請唔到，連想輪候警察宿舍都遙遙無期，唔少警察決定加入埋佢哋嘅行列，後尾仲舉行集會，抗議政府強迫佢哋執法，令佢哋壓力大增。<br />\n<br />\n(5)<br />\n自此之後，香港嘅住屋類別就分成瞓街、公屋、居屋同私樓四大類。當問起對方住邊嗰時，瞓街者可以名正言順噉答「我住在大埔。」「我住黃大仙。」因為他們眞係成個區住晒。香港自此成為世上人均居住面積最大嘅地方。明輝志華偉明亦都由火炭搬咗去灣仔，達成咗夢想。"},{"pid":"03e9cfd275ecc62ec6dc24c7e85a3430b497ab5f","tid":214419,"uid":35620,"like":0,"dislike":0,"score":0,"citedBy":0,"replyTime":"2017-06-19T01:17:36.000Z","msg":"<blockquote>故事三：無屋都市<br />\n(1)<br />\n「唉，三十歲啦都，我眞係好想搬出來。」喺尖東海傍，明輝拎住啤酒，向兩個死黨志華同偉明訴苦。志華同偉明拎住啤酒，一言不發。志華有四兄弟姊妹，佢哋同父母一齊住喺五百零尺嘅公屋，已經成日嗌霎；偉明就住喺沙頭角，每日要撘四五個鐘頭車來回北角返工。他們其實都好想搬出來住架，但係私樓又儲十世錢都唔會買得起，三十出頭嘅佢哋入息又過咗公屋申請入息上限。想當年佢哋都幻想過只要努力工作可以上樓，但而今發現根本追唔上樓價嘅升幅。<br />\n<br />\n飲咗幾罐啤酒之後，明輝忽然有個異想天開嘅諗法。他同兩個好友陳明他嘅想法，兩人都雙眼發光，齊聲讚好。明輝、志華與偉明齊聲向住維港大嗌：「為夢想而戰！」<br />\n<br />\n(2)<br />\n第二日放咗工，三人帶齊梳洗物品，喺火炭一條人跡罕至嘅行人隧道開始佢地嘅大計。經過一輪討論，佢哋揀咗放工後人流較少嘅火炭呢度，亦都方便佢哋出九龍返工。佢哋執走隧道入面嘅垃圾，放好綿被床鋪等物品，便隨意瞓底，攞佢哋一早喺公司叉好電嘅電話電腦出來，開始佢哋瞓街之旅。<br />\n<br />\n隧道偶然有人行過，都對佢哋投以奇異嘅目光。但三人一啲都唔在乎，仲向路人揮手打招呼添。雖然喺旁人眼中佢哋係露宿者，但佢哋卻覺得自己將成個火炭變成自己屋企，感覺比起屈喺人均面積一百呎嘅單位入面，咁樣舒服得多。<br />\n<br />\n(3)<br />\n第三日放工後，佢哋返返呢條隧道度，卻發現隧道除咗佢哋之外，又多咗三個尋日經過嘅行人入住。佢哋互相點一點頭，露出一個諒解嘅微笑。<br />\n<br />\n第四日，又有五個人來咗，佢哋買埋油漆，重新粉飾過隧道。<br />\n<br />\n第五日，又有七個人搬咗入來，佢哋一齊搞咗個入伙Party。<br />\n<br />\n第六日，隧道又多了十個人，佢哋掛起咗一面橫幅，上面寫咗「有愛有家在」五隻字。<br />\n<br />\n⋯⋯<br />\n<br />\n第二十日，火炭同沙田區嘅所有隧道都住滿咗人，每條隧道都安裝咗小型發電機。<br />\n<br />\n(4)<br />\n政府眼見情況日益嚴重，開始派警察執法。但係前線嘅「散仔」月入得嗰二萬幾，私樓又買唔起，公屋又申請唔到，連想輪候警察宿舍都遙遙無期，唔少警察決定加入埋佢哋嘅行列，後尾仲舉行集會，抗議政府強迫佢哋執法，令佢哋壓力大增。<br />\n<br />\n(5)<br />\n自此之後，香港嘅住屋類別就分成瞓街、公屋、居屋同私樓四大類。當問起對方住邊嗰時，瞓街者可以名正言順噉答「我住在大埔。」「我住黃大仙。」因為他們眞係成個區住晒。香港自此成為世上人均居住面積最大嘅地方。明輝志華偉明亦都由火炭搬咗去灣仔，達成咗夢想。</blockquote><br />\n<br />\n<img src=\"/assets/faces/normal/sosad.gif\" class=\"hkgmoji\" />"},{"pid":"e7dbeaabab8625231850a92ce8096095dcb8b53b","tid":214419,"uid":98926,"like":1,"dislike":0,"score":1,"citedBy":0,"replyTime":"2018-02-18T12:46:36.000Z","msg":"都唔知你譯咗乜撚嘢<img src=\"/assets/faces/lny/clown.png\" class=\"hkgmoji\" /> 同原po一摸一樣"}]}