{"tid":1636169,"cid":5,"subCid":0,"title":"文宣唔係剩係一Group人既工作，係全部手足既工作","createTime":"2019-10-07T16:53:21.000Z","updateTime":"2019-10-07T16:53:21.000Z","uid":302784,"like":1,"dislike":0,"uniUserReply":1,"replies":[{"pid":"4e19de168d813399b94d0f99135ac68b86c94e81","tid":1636169,"uid":302784,"like":0,"dislike":0,"score":0,"citedBy":0,"replyTime":"2019-10-07T16:53:21.000Z","msg":"我想講無論你係用武、和理非、p牌、定係冇account既CD rom，你都應該去做文宣既工作，如果乜都旨意晒文宣組或者某d人做既話呢場運動好快就會死。<br />\n<br />\n係我心目中文宣組只係負責整文宣資料再send出黎俾大家，但係spread開d文宣都係要靠我地每一個人。強國最叻既就係人海戰術，所以我地都要發動人海戰術去做文宣既工作。<br />\n<br />\n係依家呢個情況，政府已經打壓唔俾人有大型集會，即係話外國報紙影到有200萬人上街已經係接近冇可能，勇武既話我歡迎繼續遍地開花，但係和理非既話我覺得要靠爆買罷買同埋twitter去做抗爭<br />\n<br />\n1. 同你屋企黃絲中年同老年既長輩分享罷買同爆買既商舗 (本地戰線)<br />\n唔係個個中年同老年長輩都識上連登／telegram，可能消息唔係咁靈通唔知邊d係藍邊d係黃。如果你身邊有個咁既黃絲長輩係咁既人既話麻煩係教佢地點樣去分藍店同黃店，最簡單既話就係直接whatsapp d商店名單俾佢地，叫佢地盡量去幫襯d黃店，唔好去藍店幫襯<br />\n<br />\n商店整合post：<a href=\"https://lihkg.com/thread/1634353/page/1\" target=\"_blank\">https://lihkg.com/thread/1634353/page/1</a><br />\n<br />\n2. 全民玩Twitter (國際戰線) <span style=\"color: red;\">*呢個post既重點*</span><br />\n呢樣野相信好多人都講過，因為係外國Twitter既影響力真係大過facebook，你驚俾人起底既話可以另外申請一個新既ac專用黎做文宣既工作。係一開頭我都講過，我地係要打人海戰術，所以唔係剩係話靠國際文宣組去做，而係我地每一個人都要做。<br />\n<br />\n因為Twitter主要係針對外國人，所以麻煩post上去果d文宣圖係英文、in English，你貼中文文宣上去個效用係接近0<br />\n<br />\n至於點樣去搵英文文宣?最直接就係係連登search文宣，就會見到有人會share英文文宣出黎，跟住你就down左張文宣圖之後up上去你個twitter，記得加返hashtag #StandwithHK、#StandwithHonKong同埋#FightForFreedom<br />\n<br />\n如果你話你冇時間係連登search既話你可以直接係twitter search #StandwithHK、#StandwithHonKong或者 #FightForFreedom 就可以見到有其他人整既文宣，你可以直接㩒retweet，或者retweet with comment去加少少文字說明，with comment既話記得最尾加返hashtag #StandwithHK、#StandwithHonKong、#FightForFreedom<br />\n如果你見到有d多人retweet既話鼓勵你即刻retweet，因為越多人retweet既話份野既曝光度就會越高<br />\n<br />\n不過聽講都要自己出下post，唔可以齋retweet，齋retweet就會被block，所以大家有時間就自己search文宣出post，冇時間就retweet，俾個目標自己每日出／retweet 3-5個post<br />\n<br />\n順帶一題，#HongKongProtesters好多篇Top都係d剩係cut剩示威者召喚神獸既片，歡迎各位手足一齊去講返前因後果，解釋點解前線要去召喚神獸"}]}