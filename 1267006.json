{"tid":1267006,"cid":5,"subCid":0,"title":"我地一個都不能少","createTime":"2019-06-29T16:55:37.000Z","updateTime":"2019-06-29T16:57:32.000Z","uid":148216,"like":2,"dislike":0,"uniUserReply":1,"replies":[{"pid":"7b5fb93511c4232bd3a252ada08cf0de244e7ad6","tid":1267006,"uid":148216,"like":0,"dislike":0,"score":0,"citedBy":0,"replyTime":"2019-06-29T16:55:37.000Z","msg":"<span style=\"font-size: xx-large;\">我地一個都不能少</span><br />\n<br />\n無論你係和理非、勇武、鍵盤戰士、文宣定係其他人等等既位置，只要你地有關注呢件事，有係唔同範疇上付出，我都要同你地講聲：<br />\n<span style=\"font-size: x-large;\"><br />\n辛苦哂！<br />\n無你地 我地唔會走到呢一步<br />\n </span><br />\n多謝你地一直以黎既努力<br />\n多謝你地令我更愛香港<br />\n多謝你地為香港付出咁多<br />\n多謝你地帶黎左咁多改變<br />\n我愛你地每一個人<br />\n每一份努力、每一份可愛<br />\n每一份關心、每一份堅強<br />\n<br />\n雖然目前為止我地都好似無咩進展 <br />\n但就算前路幾難 我地都唔可以放棄<br />\n只要一日健在 我地就有機會改變<br />\n只要我地仍然活著 就有力量去改變<br />\n我地當初都係靠住呢一成既希望 走到依家 <br />\n只係過左三個星期咋 已經做左好多野 <br />\n103/200+1既遊行 政府開唔到會 全球登報 等等 <br />\n每一件都係三星期前想像唔到既事<br />\n<br />\n<span style=\"font-size: xx-large;\">革命唔係一朝一夕既事 </span><br />\n我地已經好叻 改變左好多<br />\n<span style=\"font-size: x-large;\"><br />\n你地願唔願意再等多一陣，<br />\n再相信香港人能夠改變香港？<br />\n</span><br />\n我地一齊走落去<br />\n我地一齊見證香港既改變<br />\n黑暗過會是晨㬢<br />\n我地要一齊見證將來成功既一刻<br />\n<br />\n今日打開連登 見到咁多人話想放棄<br />\n求求你地 唔好做傻事 <br />\n我地仲有希望 香港未完架<br />\n先過左三個星期 好似好耐咁 <br />\n但雨傘都80日 黃背心都半年啦 <br />\n好似「先」三個星期前路好難走<br />\n但有冇諗過：<br />\n<span style=\"font-size: x-large;\"><br />\n只係三個星期，<br />\n我地就改變左咁多啦！！<br />\n</span><br />\n呢三個星期我地都想為左香港再盡多一份力<br />\n都唔想錯過任何一個消息同改變既機會<br />\n但係<br />\n如果你地好辛苦好攰好難承受<br />\n請你地暫停一下<br />\n搵朋友傾下 放鬆下 遠離下呢件事 <br />\n暫時休息一下<br />\n我地仲有好多人可以接力<br />\n我地仲有好多路要行<br />\n<br />\n<span style=\"font-size: xx-large;\">我地一個都不能少</span><br />\n只要活著我地就有希望<br />\n<br />\n<br />\n<span style=\"color: red;\">最後，有樣野不得不提大家，唔好再派過大既光環比死者。雖然佢地都係比政府迫成咁，雖然我地都好難過，但過大既光環反而會對社會帶黎一種不良既風氣。我們要記住逝去既人，但千其唔好過份美化呢件事，唔好反而鼓勵左呢件事，只因為我地都唔想再見到任何人離開。我唔係好識講野，我希望大家明白我指「過大」同埋「鼓勵」既意思。<br />\n<br />\n我唔係好識講野，都好怕講錯野比人指責，所以本來唔想開post講啲咩，但係我好擔心，好擔心會再有咩事，求求大家，我地唔可以再失去任何人。</span>"},{"pid":"2cc34ec5da9d75aee88d8239c7524379abe19946","tid":1267006,"uid":148216,"like":1,"dislike":0,"score":1,"citedBy":0,"replyTime":"2019-06-29T16:57:32.000Z","msg":"hello，呢到係情緒急救站／樹窿post<br />\n<a href=\"https://lih.kg/1266122\" data-auto-link target=\"_blank\">https://lih.kg/1266122</a><br />\n- 分享自 LIHKG 討論區"}]}