{"tid":1624746,"cid":1,"subCid":0,"title":"究竟仲赤唔赤納粹？","createTime":"2019-10-05T04:45:27.000Z","updateTime":"2019-10-05T04:45:27.000Z","uid":30767,"like":2,"dislike":0,"uniUserReply":1,"replies":[{"pid":"e7905f13b3c263503c03ae806c102c89892cf059","tid":1624746,"uid":30767,"like":0,"dislike":0,"score":0,"citedBy":0,"replyTime":"2019-10-05T04:45:27.000Z","msg":"【仲赤唔赤納粹】<br />\n<br />\n呢期好多人討論，有位居德港人寫左一篇文，叫大家停止用#Chinazi，因為傷害德國人感情。<br />\n而又有朋友私下問我，可唔可以將黑警同Gestapo比較。<br />\n我問公司兩位比較年輕嘅同事：<br />\n「對我地年輕人黎講係冇咩所謂，但睇人囉，有啲上左年紀，比較固執嘅德國人，硬係唔鍾意人講起。」<br />\n於是我答我朋友，「盡量唔好」。<br />\n<br />\n然後德國佬好仔細咁分析，<br />\n「Gestapo唔能夠同黑警比較，因為性質唔同。黑警原本應該係除暴安良，人民授予佢地權力去持槍，唔可以調轉去開槍打人民；Gestapo 係秘密警察，一開始已攞正牌去打壓人民，佢地冇使命去保護人民，所以兩者好難比較。」<br />\n<br />\n而講到Chinazi嘅爭議，德國佬就嘗試代入唔同人去諗：<br />\n<br />\n反應1 ：唔鍾意人地講起Nazi<br />\n<br />\n反應2 ：errrr，乜亞洲人都可以係nazi 嘅咩？（以為nazi只有白人）<br />\n<br />\n反應3 ：oh nice! 咁依家證明咩人都可以係nazi，唔係淨係德國人 （變相冇咁guilty，因為從此以後有人幫手分擔nazi呢個罪名）<br />\n<br />\n反應4 ：（真nazi會嬲嬲豬）下，班單眼皮中國人以為自己都可以係nazi？！（真正信奉nazism 嘅人，係白人至上，認為nazism係白人專利，對呢個主義好執著嘅人甚至會圍內去批評另一啲nazi 唔夠hardcore）<br />\n<br />\n反應5 ：現代中國真係似nazi，#Chinazi 冇問題<br />\n<br />\n德國佬認為，比起#Chinazi，更有力係Nazi China。因為Chinazi 令人覺得係「一個人」，e.g. He is such a Nazi。但如果係想講成個中國或者係共產黨以Nazi 方式治國，就應該係 Nazi China (納粹中國)。<br />\n（當然我理解呢個Chinazi 呢個term 興起係因為食字剛剛好）<br />\n<br />\n然後就住「反應1」嘅玻璃心，我同德國佬做左一個假想示範，<br />\n「假設聽日我地去同外國朋友食飯，一個朋友對我講『China&hellip; Nazi&hellip; China&hellip; Nazi Nazi Nazi Nazi Nazi』 ，你會有咩感覺？」<br />\n「兜口兜面，冇乜內容，齋係nazi 前nazi後，我會好反感。」<br />\n「咁假設你喺facebook 睇新聞，有人寫中國係nazi ，你會點諗？」<br />\n「咁又唔同，我可以慢慢睇下，點解佢會咁寫，睇下係咪真係咁似nazi。」<br />\n<br />\n我地得出嘅結論係，<br />\nNazism 真係一個禁忌，係一個傷口，但係現代德國人基於呢個傷口，會反抗極右組織，會標籤佢地為Nazi。我理解係，佢地視之為禁忌，唔係代表唔可以提及，只係唔想有人再將德國同nazi 掛勾，亦唔想Nazism再興起。<br />\n但如果我地嘅旗號係「反赤納粹 Anti-Chinazi」，其實同呢班德國人立場一致，唔想再出現大屠殺、集中營等等。<br />\n<br />\n如果唔想呢個term 再受爭議，大家可以加強去寫Anti-Chinazi，唔係只係Chinazi (以免誤會我地主張Chinazi)。<br />\n<br />\n而又老實講，用唔用呢個term，唔係一兩條友喺facebook 寫幾篇嘢，就話哂事。我同事話No，我男朋友話yes，你朋友話yes，佢老母又話No。大家都係就住自己所得到嘅細細個sample size去瞎子摸象。冇錯，所以我以上講嘅都係廢up。<br />\n<br />\n香港一班日日唔訓覺去砌文宣嘅人，有冇時間去理會呢班人嘅意見？<br />\n然後又變左「老豆阿仔騎驢仔」個故事咁。<br />\n<br />\n再講，我假設有人可以代表全德國去話：「唔准再用Chinazi」，咁大家只需要喺德國呢個 &rdquo;market&rdquo; 停用呢個term，就好似成功嘅跨國公司都會喺唔同market 用唔同嘅strategies。<br />\n<br />\n再再再講，德國佬好簡單講一句：「如果有人因為一句Chinazi就玻璃心破碎，相信佢係冇跟進國際大事，連新疆集中營都唔知，更何況係香港嘅事。呢一班人嘅玻璃心係唔需要理會，因為佢地從來唔係香港人文宣嘅target；你地係target 一啲有批判性思考，會關心國際大小事嘅人，呢班人唔會反對Chinazi呢個用詞。」<br />\n<br />\n後補：德國佬期待，有一日全世界都認同中國係納粹，到底德國會如何處理與中國嘅外交關係？<br />\n<br />\nSource: 港女德國扮工<br />\n<a href=\"https://www.facebook.com/425008777572816/posts/3086979684709032?sfns=mo\" data-sr-url=\"https://r.lihkg.com/link?u=https%3A%2F%2Fwww.facebook.com%2F425008777572816%2Fposts%2F3086979684709032%3Fsfns%3Dmo&d=7dvrOEG19ciDDWAi8ijlqnejezXkYyU2Z26LisGJHUw%3D&h=f28551bc\" target=\"_blank\">https://www.facebook.com/425008777572816/posts/3086979684709032?sfns=mo</a>"}]}