{"tid":329895,"cid":1,"subCid":0,"title":"一人n個tbb醫療膠劇引起既謬誤","createTime":"2017-07-20T17:26:53.000Z","updateTime":"2017-07-20T17:26:53.000Z","uid":52195,"like":4,"dislike":0,"uniUserReply":0,"replies":[{"pid":"f049997b590dd8c3ed543214b4cf9a24bfda8493","tid":329895,"uid":52195,"like":0,"dislike":0,"score":0,"citedBy":0,"replyTime":"2017-07-20T17:26:53.000Z","msg":"其實都係睇到隔離post有感而發，<br />\n醫院爆煲固然就關資源不足，系統政策有問題事，<br />\n但亦有好大部份係源自好多家屬對醫院既做法背後原因唔理解，係咪都同醫護人員嘈左先。<br />\n可能係因為好多人好好彩，身邊既人或者自己少入醫院，所以對醫院既認識主要都係黎自電視，結果到到自己既親人罕有地入醫院既時候會對好多醫護正常既做法覺得唔理解。<br />\n我自己拋少少出黎先，請大家補充<br />\n<br />\n1.做完手術個病人就會喺病房打開眼見到一堆親友<br />\n呢個完全係tbb經典情節，一堆親友圍住個病人，然後個病人從沉睡中醒來，親友就話 你醒拿?<br />\n其實病人一般做完手術係會被推去一個叫復甦室既地方觀察一段時間，確認病人麻醉藥過左醒返冇大問題先會上返病房，一般手術病人離開手術室應該清醒，最多攰d。<br />\n<br />\n2.病人攰只可以瞓喺床休息<br />\n病人頭暈發高燒岩岩做完手術要留喺床休息係岩既，不過長期瞓喺床唔郁有好多壞處，例如個肺瞓住好難擴張，慢慢積下積下會積左好多分泌物可以搞到肺炎，例如肌肉唔用會萎縮，長期瞓喺床唔郁，落返床行路一定會唔慣，又例如好多老人家瞓得耐會壓到爛patpat生褥瘡(可以google下褥瘡既圖片)，所以其實唔係由得病人瞓喺床休息就係好，如果病人情況可以，病房既人自然會安排病人一日某段時間坐下落櫈，做完手術既病人，醫生護士會安排物理治療師盡早帶佢行下做下運動，就算有d病人真係落唔到床，病房都會幫佢定時轉身預防佢壓爛patpat之類。有病人家屬會以為護士迫病人郁迫佢坐出黎，係搞住個病人甚至係罰佢虐待佢，其實點會冇野搵野黎搞，都係為佢好姐。<br />\n<br />\n<br />\n利申:非拋書包或者想引起罵戰，只係想大家分享下，知多d少d誤解。"}]}