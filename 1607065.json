{"tid":1607065,"cid":1,"subCid":0,"title":"聽日一定會再有人洗太平地","createTime":"2019-09-30T17:22:37.000Z","updateTime":"2019-09-30T17:22:37.000Z","uid":328472,"like":2,"dislike":0,"uniUserReply":1,"replies":[{"pid":"35ebb07cf893e95a497bece9d0ae0f729813dca2","tid":1607065,"uid":328472,"like":0,"dislike":0,"score":0,"citedBy":0,"replyTime":"2019-09-30T17:22:38.000Z","msg":"琴日朝早8點幾經過平時貼到冇位貼既連儂天橋(旺角moko對出個條)，竟然差唔多清到一乾二淨，行多陣發現原來有成Team人係度洗太平地。<br />\n<br />\n不過香港人真係好叻，唔洗半日已經貼返晒，返屋企途中見到唔少人熱辣辣都係度貼牆真係非常令人感動。我親戚因為工作關係以前經常要返大陸，對中國國情了解好深，佢好肯定咁話今日朝早政府一定會再派人出黎洗過太平地。<br />\n<br />\n佢仲話連儂牆絕對係中共o係今次運動入面最討厭既活動之一，因為中共永遠禁唔晒呢種打遊擊既活動，香港始終未係好似大陸咁有智能燈柱，就算笠到實一實政府都追蹤到係邊個貼牆，然後再秋後算帳。貼紙呢種行徑性質上完全係非暴力，佢屈唔到呢班人係暴徒。<br />\n<br />\n香港人就係因為冇途徑發聲，周圍都係TVB 呢種propaganda，跟本不能代表自己，所以先要透過連儂牆發聲。如果連呢種行徑都被禁止，甚至會比人拉，即係冇freedom of speech，禁言同以言入罪呢個中共以為係理所當然既事，絕對會辣著好多外國傳媒同香港既精英階層。<br />\n<br />\n連儂牆對於極權國家黎講，係迫佢係兩難中做選擇。當佢正正式式干預既時候，只會招人話柄，而且會有副作用，絕對會繼續有人貼，而且撕一貼百，拎張紙貼上牆既快閃活動5秒內都完成啦，點捉。但佢唔干預既時候，連儂牆裡面既文宣又會將反共思想、反政權思想、自由主義思想spread開。無論連儂牆既文宣係好informative既定還是純粹係一隻pepe既graffiti，只要呢d 連儂牆仲存在，對西方文明國家而言係體現民主、包容；但對極權國家而言係反映到佢地無能力做到全面控制同管治。呢個對極權國家黎講係好大既問題，因為當佢有破綻，連少少野都控制唔到，慢慢只會愈來愈多人有勇氣挑戰佢。<br />\n<br />\n中共實則好想清晒d連儂牆，但又唔能夠明目將膽地去做，唯有暗地派d癲佬去威嚇貼牆既人同埋叫何妖帶領藍絲清牆囉。有好多撕紙狗連字都唔識多隻，仲停留緊係口腔期、係街亂拋垃圾吐痰既廢柴，如果冇錢收佢地真係會因為「公德心」而自發撕紙?人唔笑狗都吠啦。<br />\n<br />\n事實上，好多外媒都好appreciate 連儂牆上既創意，甚至有專題講香港既protest poster art，呢個絕對係同西方文明接軌既活動，證明香港人既創意同taste係世界一流。而家d狗已經柒到要幫手清牆<a href=\"https://lihkg.com/thread/1606287/page/1\" target=\"_blank\">https://lihkg.com/thread/1606287/page/1</a>  所以我親戚話要預左聽日唔單只朝早，甚至中午實有所謂愛國撚撕牆。但如果示威者能夠秒速黐返晒甚至係國慶海報隔離貼滿印有 「國殤」/「國難」字眼，又或者貼印有某領導人既相或者鬧佢既海報，到時個畫面會幾震撼，可能能夠成為不少外媒既報導。不單只激到d藍絲爆血管，同時亦反映到林鄭政府連一件咁簡單既事都辦唔好。"}]}