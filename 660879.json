{"tid":660879,"cid":7,"subCid":0,"title":"Gordon哥哥蕭徽勇瘦咗3個碼　究竟靠乜可以喺1個月內激減40磅？","createTime":"2018-05-11T05:26:12.000Z","updateTime":"2018-05-11T05:52:05.000Z","uid":130626,"like":1,"dislike":3,"uniUserReply":4,"replies":[{"pid":"5ffaa1bd4e40bec1c2eb7165cb96bfe4fb6717d2","tid":660879,"uid":130626,"like":0,"dislike":0,"score":0,"citedBy":0,"replyTime":"2018-05-11T05:26:12.000Z","msg":"好多人都話減肥係女人嘅終身事業，但其實計我話減肥係所有人嘅終身事業。大家記唔記得蕭徽勇﹝Gordon﹞？佢做過DJ、配音、主持人等工作，但最為人熟悉就《放學ICU》嘅哥頓哥哥，之前喺劇集《實習天使》所演嘅智障角色再為觀眾所認識。不過最近Gordon就喺Big Big Channel開live表示挑戰蔬果汁斷食大挑戰，瘦咗好多，由直逼300磅減到200頭，雖然未變到瘦仔，但都由XXXL變到XXL，成績叫咗大躍進！<br />\n<br />\nGordon接受《香港01》訪問時，透露自己減磅原因，事緣係去年5月因為身體出現問題而入醫院：「起初係因為胃痛，然後做身體檢查就發現高血壓，血糖指數都OK嘅，但係血壓上壓過咗200，係去到有機會中風同死唔死之間，所以要正視呢個問題而決定減磅。」一開始減肥就係隔日做gym，做重量同帶氧訓練，個幾月就減到十幾磅，不過Gordon就笑言自己本身都差唔多300磅，就算瘦咗十幾磅人哋睇落都冇乜分別，持續由去年7月開始到4月就減咗40磅，不過當身體習慣咗個模式就開始進入樽頸位，磅數就開始停滯不前，然後開始轉用另一個方法去減肥，就係蔬果汁斷食法。究竟有幾神奇，以下落嚟就教大家點整啦！<br />\n<br />\nGordon就公開蔬果汁斷食餐單，其實做法好減單，就係預備唔同配搭嘅蔬果，然後用榨汁機榨成果汁。<br />\n第1日嘅早餐就集中選用綠色蔬菜，例如西芹、青瓜、檸檬，再加適量嘅薑同歐芹。午餐就可以揀紅色蔬果，就好似蘿蔔同紅蘋果，如果下午茶覺得肚餓，就可以紅綠蔬果配搭，將蕃茄、橙加西芹同青瓜，再落適量薑同歐芹。而晚餐就簡單啲，苦瓜同梨就OK喇！<br />\n<br />\n其實第2日同第1日嘅飲用方法都差唔多，不過可以再揀選唔同嘅蔬果配搭，例如香蕉、蘋果、羽衣甘藍、菠菜咁，如此類推。唔好以為呢個蔬果汁好難飲，其實味道都唔錯，不過因為原理係等腸胃「放假」，所以有時都會覺得肚餓。如果大家返工覺得唔方便榨汁，可以選擇早餐喺屋企飲1次，放lunch嗰時可以去果汁店買五青汁飲，晚餐就返屋企榨汁，最緊要堅持！<br />\n<br />\n唔食嘢齋飲果汁減肥真係得？Gordon話畀大家知，真係得！其實呢個蔬果汁斷食法就係Juice Reboot，係Gordon一個之前喺澳洲電台前同事介紹嘅，源自澳洲一個叫Joe Cross嘅企業家。講到過程辛唔辛苦，Gordon話：「初頭都係抱住半信半疑，硬住頭皮嘅心態去試。第1日就冇咩嘅，因為身體入面都仲有食物可以消化，但係第2日就好難頂，時間過得好慢。其實係心理影響好大，感覺好失落，個人好似冇力咁，又唔夠飽。」Gordon直言去到第4同第5日就開始排毒同宿便，排完一身輕：「飲咗蔬果汁1個星期肚腩細咗80%，效果等於做咗8個月gym嘅磅數，真係好明顯喺短短29日就減咗40磅！」除咗減到肥，Gordon仲話改善到睡眠質素，連患咗10年嘅睡眠窒息症都改善埋，個人精神好咗，體力好咗，連皮膚都好咗啊！<br />\n<img src=\"https://cdn.hk01.com/di/media/images/1423919/org/6fefe41d3e987f19bc6f0d5b2d4958a5.jpg/mVTsSpzQb_ugY9UmrOLnEKCOOAoaLMH9ca8NqnGvDao?v=w1600\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F1423919%2Forg%2F6fefe41d3e987f19bc6f0d5b2d4958a5.jpg%2FmVTsSpzQb_ugY9UmrOLnEKCOOAoaLMH9ca8NqnGvDao%3Fv%3Dw1600&h=6c537194&s={SIZE}\" /><br />\n<br />\n<a href=\"https://www.hk01.com/%E5%8D%B3%E6%99%82%E5%A8%9B%E6%A8%82/185792/gordon%E5%93%A5%E5%93%A5%E8%95%AD%E5%BE%BD%E5%8B%87%E7%98%A6%E5%92%973%E5%80%8B%E7%A2%BC-%E7%A9%B6%E7%AB%9F%E9%9D%A0%E4%B9%9C%E5%8F%AF%E4%BB%A5%E5%96%BA1%E5%80%8B%E6%9C%88%E5%85%A7%E6%BF%80%E6%B8%9B40%E7%A3%85#media_id=1423919\" data-sr-url=\"https://r.lihkg.com/link?u=https%3A%2F%2Fwww.hk01.com%2F%25E5%258D%25B3%25E6%2599%2582%25E5%25A8%259B%25E6%25A8%2582%2F185792%2Fgordon%25E5%2593%25A5%25E5%2593%25A5%25E8%2595%25AD%25E5%25BE%25BD%25E5%258B%2587%25E7%2598%25A6%25E5%2592%25973%25E5%2580%258B%25E7%25A2%25BC-%25E7%25A9%25B6%25E7%25AB%259F%25E9%259D%25A0%25E4%25B9%259C%25E5%258F%25AF%25E4%25BB%25A5%25E5%2596%25BA1%25E5%2580%258B%25E6%259C%2588%25E5%2585%25A7%25E6%25BF%2580%25E6%25B8%259B40%25E7%25A3%2585%23media_id%3D1423919&d=zWmZ7NaQiltFwnZhPmYJRB4KspRE1ZdqvS7v6cf6aI4%3D&h=f5a93691\" target=\"_blank\">https://www.hk01.com/%E5%8D%B3%E6%99%82%E5%A8%9B%E6%A8%82/185792/gordon%E5%93%A5%E5%93%A5%E8%95%AD%E5%BE%BD%E5%8B%87%E7%98%A6%E5%92%973%E5%80%8B%E7%A2%BC-%E7%A9%B6%E7%AB%9F%E9%9D%A0%E4%B9%9C%E5%8F%AF%E4%BB%A5%E5%96%BA1%E5%80%8B%E6%9C%88%E5%85%A7%E6%BF%80%E6%B8%9B40%E7%A3%85#media_id=1423919</a>"},{"pid":"5c2f599add8e473b8d58b33e91882681ce76c8d4","tid":660879,"uid":71166,"like":0,"dislike":0,"score":0,"citedBy":0,"replyTime":"2018-05-11T05:29:28.000Z","msg":"玩命咩"},{"pid":"d065d0046e977efe03ab10eab70a65588c45400d","tid":660879,"uid":106,"like":0,"dislike":0,"score":0,"citedBy":0,"replyTime":"2018-05-11T05:30:57.000Z","msg":"本身咁撚肥，一開頭一定減得好快"},{"pid":"a0535f5f853a525ab76853f3dc8946ff237e1a84","tid":660879,"uid":280,"like":1,"dislike":0,"score":1,"citedBy":0,"replyTime":"2018-05-11T05:52:05.000Z","msg":"咁減 係藝人先得 <br />\n平常人日日開工 體力勞動 暈都似"}]}