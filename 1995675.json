{"tid":1995675,"cid":1,"subCid":0,"title":"被狗跟蹤緊 / 有被捕風險 / 有人身安全風險 / 已被通緝緊，請參考以下建議(中卷)","createTime":"2020-04-30T12:12:05.000Z","updateTime":"2020-05-01T23:36:44.000Z","uid":285195,"like":3,"dislike":1,"uniUserReply":5,"replies":[{"pid":"31ed29816cf90c853f9aee3464c7859b6f3bddff","tid":1995675,"uid":285195,"like":0,"dislike":0,"score":0,"citedBy":0,"replyTime":"2020-04-30T12:12:05.000Z","msg":"呢篇文係我幾個月之前post上連登的，<br />\n但見近排班死黑警番舊帳，四出走去拉人，<br />\n所以修改追加內容後依家再post多次。<br />\n雖然篇文非常之長，但若果你真係身陷險境，<br />\n每個point都有可能對你非常有用，請耐心睇晒佢。<br />\n<br />\n(成篇文字數超出咗上限...請按「起底」去我會員資料睇番上卷&amp;下卷)<br />\n上卷： <a href=\"https://lih.kg/1993251\" data-auto-link target=\"_blank\">https://lih.kg/1993251</a><br />\n<br />\n8)<br />\n如果你已經被通緝既話，你需要考慮係咪應該去主動投案！<br />\n幾個月前寫呢篇文既時候，我係建議主動投案會比較好，<br />\n但係以現時局勢嚟睇，我就對於係咪應該主動投案並無立場，<br />\n請你睇完之後因應你自己既情況自行決定。<br />\n點解要主動投案呢？唔係因為我係鬼想誤導陷害你歸案，<br />\n而係因為若果你唔投案，繼續匿藏躲避，<br />\n有可能反而比主動投案更危險！<br />\n如果你選擇自動投案的話，<br />\n你需要搵律師&amp;記者&amp;區議員立法會議員&amp;領事館職員陪同之下主動去警署投案，<br />\n最好有記者拍攝過程，就算安排唔到記者拍攝都要搵朋友拍攝過程，<br />\n一路行入警署一路拍住片無遮面地清晰拍到你個樣。<br />\n如果你唔主動投案既話，就會無限期過左閃右避既生活，<br />\n咁搞法你唔知邊時邊刻會俾啲咩人捉走咗，<br />\n而喺冇自己人陪同下既情況下被捕，<br />\n係冇人知你會被捉去邊度受到咩對待的。<br />\n有律師記者議員使館職員陪同之下主動投案，<br />\n行入警署既時候就喺全部人見證下步入警署，<br />\n咁就無可能直入橫出，確保到人身安全。<br />\n此情況下就應該唔駛擔心會被虐被姦被自殺被失蹤，<br />\n咁樣唔符合黑警選擇獵物既習性：<br />\n專揀落單，無人無物無親無故，有精神問題紀錄既獵物下毒手。<br />\n幾個月前我都仲建議主動投案，但依家改變立場原因係，<br />\n無人會估到爆隻肺炎黑天鵝出嚟，<br />\n而呢隻肺炎黑天鵝大大加速咗中共倒台時間。<br />\n長話短說，個人見解係，無論劇情點樣發展都好，<br />\n中共必定喺好短時間內經濟崩潰，之後就必定輪到政權崩潰，<br />\n加上美國再嚟落井下石報復中國，<br />\n施以人權及民主法一類制裁手段對付中共同港共狗官，<br />\n咁跟住情況就會係 &gt; 黑警喺嚟緊幾年仲會唔會咁得閒搞義士呢？<br />\n連中共港共黑警都自身難保，<br />\n可能過多三幾年，義士都未被清算，黑警已經被新八國聯軍清算咗了。<br />\n所以要下決策係咪主動投案，其實係有頗大賭博成份，<br />\n係博一舖睇吓你被黑警捉先還是黑警被清算先，<br />\n中間呢段黑暗期你挨唔挨得過逃亡日子，<br />\n你有幾多條件可以喺海外過流亡生活，有咩朋友喺海外可以照顧你，<br />\n留喺香港境內逃亡匿藏你有幾多條件幾大信心可以避得過黑警追捕，<br />\n追捕會幾時完，你本身性格挨得到幾耐，<br />\n呢啲因素就要因應你自己本身既條件性格而定。<br />\n我只能夠俾一個建議，就係你唔一定要day 1就決定投案還是著草，<br />\n可以第一步先安頓好晒所有準備功夫，<br />\n第二步先短期離開香港暫避(當然首要條件係你未被通緝)，<br />\n離開香港後第三步先至再見步行步，慢慢諗你想返香港投案，<br />\n還是遠走高飛，還是再繼續喺海外靜觀其變觀察香港局勢發展，<br />\n去到某個point你認為適合返香港先至再返番嚟。<br />\n<br />\n9)<br />\n如果你決定自動投案的話，<br />\n最好安排時間，臨去投案前做一個body check，<br />\n目的係證明你被捕之前既身體狀況，<br />\n一旦你喺被拘留期間被傷害身體，<br />\n都有body check報告證明你被拘留前後既身體狀況變化。<br />\n但body check日期唔好同你投案日子相隔太遠，<br />\n否則黑警可以辯稱係你自己整親自己而已。<br />\n<br />\n10)<br />\n如果你已經被通緝，合法離境著草係無可能。<br />\n因為若果你已經被通緝，一嘗試過境就會立即被捕。<br />\n呢個亦都係另一個原因點解主動投案可能會係一個選擇，<br />\n因為如果你主動投案，日後就有更強力理由向法庭申請保釋離港，<br />\n讓法官有更大理由相信你係願意承擔責任既人，唔會走咗佬唔返嚟，<br />\n到時就可以先行離開香港，<br />\n然後才再考慮係咪真係以後唔再返香港遠走高飛。<br />\n但都唔保證到時法官一定會批準，<br />\n最好既申請保釋離港理由一定係海外升學。<br />\n唔一定要好多錢的，去讀啲短期課程就已經係申請理由，<br />\n但最好同你本身既學科 / 工作有關，否則法官批準既機會或許會打折扣。<br />\n<br />\n11)<br />\n如果你想考慮偷渡，<br />\n請睇睇以下一位前黑社會高層第一手同我講既偷渡業界行情，<br />\n再考慮偷渡一途值唔值得搏：<br />\n<br />\n偷渡業界行規係事前先俾一半訂金，到步後再俾埋尾數。<br />\n佢話以佢以前喺業界嘅人際網絡，知道邊啲行家有「信譽」邊啲無。<br />\n冇信譽嘅可以隨時收完訂金之後去如黃鶴，甚至掉返轉頭篤灰交出偷渡者。<br />\n當然無事無幹梗係唔會無啦啦篤灰搞到自己冇得收尾數同埋做臭自己個朵，<br />\n但係今時今日既局勢就完全唔同講法。<br />\n篤灰交出偷渡義士有咩獎賞我就唔知，但如果真係有一定數量獎金，<br />\n金額唔需要多，就算比起偷渡酬勞低，都依然絕對值得篤灰，<br />\n因為風險回報比值必定遠遠勝過老老實實做偷渡走一轉。<br />\n點解呢？偷渡業界前線操作者負責運送既全部都係一啲捕魚船，<br />\n呢啲船家一旦唔好彩遇上中國軍警船隻檢查，<br />\n必定會將偷渡者綁入袋再放石頭然後掉落海！<br />\n因為佢哋要自保，被中國軍警船隻捉到衰偷渡既話佢哋會被判死刑的！<br />\n呢個係最大誘因令啲船家寧可選擇篤灰交出偷渡義士，<br />\n因為咁樣就唔駛冒被中國軍警船隻截獲既風險運送人蛇去台灣。<br />\n佢講述當年佢所屬社團一哥個仔被判監，<br />\n但最終都唔選擇偷渡而寧願坐監，<br />\n因為偷渡風險之高，寧願坐監留案底都完全唔值得搏偷渡。<br />\n就算船家自己都知道，即使佢真係咁唔好彩遇上中國軍警船隻檢查，<br />\n怕被判死刑而掉一哥個仔落海，一哥有本事動員拖馬去搵船家尋仇都好，<br />\n但一旦船家遇上截查嗰一刻都一樣依然會選擇掉人蛇落海的，<br />\n道理十分簡單，以後被尋仇都仲有機會避走，<br />\n但被中國軍警船隻截查嗰一刻就無可能走得甩。<br />\n你係船家既話都會掉人蛇落海自保吧。<br />\n<br />\n12)<br />\n法律後果方面，其實唔應該太擔心。<br />\n雖然連儂隧道斬人案判決係非常令人對香港司法失去信心，<br />\n不過講番啲公道說話，直到今時今日為止，<br />\n睇返過往案例判決，其實香港法庭對義士們既判刑，<br />\n大致上都係仍然跟從過往同類型而與逃犯風波無關既案件作為判刑標準，<br />\n暫時並未有特別針對逃犯風波義士們「加料」。<br />\n除咗有掟大殺傷物件既暴動同埋縱火之外，<br />\n其它控罪全部判刑都係1年以下的，<br />\n刑事毁壞唔超過1個月，<br />\n非法集結只係罰錢，<br />\n侮辱國旗只係罰社會服務令，<br />\n而最嚴重既縱火，判得最重嗰個以我所知判咗4年幾，<br />\n到時入到去行為良好既話最終唔駛4年就出得返嚟。<br />\n而且呢場運動出現過既控罪，<br />\n全部都唔會因為留案底而影響日後從事專業工作同埋移居海外既機會的，<br />\n最多只會以後做唔到公務員同埋中資企業囉。<br />\n提出呢點，係想表達俾有可能將要面對官非麻煩既手足們，<br />\n我本人都係逃犯風波被捕者一員，<br />\n第一手親眼見到身邊有因為今次風波而蒙受官非既義士們，<br />\n為咗一啲其實後果並無想像中咁嚴重既官非問題，<br />\n而搞到意志消沉，求生意志盡失，<br />\n又見過同我一齊被捕既手足，喺差館裡面連搵律師求救都唔識...<br />\n如果你(可能)有官非纏身，應該及早搵定律師商討對策，<br />\n有咩方化可以化解打甩，或者大事化小認輕唔認重，<br />\n並了解自己可能會出現最壞情況會面對咩刑罰，及早做好準備。<br />\n<br />\n13)<br />\n至於點樣同隊友夾口供方面，<br />\n要問清楚律師，應該點樣同隊友夾口供，<br />\n令到日後上庭作供時，既唔會構成妨礙司法公正，<br />\n而啲口供又夾得出一個完整合理，而又對各個隊友比較上最有利既故仔。<br />\n亦要問清楚律師，對家有咩技倆可以誘使隊員轉做污點證人，<br />\n同埋點樣防範此情況發生。<br />\n<br />\n14)<br />\n如果黑警已經出動到跟蹤呢招對付你，<br />\n咁你既拘捕價值或者情報價值，<br />\n係值得黑警花費咁大量既人手資源去跟蹤你。<br />\n有知悉黑警跟蹤手法既人話過俾我知，<br />\n跟蹤呢招成本極高，唔係極具價值既目標都唔會出動到呢招。<br />\n黑警要跟蹤1個人，最少需要調派4個警員服待你，<br />\n因為佢哋都要考慮自己人身安全，<br />\n同埋唔會咁容易喺跟蹤過程俾你飛甩，<br />\n再加上佢哋都要休息輪班。<br />\n而且仲要唔知跟蹤你幾耐，一般最少都會以星期為單位，<br />\n跟蹤得嗰幾日會刮得出啲咩料？...<br />\n斷估你抑係就做過大鑊嘢；抑係就係你啲隊友做過大鑊嘢，<br />\n搞到黑警企圖透過你去一網打盡埋啲隊友。<br />\n如果係後者，唔排除黑警甚至中共特務可能會用綁架、酷刑手段迫你供出隊友，<br />\n或者以誤導恐嚇手段誘導你做污點證人。<br />\n所以如果你已經去到被狗跟蹤呢個境地，<br />\n更加要盡快搵律師&amp;區議員立法會議員&amp;領事館職員幫手，<br />\n商討一下應該點樣應對。<br />\n<br />\n(成篇文字數超出咗上限...請按「起底」去我會員資料睇番上卷&amp;下卷)<br />\n上卷：<a href=\"https://lih.kg/1993251\" data-auto-link target=\"_blank\">https://lih.kg/1993251</a>"},{"pid":"d3d9fba207f28d05180019b230cda22c74ff4563","tid":1995675,"uid":113200,"like":0,"dislike":0,"score":0,"citedBy":0,"replyTime":"2020-04-30T12:22:31.000Z","msg":"推"},{"pid":"ae853f6872d3decf8168171c1c2e76e8a0f30843","tid":1995675,"uid":26708,"like":0,"dislike":0,"score":0,"citedBy":0,"replyTime":"2020-04-30T17:10:47.000Z","msg":"Lm"},{"pid":"d10c822dcf610f6aad3b1afc31b72080793ff1c3","tid":1995675,"uid":27910,"like":0,"dislike":0,"score":0,"citedBy":0,"replyTime":"2020-05-01T22:40:40.000Z","msg":"點會冇案底？"},{"pid":"d74e12abd8f60bec7f9061754acb974bfe7a0758","tid":1995675,"uid":37912,"like":0,"dislike":0,"score":0,"citedBy":0,"replyTime":"2020-05-01T23:36:44.000Z","msg":"此回覆已被刪除"}]}