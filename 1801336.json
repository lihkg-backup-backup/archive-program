{"tid":1801336,"cid":18,"subCid":0,"title":"重溫百年前林覺民嘅《與妻訣別書》","createTime":"2019-12-28T14:19:07.000Z","updateTime":"2019-12-28T14:34:57.000Z","uid":170285,"like":6,"dislike":0,"uniUserReply":3,"replies":[{"pid":"14e57436dbe89c7ac1d3e9b0b19035502fe76b76","tid":1801336,"uid":170285,"like":0,"dislike":0,"score":0,"citedBy":0,"replyTime":"2019-12-28T14:19:07.000Z","msg":"意映卿卿如晤：<br />\n<br />\n吾今以此書與汝永別矣！吾作此書時，尚是世中一人；汝看此書時，吾已成為陰間一鬼。吾作此書，淚珠和筆墨齊下，不能竟書而欲擱筆。又恐汝不察吾衷，謂吾忍捨汝而死也，謂吾不知汝之不欲吾死也，故遂忍悲為汝言之。 吾至愛汝，即此愛汝一念，使吾勇於就死也。吾自遇汝以來，常願天下有情人都成眷屬；然遍地腥膻，滿街狼犬，稱心快意，幾家能夠？司馬春衫，吾不能學太上之忘情也。語云：仁者「老吾老以及人之老，幼吾幼以及人之幼」。吾充吾愛汝之心，助天下人愛其所愛，所以敢先汝而死，不顧汝也。汝體吾此心，於啼泣之餘，亦以天下人為念，當亦樂犧牲吾身與汝身之福利，為天下人謀永福也。<br />\n<br />\n汝其勿悲！汝憶否？四五年前某夕，吾嘗語曰：「與其使我先死也，無寧汝先吾而死。」汝初聞言而怒；後經吾婉解，雖不謂吾言為是，而亦無辭相答。吾之意，蓋謂以汝之弱，必不能禁失吾之悲。吾先死，留苦與汝，吾心不忍，故寧請汝先死，吾擔悲也。嗟夫！誰知吾卒先汝而死乎！<br />\n<br />\n吾真真不能忘汝也。回憶後街之屋，入門穿廊，過前後廳，又三、四折，有小廳，廳旁一室為吾與汝雙棲之所。初婚三、四個月，適冬之望日前後，窗外疏梅篩月影，依稀掩映，吾與汝並肩挽手，低低切切，何事不語？何情不訴？及今思之，空餘淚痕。又回憶六、七年間，吾之逃家複歸也，汝泣告我：「望今後有遠行，必以見告，我願隨君行。」吾亦既許汝矣。前十餘日回家，即欲乘便以此行之事語汝；及與汝對，又不能啟口，且以汝之有身也，更恐不勝悲，故惟日日呼酒買醉。嗟夫！當時余心之悲，蓋不能以寸管形容之。<br />\n<br />\n吾誠願與汝相守以死，第以今日時勢觀之，天災可以死，盜賊可以死，瓜分之日可以死，奸官汙吏虐民可以死，吾輩處今日之中國，無時無地不可以死。到那時使吾眼睜睜看汝死，或使汝眼睜睜看我死，吾能之乎？抑汝能之乎？即可不死，而離散不相見，徒使兩地眼成穿而骨化石，試問古來幾曾見破鏡重圓？則較死為苦也。<br />\n<br />\n將奈之何！今日吾與汝幸雙健，天下之人不當死而死，與不願離而離者，不可數計；鍾情如我輩者，能忍之乎？此吾所以敢率性就死，不顧汝也。<br />\n<br />\n吾今死無餘憾，國事成不成，自有同志者在。依新已五歲，轉眼成人，汝其善撫之，使之肖我，汝腹中之物，吾疑其女也；女必像汝，吾心甚慰；或又是男，則亦教其以父志為志，則我死後，尚有二意洞在也。甚幸！甚幸！ 吾家日後當甚貧；貧無所苦，清靜過日而已。吾今與汝無言矣！吾居九泉之下，遙聞汝哭聲，當哭相和也。吾平日不信有鬼，今則又望其真有；今人又言心電感應有道，吾亦望其言是實；則吾之死，吾靈尚依依傍汝也，汝不必以無侶悲！<br />\n<br />\n吾平生未嘗以吾所志語汝，是吾不是處；然語之又恐汝日日為吾擔憂。吾犧牲百死而不辭，而使汝擔憂，的的非吾所思。吾愛汝至，所以為汝謀者惟恐未盡。汝幸而偶我，又何不幸而生今日之中國；吾幸而得汝，又何不幸而生今日之中國？卒不能獨善其身！嗟夫！紙短情長，所未盡者尚有萬千，汝可以類比得之！吾今不能見汝矣；汝不能舍吾，其時時於夢中得我乎！一慟！<br />\n<br />\n辛末三月念六夜四鼓，意洞手書。<br />\n<br />\n家中諸母皆通文，有不解處，望請其指教，當盡吾意為幸。<br />\n<br />\n<br />\n林覺民當年跟隨黃興發動黃花崗起義，最後壯烈犧牲，成為黃花崗七十二烈士之一。<br />\n<br />\n呢封信係佢起義前寫比愛妻嘅絕筆書，解釋其以身殉國嘅原因。全文情感真摯，教人讀之流淚。<br />\n<br />\n其中「遍地腥膻，滿街狼犬，稱心快意，幾家能夠？」百年前如此，百年後又何嘗唔係咁。只不過是當年嘅清兵換作今日嘅警犬。<br />\n<br />\n而「第以今日時勢觀之，天災可以死，盜賊可以死，瓜分之日可以死，奸官汙吏虐民可以死，吾輩處今日之中國，無時無地不可以死。到那時使吾眼睜睜看汝死，或使汝眼睜睜看我死，吾能之乎？」更是與各被捕義士心意相同，為香港而犧牲。<br />\n<br />\n林覺民嘅犧牲至少換來未竟全功嘅辛亥革命，我相信我地都可以除暴政，還我地嘅光輝歲月！<br />\n<br />\n願榮光歸香港🇭🇰"},{"pid":"33ff4bede11de9cf2a6b2630cea04a904c6c83d5","tid":1801336,"uid":234704,"like":0,"dislike":0,"score":0,"citedBy":0,"replyTime":"2019-12-28T14:20:56.000Z","msg":"<a href=\"https://www.youtube.com/watch?v=KLoZ3t5ifBs\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3DKLoZ3t5ifBs&d=9uLtkTaOKuy%2FgkD%2BHbzoNZdwtLMCc893KahbJtTxKsc%3D&h=96df334e\" target=\"_blank\">https://www.youtube.com/watch?v=KLoZ3t5ifBs</a>"},{"pid":"0af151284c9f4e5d4aec512488bb5fa6464f627d","tid":1801336,"uid":105678,"like":0,"dislike":0,"score":0,"citedBy":0,"replyTime":"2019-12-28T14:34:57.000Z","msg":"作為中國人好感動，一定要實現民主中國<img src=\"/assets/faces/pigxm/wail_r.gif\" class=\"hkgmoji\" />"}]}