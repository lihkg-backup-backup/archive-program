{"tid":1446449,"cid":1,"subCid":0,"title":"前線勇武者請進","createTime":"2019-08-11T15:00:39.000Z","updateTime":"2019-08-11T15:00:39.000Z","uid":293385,"like":0,"dislike":0,"uniUserReply":1,"replies":[{"pid":"80e5a2709ff1dcf67a63493e522494409b469d47","tid":1446449,"uid":293385,"like":0,"dislike":0,"score":0,"citedBy":0,"replyTime":"2019-08-11T15:00:39.000Z","msg":"小弟係弱弱嘅和理非。想推介一條片畀你哋睇：<br />\n<br />\n<a href=\"https://youtu.be/3lNCVzo8V0U\" data-sr-url=\"https://r.lihkg.com/link?u=https%3A%2F%2Fyoutu.be%2F3lNCVzo8V0U&d=rP1lJsqA2sO3Td0%2BA1LJ54hk9ljSbOzVJb7ECUhiv3w%3D&h=3989f357\" data-auto-link target=\"_blank\">https://youtu.be/3lNCVzo8V0U</a><br />\n<br />\n小弟衷心相信前線示威者。Quote子華神一句話：智、仁、勇，你哋已經仁勇兼備，之後嘅考驗，係智慧。<br />\n<br />\n睇返近日幾次示威嘅進程，已經慢慢演化到好似搞結婚咁，大家知道哂個rundown. 而警察/公安/武警/警黑 whatever果方面，已經應付得越來越純熟。<br />\n<br />\n香港人好衰，好容易厭倦，你見而家根本已經預左係會出催淚彈/布袋彈乜彈物彈，甚至係預左警黑係會勾結/協同作戰，而對方亦已經無意掩飾呢件事。<br />\n<br />\n同一件事重覆得太多，真係會麻木。係好殘酷，但真係一個正常現象。<br />\n<br />\n作為一個暫時坐享其成嘅和理非，見到每日有人咁樣受傷，我真係非常心痛，同埋係唔想甚至厭惡同樣事件再發生。老實講小弟冇衝過，冇辦法明白到你哋嘅感受同思路。而小弟相信社會上有一班為數不少嘅人都有相同感覺。所以小弟同意片主嘅意見：如果個局勢keep住係咁，我哋係會輸，仲係輸得比當年傘運更加甘。<br />\n<br />\n睇返舊時幾次民主運動，幾次都係民氣慢慢消退而失敗。小弟好驚今次都係咁，而小弟估計前線勇武者可能都係驚緊同一件事。<br />\n<br />\n但正如小弟衷心相信前線勇武者一樣，希望你哋都相信我哋呢班和理非。大家講過不分化不割蓆，一定會繼續支持落去。兄弟爬山各自努力，我認為精粹在於&ldquo;兄弟&rdquo;2字。<br />\n<br />\n所以，希望你哋行動嘅時候除咗停一停諗一諗之外，都謹守不流血，不受傷，不被捕嘅大原則。<br />\n<br />\n而更大嘅原則，就係我地大家都不絕望，不放棄。<br />\n<br />\n重申五大訴求，徹查警黑勾結！<br />\n<br />\n香港人加油！"}]}