{"tid":490976,"cid":5,"subCid":0,"title":"[狗咬狗骨] 葉劉稱領展派專欄作家李兆富出言恐嚇 憂黨員遭迫遷","createTime":"2017-12-06T05:38:39.000Z","updateTime":"2017-12-06T05:38:39.000Z","uid":77196,"like":1,"dislike":0,"uniUserReply":1,"replies":[{"pid":"6934e1f54c4abbbff742fc7754bfcace1af31d80","tid":490976,"uid":77196,"like":0,"dislike":0,"score":0,"citedBy":0,"replyTime":"2017-12-06T05:38:39.000Z","msg":"新民黨主席葉劉今早在立法會表示，自<span style=\"color: red;\"><strong>己近來可能常在專欄和立法會批評領展，結果「領展派人恐嚇我」</strong></span>。她引述黨友袁彌昌稱，幾周前領展派出專欄作家、獅子山學會創辦人李兆富出言恐嚇：<span style=\"color: red;\"><strong>「叫葉劉唔好再搞喇喎，再搞會郁佢啲區議員㗎喇！」她稱事後領展行政總裁王國龍透過第三者向她道歉，稱「『我啲公關人員唔識嘢』，向我道歉」，又稱要請她食飯，但她鄙視有關行為，「以為請你食靚餐、飲靚酒，擺平我咩？簡直係荒謬！」</strong></span><br />\n<br />\n翻查資料，李兆富經常以「公共政策顧問」的頭銜發表文章，亦常用筆名「利世民」在多份報章撰寫財經專欄。李曾是前香港立法會議員夏佳理的議員助理，曾參加1999年區議會選舉出戰銅鑼灣區，但最終敗給民主黨謝永齡，後來有份創立「獅子山學會」。對於李兆富與領展的關係，葉劉稱不排除李與領展高層份屬好友，「但獅子山學會就好撐領展的，你睇獅子山學會主席，就係領展的前主席，呢啲關係大家都諗到啦」。<br />\n<br />\n葉劉稱手握與袁彌昌通話時的錄音作證據，亦曾想過循法律途徑跟進事件，但考慮到該黨有區議員租用領展的屋邨商場舖位，擔心黨友會被迫遷，故無意報警，但亦拒絕對方的「和頭酒」，<span style=\"color: red;\"><strong>「我當然唔會同佢哋食飯啦，但亦都唔想將警察擺上枱啦，因為事實上佢恐嚇唔到我，我又唔會驚，我唔會驚到走佬㗎，亦唔會驚到唔繼續批評領展。不過我擔心佢會喺屋邨度用辦法趕走我啲區議員」，更質疑「係咪一個企業可以做到咁呢？」</strong></span><br />\n<br />\n她強調運房局和財經事務局有責任監察領展運作，包括逐張查看領展的契約，查證領展有否在旗下的屋村和屋苑按例向巿民提供必須設施，但今日出席立法會會議的運房局副局局長蘇偉文未能交代如何保障區議員，「一個企業淨係識賺錢，個主管仲話攞咩嘢企業大獎添，點可以恐嚇一個立法會議員嘅呢？」她又質疑領展近日賣出17個商場的收益至少達7,000萬元，「你搵多啲錢無所謂，但最緊要照顧到民生吖嘛！依家呢啲唔係普通的商場，係喺公屋、屋村同屋苑，係照顧較低收入階層。」<br />\n<br />\n葉劉稱過去每周都致電王國龍一次要求約見，但對方都拒見，更派公關或透過專欄作家在《南華早報》寫文罵她，「我覺得呢啲手段真係好卑鄙。」<br />\n<br />\n《蘋果》曾致電李兆富求證，但電話未有人接聽。李曾接受有線新聞訪問否認出言恐嚇葉劉，聲稱當時只是以「朋友」身份與袁彌昌對話，著袁從策略方面考慮新民黨對領展的立場，又稱事後曾致電袁查問「係咪有啲咩誤會」。李承認領展曾向他提及葉劉的評論文章，以及希望他向新民黨解釋領展對房託基金的立場。"}]}