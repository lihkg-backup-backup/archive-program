{"tid":2370978,"cid":5,"subCid":0,"title":"運動同大腦","createTime":"2021-01-18T12:20:53.000Z","updateTime":"2021-01-18T12:27:30.000Z","uid":261647,"like":7,"dislike":0,"uniUserReply":4,"replies":[{"pid":"9cf88f057d2d169f4cb74cbe8597c8abf6db5455","tid":2370978,"uid":261647,"like":0,"dislike":0,"score":0,"citedBy":0,"replyTime":"2021-01-18T12:20:53.000Z","msg":"<a href=\"https://www.facebook.com/albert.chu.165/posts/1111308045989492\" data-sr-url=\"https://r.lihkg.com/link?u=https%3A%2F%2Fwww.facebook.com%2Falbert.chu.165%2Fposts%2F1111308045989492&d=nfq7Ayl5XWctTRRkLGDCS%2FPwW8VRzHVpxLRgBu58%2FEQ%3D&h=eb7412ae\" target=\"_blank\">https://www.facebook.com/albert.chu.165/posts/1111308045989492</a><br />\n<br />\n作者：Albert Chu<br />\n<br />\n<br />\n《運動同大腦》<br />\n<br />\n唔知大家有冇聽過啲ADHD嘅家長講過，帶個細路仔去做運動，發洩咗多餘嘅精力，之後讀書上堂都專心咗呢？<br />\n<br />\n噉嘅講法係啱一半唔啱一半嘅。因為做運動的確可以提升專注力，尤其對於ADHD患者，但係個原因唔係發洩咗精力。ADHD嘅能量唔係比一般人多，其他人都唔會因為做咗運動，消耗咗精力而做嘢唔專心。<br />\n<br />\n要知道點解運動可以幫到ADHD患者提升專注力，就要理解ADHD嘅病理同埋人腦係點樣專注。<br />\n<br />\n<br />\n大腦仲貪心過你個人<br />\n<br />\n大腦係貪威識食嘅一個器官嚟，佢做任何嘢都需要獎勵。點解你玩自己鍾意嘅嘢時會特別專心，而做你冇咁鍾意嘅嘢時，就冇咁專心呢？就係因為獎勵唔同。而對大腦嘅獎勵之一就係多巴胺。<br />\n<br />\nADHD患者嘅問題，簡單嚟講，就係多巴胺嘅新陳代謝有問題，導致佢哋對於一般工作缺乏多巴胺嘅分泌同傳謝，而對於佢哋有興趣嘅嘢就過度反應，導致過度專注嘅情況發生。<br />\n<br />\n簡而言之，大腦係一個需要獎勵嘅器官，而ADHD就係一間獎勵機制有問題嘅公司，導致資源分配唔平衡。<br />\n<br />\n好多針對ADHD嘅藥物，其實原理都離唔開提高多巴胺濃度，而又因為佢涉及到人腦嘅獎勵機制，所以過量服用就會有成癮問題，亦都解釋到點解呢啲藥可以幫到正常人提高注意力。<br />\n<br />\n點解你做做下嘢會碌Facebook？因為你做嘢，個腦得到嘅多巴胺少過你碌Facebook 囉。你要專注做一樣嘢，你個腦就要得到足夠嘅多巴胺。<br />\n<br />\n噉有冇啲自然嘅方法可以提升到多巴胺濃度呢？<br />\n<br />\n<br />\n運動&mdash;&mdash;提升多巴胺濃度最自然嘅方法<br />\n<br />\n其實每日只要做30分鐘帶氧運動已經可以有效提升多巴胺濃度，令你成日個腦都處於高多巴胺狀態，專注工作。<br />\n<br />\n你話跑唔郁，散步都可以。<br />\n<br />\n冇時間，其實企都係運動嚟，雖然效果冇跑步咁好，但係你企喺度做嘢都有效嘅，所以點解呢幾年咁多研究話企喺度做嘢工作效率會高咗。<br />\n<br />\n所以點解好多人話，做完運動明明應該好攰，但係個腦居然好似充滿精力，工作效率有所提升呢？多巴胺仲有效過你打雞精呀！<br />\n<br />\n<br />\n運動仲有好多好處嘅，遲啲再同大家分享。"},{"pid":"cf65720bbe441b36f37e7510e41d1e67a8595464","tid":2370978,"uid":276865,"like":1,"dislike":1,"score":0,"citedBy":2,"replyTime":"2021-01-18T12:23:54.000Z","msg":"唔怪之得我戒唔到打J"},{"pid":"60a8ba61648c37f893c368d68094e2f225b262d0","tid":2370978,"uid":305269,"like":0,"dislike":0,"score":0,"quote":{"pid":"cf65720bbe441b36f37e7510e41d1e67a8595464","tid":2370978,"uid":276865,"like":1,"dislike":1,"score":0,"citedBy":2,"replyTime":"2021-01-18T12:23:54.000Z","msg":"唔怪之得我戒唔到打J"},"citedBy":0,"replyTime":"2021-01-18T12:26:10.000Z","msg":"<img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" /><img src=\"/assets/faces/normal/sosad.gif\" class=\"hkgmoji\" />"},{"pid":"8e56bb83450f4ee2bf1f5c33caf00e517490b0c8","tid":2370978,"uid":204539,"like":0,"dislike":0,"score":0,"quote":{"pid":"cf65720bbe441b36f37e7510e41d1e67a8595464","tid":2370978,"uid":276865,"like":1,"dislike":1,"score":0,"citedBy":2,"replyTime":"2021-01-18T12:23:54.000Z","msg":"唔怪之得我戒唔到打J"},"citedBy":0,"replyTime":"2021-01-18T12:27:30.000Z","msg":"條J仔過度活躍<img src=\"/assets/faces/cat/pussy1.gif\" class=\"hkgmoji\" />"}]}