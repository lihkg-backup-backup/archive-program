{"tid":1369977,"cid":5,"subCid":0,"title":"自由定義香港人身份，大家要堅持下去","createTime":"2019-07-27T00:02:25.000Z","updateTime":"2019-07-27T00:02:25.000Z","uid":281652,"like":1,"dislike":0,"uniUserReply":1,"replies":[{"pid":"42d4f58459dfe550fc1598bc9c37b2b7df30e668","tid":1369977,"uid":281652,"like":0,"dislike":0,"score":0,"citedBy":0,"replyTime":"2019-07-27T00:02:25.000Z","msg":"前幾日聽劉細良，佢話呢加未算最黑暗，政府準備左個七百人名單去拉香港人，衝擊同傳物資都會拉。 但係佢叫大家第一個反應唔好諗點逃跑離開香港，而係要去諗點去幫被拉年輕人。I cannot put it better myself. <br />\n<br />\n雖然呢加時局好差，其實反而我睇到希望，因為大家都願意走出來，do something，好似朱牧師所言，多行一步。我諗六月九號前無咩人會諗到，香港人不單止成功阻止送中，而且大家仲團結走返出來。因為去到最後大家唔再問出來有冇用，而係純粹覺得呢件事係錯，同埋更重要係大家對香港有感情，所以二百萬人行出來。政府收皮。<br />\n<br />\n但係我唔會唔記得雨傘運動到今年六月香港人的灰心喪志，對政治冷漠。 各位巴絲打，記著只要每人不灰心喪志，不輕言放棄，DO SOMETHING，香港就會有希望。一四年到一九年社會個種無力感，我一世都唔會唔記得。中共最想我地認命。我唔想香港再返去無力同絕望。我地對手係起集中營的人，將來一定會有好多挫敗，但大家要持之而恆同佢周旋，好似呢幾個月咁，要有希望，勿急躁。<br />\n<br />\n各位，未來得路係好黑暗同漫長，但係千其唔好放棄香港。 只要各位一日唔放棄，堅持對抗下去，香港就唔會死。香港去到二零一九年之所以仲係香港，係因為香港人。投票，遊行，去六四，支持毒果，立場， &ndash; 任何捍衛香港自由法治生活方式都係體現香港人身份。<br />\n<br />\n我係香港人，我投票<br />\n我係香港人，我遊行<br />\n我係香港人，睇毒果/立場/RTHK/FREE PRESS<br />\n我係香港人，可以去六四 <br />\n<br />\n無論你係中華膠定香港獨立，自由定義香港人身份。<br />\n<br />\nFOR中華膠，香港係鬼國自由燈塔，當維尼响新疆起集中營時，為所欲為，香港人六四遊行，為大陸人做佢地做唔到的事。 <br />\n<br />\nFOR非中華膠，香港本身係一座自由的國際城市。我地响自由社會長大，受教育，自由定義香港人身份，我地唔可以輕易俾中共攞走我地的自由。香港人冇左自由，仲係香港人咩？捍衛自由，其實係捍衛香港人身份。呢場係香港人捍衛身份之戰 <br />\n<br />\n只要相信普世價值，就係香港人。"}]}