{"tid":1241806,"cid":5,"subCid":0,"title":"唉真係好心灰意冷","createTime":"2019-06-19T00:05:35.000Z","updateTime":"2019-06-19T00:07:17.000Z","uid":103672,"like":4,"dislike":0,"uniUserReply":2,"replies":[{"pid":"4f6d469d62b97af5f60eff2f309b58caf4e30125","tid":1241806,"uid":103672,"like":0,"dislike":0,"score":0,"citedBy":0,"replyTime":"2019-06-19T00:05:35.000Z","msg":"相信好多人呢幾日都同我一樣覺得好心灰意冷，好麻本，有好大既無力感，我甚至係連琴日聽完林鄭老母記者會都攰到唔知點樣去嬲。但係如果一攰就想放棄既話，你又對唔對得住自己，對唔對得住香港呢個屋企？係冇錯，前幾日既二百萬零一人出黎遊行係真係令我見識到香港人既團結，但係更甚既係令我見識到香港人既健忘。好似好多人都係行完就算，就算好多人喺果日都話不撤不散都好，去到今日都好似唔記得咗件事，繼續馬照跑舞照跳，喺ig po埋啲吃喝玩樂story。<br />\n<br />\n雖然自己係好唔中意利物浦但都係要講出黎。之前歐聯佢落後3球俾巴塞，已經係基本上可以判自己輸咗架喇。佢一方面英超又要追趕住曼城一方面又要爭歐聯，你估佢哋唔心灰意冷唔攰咩？但係佢哋返返去自己主場之後冇放棄到，好奇蹟咁4：0反超巴塞。可能前日醫管局果個人都係身不由己，但係佢戴住利物浦個隊徽，可能係想同香港人講呢個精神，只要唔好放棄，奇蹟都好可能會發生。雖然我哋依家仲係5：0輸緊俾個仆街政府，但係我哋有既係二百萬零一肯上街既民意，可唔可以反客為主再反超前真係好睇大家可唔可以團結繼續行落去。<br />\n<br />\n希望奇蹟真係可以發生喺香港人身上，希望大家仲可以記得當初嗰五個目標，唔係因為人道個歉就算，咁樣既話真係會令到義士白白犧牲咗。<br />\n<br />\n香港人，一齊喺星期五既夢中相見啦。<br />\n<br />\n利申：發夢嗰陣聽到唔知邊個講"},{"pid":"6b2ad362e6dd5112d5418d9ddbaab83da67ffabd","tid":1241806,"uid":25573,"like":3,"dislike":0,"score":3,"citedBy":0,"replyTime":"2019-06-19T00:07:17.000Z","msg":"出面好多5毛搞分化<br />\n佢地想你拖 乜都唔好做「保民意」<br />\n頭腦清醒d"}]}