{"tid":1291826,"cid":12,"subCid":0,"title":"轉 哨兵的心聲（長文）","createTime":"2019-07-07T05:05:04.000Z","updateTime":"2019-07-07T05:05:04.000Z","uid":275556,"like":5,"dislike":1,"uniUserReply":1,"replies":[{"pid":"59999ab37c88c7f813a1090a11863bc284c4415c","tid":1291826,"uid":275556,"like":0,"dislike":0,"score":0,"citedBy":0,"replyTime":"2019-07-07T05:05:04.000Z","msg":"六月九號至今 所見所悟 純屬個人立場 如有錯誤請指教<br />\n長文注意<br />\n我係一個讀書唔多既九十後。雨傘革命期間，我開始去留意政治，留意身邊到底發生緊乜嘢事。我明白到係香港政府一班漠視民眾聲音既高官管治之下，身為一般基層市民，好難以一己之力去影響政治。<br />\n直至今年六月之前，我一直以一個中立嘅角度去留意政治。我一直覺得香港係一個民主既地方，高官會去聆聽民眾嘅聲音，為香港市民服務。香港警察係會保護香港市民，但好可惜既係，我所見到既同我以前既想法完全係另一回事，現時香港警察已淪為政治工具既傀儡。我唔係想話點去責怪你地，亦都唔期望警察會作出一丁點既改變，我只係想你地靜落嚟既時間去諗下，到底你地當初係學堂發既誓言同埋當初加入警隊既目的係咩？（係為左打份工，定本身想係為正義要而去做?）<br />\n你地612或其他日子對示威者揮既每一棍，開嘅每一槍，係唔係真係有必要？係唔係真係冇加入個人情緒？你哋嘅目的係為咗傷害示威者，傷害香港嘅學生，傷害香港年輕嘅一代，為咗發洩情緒，定係真係純粹為咗執行任務？ 到底係邊個令到警民矛盾嘅關係升級？我係依段時間入面，曾經聽到一句說話。 「執行上司指派嘅任務係你哋嘅職責，但令子彈打唔中人係你地既良知」當然我唔會話示威者完全冇做錯，但係咪真係需要對準學生/示威者既頭部作出面攻擊?<br />\n一百萬人上街政府唔理，二百萬加一人上街，政府唔理，佔領金鐘中環，無可耐可既我地唯有選擇衝擊立法會政府。<br />\n政府同高官一直所開既記者招待會只有譴責示威者 。政府迫市民再次上街訴求，但無奈既係再要度下令警察清場。令到警民矛盾升級嘅係政府。各位市民要記住，我哋真正嘅敵人唔係警察。 警察只係受政府操控住既工具。<br />\n6月9號100萬人上街，政府夜晚宣佈二讀，一班示威者去衝擊警方防線，當時我都仲覺得可能係有鬼，可能係有人收錢搞事。<br />\n6月11號網上召集群眾去野餐，我都只係以一個中立身份去睇呢件野（發夢有去現場）<br />\n6月12號，一班群龍無首嘅示威者衝擊防線，但我絕對相信警方係體能上！裝備上！同計劃上！都絕對絕對比示威者優勝好多好多倍，同時仲有拘捕及執法權力<br />\n但我見到嘅只係一班殺紅了眼嘅準軍事武裝部隊!<br />\n(德國製防暴頭盔,英國製軍事豬嘴！警棍 胡椒噴霧，布袋彈，橡膠子彈，催淚彈，長盾 ，攻擊正在後退嘅示威者，甚至係記者!）<br />\n但示威者呢？受傷嘅人有幾多？佢地嘅意願心聲政府有冇回應過？換來嘅係「暴動」兩隻字，連受左重傷既學生，市民都唔敢去醫院求醫，因為最令人意外既係，你地會係醫院進行拒捕阻人求醫，甚至連上左救援車既傷者都要拉落黎拒捕。<br />\n林鄭後來將個波射俾警察一哥，一哥再射俾前線警員，而最後得出嘅結論只係，拘捕五名暴徒 。 繼續譴責示威者，無視民眾訴求，同時無視各國政府所發既聲明同譴責!<br />\n6月16日201萬香港人上街，已經有烈士用生命嚟喚醒香港人，我唔係親眼見到但我都感受到比政治玩弄嘅無奈，傷感，痛心 。更痛心既係，有啲人可以繼續扮睇唔到香港發生緊咩事 。亦有啲人，選擇去責怪示威者。<br />\n6月17日所謂人民英雄出嚟叫示威者圍警察總部，我發夢去到現場見到嘅係乜野？<br />\n一班示威者用聲音去宣洩佢地對警方嘅不滿，但同時間又可以做到咩野？<br />\n無奈既係係一般既小市民除左可以用聲音仲可以點......<br />\n6月30日藍絲全面進場，見黑衫同記者就捉住打，一大堆垃圾最後要反班學生去執，成班呀叔呀伯呀姐，無地方俾佢地發洩咁樣，點解要甘？到底系邊個收錢做野？我心情憤怒同時又可憐佢地。可憐佢哋嘅無知，比某電視台洗腦。<br />\n6月30號夜，發夢既時候我決定唔再做一個補給，淨係識企係後排，唔想受傷嘅人。決定去前線幫助一班比我更年輕更多學識嘅學生哥！由一個企係後排轉成一個企係前線既人，在場企前排嘅有邊個唔驚，所有人向後跑我向前行，直到我受傷，我先退後！目的只係為咗保護香港依一片屬於大家嘅土地，保護大家僅有嘅自由，保護我地香港嘅下一代。<br />\n我唔熟識政治，唔熟識文字，我唔會討厭警方，因為我知道佢地比政府擺佈，俾政府利用，暫時失去判斷對與錯嘅能力。我仍然希望佢哋嘅良知，終有一日會覺醒。明白到佢哋嘅所作所為，已經唔單止係為咗執行任務。<br />\n我唔想再有任何一個年輕人受傷，一個人幾努力都好，請大家保護前線身邊嘅所有香港人，保護屬於我地嘅香港地，唔好放棄，抗爭系一個好漫長既路，只要有示威者出嚟，有任何衝擊我都會再係夢中前線出現。<br />\n就算你係和理非，就算你係中立人士，請大家記住，登記做選民係我哋嘅公民責任。你害怕上前線，害怕身邊嘅朋友受傷。害怕失去自由，請你地作出三思後，投下你哋寶貴嘅一票。保護香港人人有責，所謂兄弟爬山各有各做。不分化不割蓆不督灰不指責。香港人一個都不能再少，最後請大家留意身邊人嘅情緒。<br />\n唔好忘記我地當初既5個訴求<br />\n一、徹底撤回修例<br />\n二、收回暴動定義<br />\n三、撤銷對今為所有反送中抗爭者控罪<br />\n四、徹底追究警隊濫權情況<br />\n五、真普選<br />\n發夢由一個中立者演變到做補給最後去到前線做小小哨兵的心聲...."}]}