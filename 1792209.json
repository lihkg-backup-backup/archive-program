{"tid":1792209,"cid":12,"subCid":0,"title":"與前度糾纏不清的故事［真人真事改編］","createTime":"2019-12-21T12:45:27.000Z","updateTime":"2020-01-05T19:22:19.000Z","uid":211375,"like":0,"dislike":2,"uniUserReply":4,"replies":[{"pid":"a6c03c400854b72587d67eb20db0d19f6c6e0407","tid":1792209,"uid":211375,"like":0,"dislike":0,"score":0,"citedBy":0,"replyTime":"2019-12-21T12:45:27.000Z","msg":"睇左幾篇愛情類型既文章。心血來潮自己都寫返自己既一個小故事。<br />\n&mdash;&mdash;&mdash;&mdash;&mdash;第1章&mdash;&mdash;&mdash;&mdash;&mdash;<br />\n話說係2017年既時候，我同佢誤打誤撞就一齊左。不出2個月左右......<br />\n我個陣就返緊工，個陣好忙，做到冇停手，突然間聽到叮叮一聲，係WhatsApp既訊息響，不過我冇理到，因為我好清楚，呢個鍾數搵得既都係來來去去個幾個，於是我好快判斷左呢個訊息應該都唔係d咩特別野，應該都係搵我食晚飯個d，所以我冇理到。<br />\n直到大約一個鍾後左右，終於忙完。<br />\n跟住我就行左去食煙，咁呢段時間，咁梗係一路食煙一路咁電話㗎啦！我睇返個訊息，係一段10令秒既錄音，咁究竟係邊個send俾我呢？ <br />\n原來並唔係平時約我去食飯嗰幾個，原來係女朋友，佢知道我返工嘅時間比較特別，所以係我工作嘅時候佢都一向唔會發訊息俾我，除非有意外啦。<br />\n意外就係意外啦，原來呢段10令秒嘅訊息，係講分手既，內容大約係佢嫌我唔夠關心，原來大家都唔係咁夾，所以想分手。ok fine!!!! <br />\n咁基於我地識左唔係好耐，誤打誤撞咁一齊左，真心個句根本係唔夠了解，唔好話底個浸，內心個浸，其實佢連我面個浸都根本唔清楚。簡單咁講，即係冇乜感情可言<br />\n咁好啦，收到個分手既訊息，<br />\n呢個情況下，其實都係得2個選擇既姐 <br />\n1）挽留 2）答應<br />\n我選擇左後者，都係個句，冇乜感情可言，分咪分～ 咁基於原則同責任嘅問題，我覺得都要答返人既～ <br />\n呢個時候，我上YouTube......<br />\n呢度講返自己少少野先，我係好鍾意Taylor swift 呢個歌手。對佢略有認識嘅都會知道Taylor swift係中意拎自己愛情經歷來寫歌<br />\n如果知多少少嘅話，其實有好幾首都係用來唱衰前度既～ <br />\n好返返過嚟先。我上YouTube search Taylor既其中一首以數前度為主題歌<br />\n叫做 we are never ever getting back together<br />\n我諗照字面大家都識解架啦～<br />\n就係，我地永遠都唔會再起返埋齊<br />\n個歌名，已經我想回覆佢既說話，<br />\n我copy左條link再send左比佢，<br />\n我再補左句，中意既話可以留意下入面既歌詞<br />\n同埋你唔後悔就得啦。<br />\n我見到佢藍剔左，同時我枝煙都食完啦。<br />\n好啦我就返埋位做野，直到放工。<br />\n係呢到我講少少自己當時嘅感受<br />\n我覺得呢個訊息黎得好唔合時，偏偏係我返緊工最忙既時候收到，再加上我始終都有小小憤怒同埋有一種可惜既感覺。<br />\n因為咁樣，引致到我用左一種好唔禮貌既方式去回覆。其實嗰陣時係我心入面，我想佢覆返我，先唔講佢會覆乜野先。<br />\n好啦返返來個故事！直到我收工，甚至返到屋企，沖埋涼，佢都係冇覆過我，但其實我自己都有間中咁睇住佢有冇輸入中或者在線上<br />\n輸入中就冇啦，間竭性嘅在線上都有嘅。<br />\n但有樣嘢我好唔明，什麼性格不合，唔夠關心佢，嗰啲都係小問題姐，始終都係開始左冇耐<br />\n其實點解唔可以坦誠咁一齊討論下，一齊搵解決方法？點解一嚟就要講分手？ 分手就係解決問題？？<br />\n但唔緊要啦，佢係一個死港女既格，個陣我當佢公主病發作～諗住佢第2日會打過來罵我做乜唔氹返佢個d.......但係佢冇，就咁樣我哋再冇聯絡過，但係我哋冇unfriend既社交網站，但佢就經常留意我嘅限時動態........呢一段關係，就咁結束左。<br />\n喺度再講少少自己嘅感受先。<br />\n其實我唔明點解要分手，但好地地一段關係，就咁冇咗我覺得可惜，但如果你話要我做好多嘢去追返佢既話，我好肯定咁講，我唔願意！<br />\n但如果你話倒返轉嘅話，我又唔區喎～<br />\n講到尾其實都係，「我唔夠愛佢」先會有呢個心態。我自己好清楚。同埋我都係貪佢靚女，岩傾，岩玩，就係咁簡單。<br />\n<br />\n<br />\n<br />\n<br />\n待續........"},{"pid":"bcabf7181fc1084999d38abfa5b3b348a5ba591b","tid":1792209,"uid":311583,"like":0,"dislike":0,"score":0,"citedBy":0,"replyTime":"2019-12-21T12:45:42.000Z","msg":"【行動po】【求推】點解1223去稅局 連登冇人講？<br />\n<a href=\"https://lih.kg/1792093\" data-auto-link target=\"_blank\">https://lih.kg/1792093</a><br />\n- 分享自 LIHKG 討論區<br />\n<br />\n<img src=\"https://na.cx/i/CgxvfDH.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FCgxvfDH.jpg&h=8ac82a2a&s={SIZE}\" /><br />\n<img src=\"https://na.cx/i/jZLHRcb.gif\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FjZLHRcb.gif&h=42707f7c&s={SIZE}\" /><br />\n<a href=\"https://t.me/revenuetower87\" data-sr-url=\"https://r.lihkg.com/link?u=https%3A%2F%2Ft.me%2Frevenuetower87&d=xB%2B%2BVT6yLqhkLUe0erjI3K0GH2IkZjUVJy%2ByuJI4obM%3D&h=5ffc9606\" data-auto-link target=\"_blank\">https://t.me/revenuetower87</a> <br />\n<a href=\"https://t.me/tax87\" data-sr-url=\"https://r.lihkg.com/link?u=https%3A%2F%2Ft.me%2Ftax87&d=xB%2B%2BVT6yLqhkLUe0erjI3K0GH2IkZjUVJy%2ByuJI4obM%3D&h=6a43bec9\" data-auto-link target=\"_blank\">https://t.me/tax87</a>"},{"pid":"9a9a5cf0052ee4afb3b58c8fe3b0feda5c9bbc94","tid":1792209,"uid":211375,"like":0,"dislike":1,"score":-1,"citedBy":0,"replyTime":"2019-12-21T14:42:19.000Z","msg":"&mdash;&mdash;&mdash;-第2章&mdash;&mdash;&mdash;&mdash;<br />\n好啦再返返入個故事<br />\n直到2018年，嗰陣時我係張床，咁緊電話，我突然間收到一個ig訊息<br />\n我見到係佢個名send嚟，但我選擇隔一陣先覆，一隔就隔左幾日。<br />\n我再開來睇，佢話 &ldquo;how are you&rdquo;<br />\n我心諗，隔咁耐先來問我最近點？你當我什麼？ <br />\n呢個訊息我冇覆，但就留低左已讀既標記<br />\n某日我出街，準備搭車返去，嗰陣時我已經喺度諗，一陣食咩好呢，好啦去食KFC，雖然同屋企有少少遠<br />\n好啦，搭完地鐵，啱啱上完電梯嗰陣，我見到佢，因為佢企係我前面，所以佢見我唔到，我係後面一直望，佢都唔察覺。<br />\n呢個時候，我忍唔住打電話比佢<br />\n我問：「你係著淺藍色外套，白色裙？」<br />\n佢：「你點知㗎？」<br />\n我：「你係咪啱啱出閘，準備搭巴士？」<br />\n佢：「係呀你點知㗎？你見到我？」<br />\n我：「係呀...係你後面」<br />\n跟住佢行到過來話，好耐冇見，最近點，都係嗰啲廢話啦～<br />\n我：「過嚟搵朋友呀？」<br />\n佢：「係呀，估唔到咁都見到你」<br />\n我：「係囉！我都估唔到」<br />\n佢：「咁你去邊啊？」<br />\n我：「過隔離食嘢囉」<br />\n佢：「自己一個食呀？」<br />\n我：「係呀，不嬲都自己一個」<br />\n佢：「咁啱啦，我都未食嘢啊，<br />\n不如一齊食啊？」<br />\n我：「好呀，你諗住食咩啊？<br />\n我諗住食KFC喎」<br />\n佢：「咁咪KFC囉，呢度你熟路呀嘛」<br />\n咁我地就去咗KFC食嘢啦，傾下最近個近況<br />\n咁佢話佢最近拍緊拖，開始左半年。<br />\n我自己呢個時候就冇拍拖<br />\n對話大致上都係咁冇乜嘢特別<br />\n食完呢餐飯佢就去咗搵佢嘅朋友，<br />\n而我就自己返咗屋企，但經過今日呢次嘅見面，我哋開始接觸返多咗野講，間唔中佢都會訊息我。<br />\n但基於佢始終係拍緊拖，我認為唔應該同佢有咁多接觸同來往。所以有啲事我自己都會盡量避免！"},{"pid":"cfcfa5e09b01e6a6338728d9d2e63dd785a0e976","tid":1792209,"uid":51268,"like":0,"dislike":0,"score":0,"citedBy":0,"replyTime":"2020-01-05T16:05:55.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"da3a608b63b41244df37de50de92c9e4c3fe770e","tid":1792209,"uid":105471,"like":0,"dislike":0,"score":0,"citedBy":0,"replyTime":"2020-01-05T17:54:22.000Z","msg":"Lm"},{"pid":"ff1549ea0e3fa2a89df2805fde04828ac43b0776","tid":1792209,"uid":211375,"like":0,"dislike":0,"score":0,"citedBy":0,"replyTime":"2020-01-05T19:22:19.000Z","msg":"&mdash;&mdash;&mdash;&mdash;第3章&mdash;&mdash;&mdash;&mdash;<br />\n我都唔知係世界真細小，定係同佢太有緣<br />\n有日我同幾個朋友去蘭桂坊玩，係一間club入面，我哋都係飲下酒，去舞池fing下咁<br />\n咁出得蘭桂芳，出得舞池，𥄫女呢個動作係無可避免嘅！<br />\n不過我都係睇完就算，唔會特登行過去識佢<br />\n除非佢行埋你自己搵我就另計啦。<br />\n我哋幾個人隨着舞池嘅人流既擺動，我哋不停被移動去到其他嘅位置。<br />\n但係𥄫女呢個動作係唔會停㗎！ <br />\n係我對面，有一班女仔玩得好high，整體質素都唔錯嘅！<br />\n其中一個仲對我放電，咁唔知係我睇錯定我諗多咗啦。<br />\n但我好肯定咁講，我一定唔識佢！亦都唔識佢啲friends <br />\n睇呢個時候，我就同我身邊啲friend講<br />\n我：「嗰班好似OK喎，不如改試吓！」<br />\n咁我哋就行過去啦，咁你知啦好似好逼㗎嘛<br />\n唔係你話行就行到，我哋行到中間嘅時候卡住左。係呢個時候，我feel到我背脊不停咁俾人撞，我擰轉頭一望，見到後邊班人玩得好high<br />\n一開頭我都覺得冇問題，但我再擰轉頭一望<br />\nWTF!!!!!我竟然見到佢，即係個前度！<br />\n就咁睇，佢哋應該係2男2女一齊玩緊<br />\n個2條仔就冇咩好講架啦，咁講個2條女啦<br />\n一個係前度，另一個應該係係佢朋友。<br />\n佢朋友個樣都ok.....但感覺上好惡，<br />\n應該係啲唔好相處嘅人<br />\n而且我覺得佢嘅眼神好恐怖！<br />\n甚至令我產生左一種危機感<br />\nHold住先呢度！<br />\n「危機感」同「佢朋友」<br />\n會喺結局再出現，亦都係一個重要嘅部份<br />\n好啦咁講返夜場嘅情況先<br />\n呢個時候我即刻同我身邊啲friend講轉位<br />\n我話見到個前度係我後邊<br />\n我擰轉頭望左好幾次，我肯定冇認錯人！<br />\n而我再擰多幾次之後，佢都見到我<br />\n仲用一個好尷尬嘅表情望住我。<br />\n點解會有尷尬嘅表情？<br />\n因為我哋一齊嘅時候，大家都塑造一個好乖仔乖囡嘅形象俾大家。唔應該係呢啲場合出現<br />\n但見到就係見到，係事實冇得唔認！<br />\n咁我都話啦同左朋友講要轉位呀嘛<br />\n我哋轉左好幾次，但咁岩得咁橋<br />\n我地轉左好幾次位，佢哋都總會係我附近<br />\n我真係唔知點解～亦冇諗過去深究<br />\n既然係咁，我行出舞池，去個廁所，順便搵個位食枝煙。"}]}