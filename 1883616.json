{"tid":1883616,"cid":5,"subCid":12,"title":"【港聞專題」差人?抗爭者?邊個知！ 捉鬼心戰淪政權分化手段","createTime":"2020-02-17T05:33:58.000Z","updateTime":"2020-02-17T07:31:12.000Z","uid":25558,"like":1,"dislike":0,"uniUserReply":2,"replies":[{"pid":"8b8e52ea057a56350c2db9893c4cf9eb98dff619","tid":1883616,"uid":25558,"like":0,"dislike":0,"score":0,"citedBy":0,"replyTime":"2020-02-17T05:33:58.000Z","msg":"<a href=\"https://hk.news.appledaily.com/local/20200217/RUEPFEM6INJGIL6QV4DXQ4KY3A/\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2F20200217%2FRUEPFEM6INJGIL6QV4DXQ4KY3A%2F&d=Fzfx2iZ%2BI%2BdTugby0OFGQ6RE6aJPUBN7WNjl4CDefRw%3D&h=a108cc9d\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2F20200217%2FRUEPFEM6INJGIL6QV4DXQ4KY3A%2F&h=d68f1f3a\" target=\"_blank\">https://hk.news.appledaily.com/local/20200217/RUEPFEM6INJGIL6QV4DXQ4KY3A/</a><br />\n<br />\n【港聞專題」差人?抗爭者?邊個知！<br />\n捉鬼心戰淪政權分化手段<br />\n<br />\n逆權運動踏入第九個月，似乎有點無以為繼，一方面是瘟疫來臨不利集會遊行，另一方面是越來越多證據顯示警方安排人員混入示威人群挑起事端。以103萬人元旦遊行為例，當日在鏡頭前後上演了多場捉鬼追逐。無論是「真鬼」抑或「假鬼」，「捉鬼」突然成為運動的關鍵詞。<br />\n<br />\n勇武退潮隨之而來，多個自稱前線小隊在網上宣布退出抗爭，狠批和理非的「捉鬼論」是「和平、理虧、非理性」。記者訪問了曾被誤當警察的和理非活動搞手，以及曾任「捉鬼小隊」成員的前線抗爭者。總結經驗，他們不約而同認為，應對「鬼」的最高兵法是漠視其存在，「捉鬼」很可能只是政權的分化手段，當人人都「疑心生暗鬼」，最終退潮的將是整場運動。<br />\n<br />\n記者：關冠麒 王家文<br />\n攝影：夏家朗 何量鈞<br />\n<br />\n<img src=\"https://static.appledaily.hk/images/apple-photos/apple/20200217/large/1581871877_90bd.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20200217%2Flarge%2F1581871877_90bd.gif&h=2d5c3649&s={SIZE}\" /><br />\n<br />\n【文宣被改 搞手憤恨】<br />\n<br />\nA先生有很多身份。去年6月，A仍是隻不問世事的「港豬」，頂多算是和理非。但7.21事件後，他慢慢進化，由傳索帶開始越企越前，成為抵擋防暴的第一線。衝突現場以外，他也是個活動搞手，在自己生活的社區搞多個「和理非」活動，讓運動遍地開花。但去年年尾的一場誤會，他被冠以多一重身份&mdash;「鬼」。<br />\n<br />\n12月28日，A和同伴在德福廣場發起「和你Shop」活動，但巡遊未開始就已鬼影幢幢。用戶Black grey在A管理的Telegram活動群組，上載現場記者群的照片，拍攝角度正正與早前曾用手機向着記者的一名防暴警相同，記者上前質問，卻得不到回應。<br />\n<br />\n事件經傳媒報道後不斷發酵，有人發現Black grey曾在公海發放是次活動的文宣，網民就將矛頭指向A，直指活動是「班狗自己搞」：「便衣進場破壞，防暴進場捉後生，成場運動根本得狗參加」。A慘被誤會做鬼，即使當晚親自向傳媒解釋，仍未見成效，才發覺港人間的團結其實極脆弱，「不割席、不分化，係運動由開始到𠵱家嘅核心&hellip;&hellip;我無奈嘅係點解啲人咁容易就將嗰六個字完全唔記得晒，半年喇喎？」<br />\n<br />\n其實事件發生前，A早就察覺到被滲透的迹象。聖誕當日，德福廣場第一次「和你Shop」，Black grey已在群組上傳記者在停車場的照片。不想冤枉手足，未有處理。後來發現，有人改動了他的文宣，加了「開花、裝修、帶文具、鎚仔」的字句，發送到公海群組。<br />\n<br />\n<br />\n睹手足被捕 內疚保護不力<br />\n<br />\n雖然早就隱隱感到活動被盯上，但作為活動搞手，A深知「mon po 狗」無法避免，不可能審查每個加入群組的參加者。對於現場喬裝成示威者的「鬼」，他亦認為最好的處理方法是將「不分化、不割席」的口號應用到他們身上，「如果捉錯咗點算？我寧願畀佢加入，都好過白白令手足灰心」。因此28日晚的「和你Shop」正式開始後，群眾發現商場滿佈是疑似喬裝警，A不斷向參加者說：「你哋留意到就好，唔好捉。」<br />\n<br />\nA以為活動可以就此順利完成，但「捉鬼」的心理在群眾間難以抑止。巡遊到第二圈，有數個參加者開始包圍兩名喬裝警起哄，A勸止：「唔好起哄、唔好鬧佢哋，你越刺激，佢哋真係會衝埋嚟，到時被拉就唔淨止起哄嗰幾個。」有兩名參加者站到中間作緩衝，卻反而突然被便衣捉住，衝突一發不可收拾，引來大批警員出現，最終五人被捕。<br />\n<br />\n「當刻好憤恨我自己。」A首次以活動籌辦者身份，親眼見證手足被捕，他才體會到這個身位的重量，「我發現搞手係唔可以衝過去救佢哋，本身應該保護人安全，竟然搞到佢哋唔安全」。其他同伴着他先行撤離，那晚他只能隔着電話，邊哭邊乾焦急地重複看實時新聞和各大群組，希望知道被捕者情況。<br />\n<br />\n事後他一個人在家沉思了兩日，其間有同伴催促他準備除夕夜的活動，「我變返好似以前港豬咁反問：你哋唔驚又有狗呀？」同伴反駁：「驚L咩？如果樣樣都驚，不如唔好出街啦！」<br />\n<br />\nA記得，警察當日派出的喬裝警中，有一個他在不同活動見過四次，他事後反思：「擺個出過四次嘅人出嚟？只不過係引我哋去捉鬼。」他認為，不同活動多次出現的「鬼影」，只是警方的「軟攻勢」，去破壞和勇之間、前線手足間的團結意識，「佢利用呢件事，令所有人認為原來和理非（活動）都咁多便衣、危險性咁高，連個搞手都係鬼，咪令啲人所有活動都會思考係咪警察搞&hellip;&hellip;極和理非嘅人就唔會出嚟㗎喇」。<br />\n<br />\n元旦遊行當日，在前線抗爭多時的A亦有感不少熟悉面孔已因捉鬼論退下火線。他始終認為，應對「真鬼、假鬼」的最佳方法，是寧縱勿枉，「就算真係鬼，你諗吓，佢幫我哋手裝修喎，幫我哋手擴大人數喎，我哋就當佢係（同伴）啦&hellip;&hellip;因為捉鬼對我哋嚟講，冇咩大好處，你永遠唔知邊個係真」。<br />\n<br />\n<img src=\"https://static.appledaily.hk/images/apple-photos/apple/20200217/large/1581871875_f113.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20200217%2Flarge%2F1581871875_f113.gif&h=5db846b2&s={SIZE}\" /><br />\n九龍灣「和你Shop」原為和理非活動，但最終與便衣警產生衝突，導致多人被捕。<br />\n<br />\n<br />\n【勇武手足：情願救人】<br />\n<br />\n「開頭波嗰班，唔係我哋嘅人。」民間人權陣線發起元旦大遊行，103萬人上街。當日遊行起步只一小時，灣仔中國人壽大廈及匯豐銀行分行突然遭人「裝修」，身處銅鑼灣的KK（化名）收到前線報訊，「哨兵清清楚楚望到，開頭波班人，腰間有支槍喺度」。其後爆發衝突，警方藉詞腰斬遊行，「爆完即刻有班狗衝過嚟，太過唔尋常，成個時間太快」。<br />\n<br />\n事後有目擊者指，曾見破壞者走向警方防線，稱聲「自己人」；也有遊行人士企圖捕捉有份「裝修」的黑衣人，反被威嚇：「我拔槍㗎！」假作真時，真亦作假，當日KK也被質疑是「鬼」，險遭扯開面罩而曝光。「就算係鬼，你捉到又點？我情願佢哋（和理非）去救人，而唔係捉鬼，咁做只會令更多前線有顧慮」。<br />\n<br />\n反修例運動持續大半年，「鬼」無處不在。去年8.11港島大遊行，多名蒙面警員假扮示威者，混入人群後再拉人，被傳媒揭破。「其實8月頭已經有鬼」，KK說，當時示威開始出現「火魔」，前線對投擲燃燒彈仍一知半解，甚至誤傷手足，但有部份「前線」非常專業，「手勢純熟到唔太正常，佢哋永遠只掟一粒，跟住用一種迅雷不及耳嘅速度走人，行動太過一次性」。<br />\n<br />\n「裝修」也一樣。KK說，前線「裝修」目標一直是中資及抹黑示威者的企業，部份人起初感抗拒，「唔知點樣落手，大家都手忙腳亂」。但有些「前線」只做「開頭波」角色，「做完即係走人」；部份被「裝修」的商店更與反修例運動無關，「超出我哋嘅理解」。<br />\n<br />\n<img src=\"https://static.appledaily.hk/images/apple-photos/apple/20200217/large/1581871876_b7b8.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20200217%2Flarge%2F1581871876_b7b8.gif&h=4b00485c&s={SIZE}\" /><br />\nKK對警暴恨之入骨，曾加入「捉鬼隊」及「打狗組」，甚至萌起殺警念頭。<br />\n<br />\n<br />\n籲無忘初心 抗疫休息當充電<br />\n<br />\nKK說，早期捉鬼，較易識別，如螢光手帶等裝束，「個袋好明顯有嘢突出嚟，好大機會係伸縮警棍」。但隨示威加劇，前線的手法越趨熟練，人鬼更難分，而且做鬼的，也不一定來自當權者。他說，有些藍店忽然被「裝修」，施襲者都是一身黑衣人打扮，他不排除是藍絲所為，旨在抹黑或令前線內訌，甚至可能涉及利益衝突，順勢算在他們頭上。<br />\n<br />\nKK曾是「捉鬼隊」成員，也做過「打狗組」組長，但大半年前，他是一名和理非。6.9上街，他邊行邊影相，上載instagram留言，在facebook寫story，「覺得咁樣就係出咗一分力」。直至去年7.1，佔領立法會，他沒參與衝擊，但有份抬人離開，「我係唔理解，點解要為香港嘅未來而賠上自己嘅未來？」<br />\n<br />\n小時候父親離世，KK在單親家庭成長，母親愛理不理，被迫早熟，中三輟學後，他打工養活自己。這樣的成長背景，反令他更自責，「出面嘅人個個都有家庭，有爸爸媽媽錫，但我係一個無依無靠無人理嘅人，仲要企得咁後，我會好羞愧、好羞恥」。反修例運動中，他哭過很多次，7.1是第一次落淚，「當時望到人性嘅光輝，甚至乎見到香港會擁有更好嘅將來」。<br />\n<br />\n自此，KK越走越前，設路障、傘陣、滅煙、舉盾，「講得出前線做嘅角色，我都做過晒」。跟很多勇武一樣，7.21是轉捩點，「加劇我嘅無力感同復仇感」，8.31更是催化劑。他說，朋友的女友當晚在太子站列車，被速龍小隊用警棍狂毆，送院昏迷近4個月，一度情況危殆，去年底才蘇醒，「促使我嘅憤怒同仇恨值去到最大」。<br />\n<br />\nKK不會自視為勇武，「好多人比我更加有勇氣」，相比起那些背負家庭、學業和美好將來的抗爭者，「我只係一個無膽匪類」。經歷中大及理大衝突，區議會選舉也結束，抗爭看似失去動力，「其實大家都攰，大半年來大家都冇停過，長期處於繃緊、壓抑嘅狀態」。他笑言，這段時間，就當作是前線「罷工」，回歸一下「港豬」的生活，「打仗都要唞吓」。<br />\n<br />\n抗爭八個月，KK說，雖然前線的行動有時令人費解，但和理非應多給信任，與其胡亂捉鬼，倒不如銘記初心，「唔好忘記我哋點解要行出嚟抗爭，點解要有五大訴求，點解要解散警隊？」"},{"pid":"52d2c8f011015ea8971600c47aed9530847d7f80","tid":1883616,"uid":16123,"like":0,"dislike":0,"score":0,"citedBy":0,"replyTime":"2020-02-17T07:31:12.000Z","msg":"<img src=\"/assets/faces/pig/drum.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"}]}