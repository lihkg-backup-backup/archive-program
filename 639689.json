{"tid":639689,"cid":30,"subCid":0,"title":"《揚州炒飯與女權》","createTime":"2018-04-23T16:20:31.000Z","updateTime":"2018-04-23T16:53:07.000Z","uid":32293,"like":2,"dislike":1,"uniUserReply":2,"replies":[{"pid":"47288d5a8f4bcd817eafe35bc506cb387515404f","tid":639689,"uid":32293,"like":0,"dislike":0,"score":0,"citedBy":0,"replyTime":"2018-04-23T16:20:31.000Z","msg":"　　最近揚州炒飯有冇蛋成為咗一個話題，雖然好多人都話揚州炒飯一定要有蛋，但到底點樣嘅配搭先叫真正嘅揚州炒飯？我食過配叉燒粒嘅，又食過用腸仔炒，配搭再唔同都好，個個都叫自己揚州炒飯，個標準亂到得人驚。<br />\n　<br />\n　<br />\n　　同樣女權主義班人嘅標準一樣。<br />\n　<br />\n　<br />\n　　我唔明點解女權開口埋口話佢地追求嘅係平權，平等，但佢地做緊嘅嘢同平等冇半點關係：女廁要多過男廁（係啊我知女人去廁所要耐好多，但依個唔係平等好冇？）、比人侵犯一定係女人、咸濕一定係男人、食飯男人比錢係紳士、女人比錢就食軟飯、女人釣到金龜係本事，男人靠女人養係冇用⋯⋯我真係睇唔到平等在哪裡。你話沙特阿拉伯阿聯酋依啲生番國家，女性要爭取要求變我係舉腳讚成，但生活喺香港嘅女人仲有啲咩要爭取？嫌你男朋友今晚請你餐飯埋單唔夠一千悔辱你身份矮化你價值？定係坐地鐵對面個男人唔望你係輕視你但望多過一秒就係想強姦你？你可以話我咁樣講好過份，但我覺得而家香港嘅女權霸道嘅地步已經同佢地口中最討厭嘅父權冇分別，甚至更加超過。<br />\n　<br />\n　<br />\n　　好多女權口中嘅自身弱勢地方已經比佢地用嚟將自身利益冇限擴大，甚至以弱勢為理由，將所有壓力同罪名加落去佢地口中「強勢」嘅男人。試諗下如果話自己被迫同謀，冇殺過人嘅小草係男人，佢又會唔會可以甩到身？又或者如果當年講自己好傻好天真嘅係陳冠希，換嚟嘅會唔會係一堆粗口？咪住先，點解依件閃卡事件受害嘅一定係鍾欣桐張柏芝，而陳冠希就一定係賤人係玩家？咪就係因為女性一直向社會灌輸一種「女人係弱者」嘅觀念，然後喺出事嘅時候乜都推哂比男人，自己係比人害，比人屈&mdash;&mdash;雖然係自己主動影相拍片仲要擺哂Post。<br />\n　<br />\n　<br />\n　　對香港嘅女性嚟講，爭取平權唔但止唔會對自己有半點好處，甚至可以話會令佢地嘔返而家擁有嘅嘢：如果考紀律部隊男女體能要求一樣、如果你同男朋友想結婚反而比男家要求你有樓，更甚係想嫁的你要向男朋友主動求婚、如果供樓你要負責比一半、如果再冇人請你食飯，飲嘢再冇Ladys Night、如果有一日你無啦啦比個男嘅屈你強姦，你又會唔會覺得依個咁男女平等嘅香港，真係你想要？你可以話我咁樣講嘢好難聽，把口好臭，但我可以同你講有更多更過份但更真實嘅嘢我已經冇寫出嚟。<br />\n　<br />\n　<br />\n　　其實香港地最唔想平權嘅就係口口聲聲話要爭取嘅女權份子，所謂嘅爭取只係佢地用嚟轉移視線，唔想比人發現自己先係權利過份膨脹嘅一員。平權？情人節變返女人送花先再講啦。"},{"pid":"401716ed384b502fb962dde6e4689174394308de","tid":639689,"uid":148185,"like":0,"dislike":0,"score":0,"citedBy":0,"replyTime":"2018-04-23T16:53:07.000Z","msg":"好波<img src=\"/assets/faces/normal/agree.gif\" class=\"hkgmoji\" />"}]}