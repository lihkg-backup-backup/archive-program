{"tid":387936,"cid":12,"subCid":0,"title":"【廢青長篇】做slash慘過乞食(6)","createTime":"2017-09-05T05:13:05.000Z","updateTime":"2017-09-10T06:13:50.000Z","uid":140947,"like":1,"dislike":0,"uniUserReply":0,"replies":[{"pid":"a55bbae987a00af504a814aeedbe1748258e8061","tid":387936,"uid":140947,"like":0,"dislike":0,"score":0,"citedBy":0,"replyTime":"2017-09-05T05:13:05.000Z","msg":"打工慘過做奴隸，做slash慘過乞食。呢個就係我介乎於生存與生活之間嘅城市。<br />\n每人身邊總有一個的都市灰色物語，如有雷同，實屬不幸。<br />\n<br />\n[1~5回重溫] <a href=\"https://lihkg.com/thread/379789/page/1\" data-auto-link target=\"_blank\">https://lihkg.com/thread/379789/page/1</a><br />\n<br />\n=========================================================<br />\n<br />\n(6)<br />\n<br />\n喺門外已經見到陳家而向我招手。<br />\n<br />\n「喂，葉子欣！」佢坐喺巴枱，已經飲咗半杯咖啡。佢次次都比我早到。<br />\n「sorry呀陳家而，要你等。」我放低背囊同notebook，坐喺佢隔離。<br />\n其實我係慣性會遲15分鐘，或者應該話，15 mins buffer內出現，唔算遲到吖；但對方唔一定係咁諗，所以都係要沙個冧先。<br />\n「咦，好靚喎，好自然吖。」<br />\n「真係？我今日特登dress up，淨係出嚟搵你咋！」陳家而著咗件墨綠色背心jumpsuit，中分頭長鬈髮，平底尖頭鞋，戴咗細粒飾物，簡單得嚟幾好睇。<br />\n「我話你對眼呀，咁快好返晒，仲可以癡假眼睫毛。」<br />\n佢之前去韓國割雙眼皮，返嚟冇耐就約我見面。<br />\n「嘻嘻，係呀呵，」佢得戚地眨眨眼，說：「不過都冇你雙眼皮咁深！」<br />\n<br />\n我已經十幾年冇見過陳家而。佢係我小學同學，細個住埋同一條邨會一齊玩；幾個月前我睇band show撞返佢，估唔到佢主動約我飲咖啡，而家都keep住間唔時都會見吓。<br />\n<br />\n一個尋常嘅星期二，天氣好好，開始有少少熱。<br />\n地點係一間喺出版社附近冇乜人嘅caf&eacute;，吧枱之外得三張枱，湖水藍色牆身加復古燈牌裝飾，老闆係鬼佬，細細間好鬼chill；我鍾意呢度啲咖啡，有乜花巧嘢。<br />\n<br />\n我邊飲Americano邊問：「你唔使返studio做嘢嘅？」<br />\n陳家而比手劃腳地說：「冇啦，唔返啦，同啲人唔夾，喺屋企做仲好。你呢？仲做緊編輯？」<br />\n我答：「冇做啦，我而家freelance緊，乜都接吓。」<br />\n「咁咪幾好！」<br />\n我皺一皺眉：「唔好呀，上個月完全冇job，食得屎，好懶。」<br />\n「點解咁講呀，我唔覺得做全職先係勤力喎。如果你問我，我根本淨係想玩！」佢畀啲反應，好似隨時有個鏡頭影住佢咁，好有趣。<br />\n<br />\n陳家而絕對有資格咁講，因為佢係一個薄有名氣嘅作家，啲job多到接唔晒，可以話係一個成功嘅slash，而我，只係今日唔知聽日事嘅廢青。呢個世界就係要等價交換，可以享受平日下午飲咖啡嘅優閒，就要承受下個月冇收入嘅壓力。<br />\n<br />\n佢會同我分享佢啲情史，豐富到一個點。每次見面，佢都有新男人，我覺得佢好犀利，每次hurt完好快又再全情投入；感覺好似拍過3756次拖，但每一次都係初戀。陳家而係一個好有想法嘅人，我冇乜建議畀到佢，純粹佢講我就聽。"},{"pid":"9d95225f37f4ddd73ad034023c58a648bfa5aa21","tid":387936,"uid":140947,"like":0,"dislike":0,"score":0,"citedBy":0,"replyTime":"2017-09-07T03:34:42.000Z","msg":"(7)<br />\n<br />\n到咗我呢個年紀，身邊嘅朋友就算搵得多唔多，都唔會輕易轉工。一嚟已經適應咗，二嚟好難搵工。<br />\n我覺得我個人喺呢方面都幾好彩，真係需要一份工嗰陣，通常一個月內會搵到；比較多係朋友介紹，啲老闆都唔太留意我jump唔jumpy。Referral有好有唔好，唔使過關斬將，但亦好易中伏。如果做咗先知伏，又嬲個friend唔落；做一陣走人嘅話，又好似玩人咁，好難開口。<br />\n<br />\n我曾經打過一份工，個老闆請我嗰陣，完全唔知我讀書識字。<br />\n話說我當時幫朋友拍咗條網站宣傳片，咁啱個老細見到，就話條片拍得好好，但佢唔係搵拍片嗰個人，而係想請我做財經網站主播。<br />\n呢件事詭異嘅點在於：1)條片拍得好同我冇關係；2)我對財經係零認識；3) 我喺片中個樣其實好頹。<br />\n喺大台工作過，你就會清楚知道自己只係個普通人。嗰啲平時喺劇集冇對白，唔知叫乜名嘅三打七，原來都靚過你、瘦過你，塊面細過你、條腿幼過你、皮膚好過你...喺姐仔隔離，佢哋只係綠葉；但喺街撞到，你都會望多兩眼個隻。<br />\n<br />\n之不過，做人不應自視過高，亦不宜妄自菲薄。藝人又好PA又好，咪又係喺公司canteen食燒味飯。初初返工，見到啲喺電視上出面嘅面孔，喺走廊行嚟行去，都覺得幾有趣，但新鮮感慢慢就會消失。<br />\n「佢地做幕前，我哋做幕後，大家工作岡位唔同，我當佢哋只係同事，從來唔覺得佢哋係明星。」有日，我食緊叉燒飯時，同更嘅cam man咁講。<br />\n我停咗，望一望佢，仲有舊叉燒喺個口。至理名言呀，大哥！<br />\n<br />\n從此以後，就算我見到咩大明星、有錢佬、政界人物，都唔會當場嚇一跳。身份唔同，大家都係人姐。"},{"pid":"34dfb86a8a8fd0340d90e4026d7af067959fcbb4","tid":387936,"uid":83440,"like":0,"dislike":0,"score":0,"citedBy":0,"replyTime":"2017-09-10T06:13:50.000Z","msg":"<img src=\"/assets/faces/normal/hoho.gif\" class=\"hkgmoji\" />"}]}