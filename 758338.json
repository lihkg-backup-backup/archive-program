{"tid":758338,"cid":12,"subCid":0,"title":"[戰爭輕小說] X港守護隊 - FOSTER TEAM","createTime":"2018-07-27T14:59:36.000Z","updateTime":"2018-07-29T08:25:20.000Z","uid":37125,"like":1,"dislike":4,"uniUserReply":3,"replies":[{"pid":"62b75bd273f6d065925b168c915388d17a472e93","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T14:59:36.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/26733467_1587051308042191_794488527331568978_n.jpg?_nc_cat=0&amp;oh=d6809da3da034322b6e9db80acd90cb1&amp;oe=5C08BDA9\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F26733467_1587051308042191_794488527331568978_n.jpg%3F_nc_cat%3D0%26oh%3Dd6809da3da034322b6e9db80acd90cb1%26oe%3D5C08BDA9&h=34062d35&s={SIZE}\" /></div><br />\n<br />\n<br />\n203X年，嚟自宇宙另一邊嘅 WARUDER 帝國又翻嚟搞鳩地球。自202X年以來，地球防衛隊 - DIACLONE 都 BBQ 咗好耐，係時候又要出動保衛地球。<br />\n<br />\n當 DIACLONE 同 WARUDER 軍團喺世界各地開緊火之際，X港又再次發揮佢嘅世界仔精神，人哋喺出面為自己星球打到&quot;堪堪聲&quot;，佢哋就扮低B，將自己宣佈為中立地區，對地球戰事不干預，不聞不問。WARUDER 軍團終於都打到嚟X國，X國班&quot;領導&quot;知道X港嘅戰略價值唔細，加上眼紅X港成為中立地區之後過得好過俾自己管治嘅時候，於是就同 WARUDER 帝國講數，話X國會自動投降，想俾 WARUDER 帝國統治。而投誠嘅禮物就係X港。世事就係噉，多行不義必自斃。個&quot;自&quot;就係X港嘅自己人，X國。<br />\n<br />\n單眼佬都知如果X港落入咗 WARUDER 手中，戰況會變得更麻煩，更難打。有見及此，DIACLONE 下令喺各部隊入面東拼西湊一隊雜牌小隊出嚟應乎住，收集多啲 intel 先。等鬆動啲嗰陣就會調派支援過去幫拖。依隊雜牌小隊叫做 &quot;FOSTER&quot;，行動代號為&quot;獅奪龍珠&quot;。"},{"pid":"f9e1eabd53c8018bd56a3e9ab7e78f8844e28917","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:00:29.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/29662398_1665008733579781_1506646469764432714_o.jpg?_nc_cat=0&amp;oh=87b4642cc87b55db02ed74841da28cd6&amp;oe=5BD28D48\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F29662398_1665008733579781_1506646469764432714_o.jpg%3F_nc_cat%3D0%26oh%3D87b4642cc87b55db02ed74841da28cd6%26oe%3D5BD28D48&h=b87c4977&s={SIZE}\" /><br />\n<br />\n<br />\n第一話 - 冇力介入?</div><br />\n<br />\nX國為咗苟且偷生多幾年，竟然將X港拱手相讓畀 WARUDER 帝國。甚麼自古以來都是一家人，你會噉樣對你嘅家人㗎咩? 全部都係廢話。唔好意思，一講起就火滾，唔小心離咗題。<br />\n<br />\n講翻正題先，由於 DIACLONE 喺世界各地嘅戰線同 WARUDER 軍團駁緊火，軍隊冇足夠資源去應付X港今次依件事。但係X港嘅戰略價值不容忽視，坐喺圓枱班老嘢未老得晒，心知依一點。於是就下令喺各部隊入面東拼西湊一隊雜牌小隊出嚟應乎住，收集多啲 intel 先。等鬆動啲嗰陣就會調派支援過去幫拖。依隊雜牌小隊叫做 &quot;FOSTER&quot;，行動代號為&quot;獅奪龍珠&quot;。<br />\n<br />\nWARUDER 軍團已經駐咗兵喺X港，敵眾我寡，噉唯有從水路潛入。但係 DIACLONE 從未有一樣水中專用兵器或者載具。雖然 POWERED-SUIT C TYPE 同 BATTLES-01 同樣可以喺深海執勤，但機動性始終係差啲。多得 DIACLONE 自家兵器所擁有嘅強大模組功能, FOSTER team 嘅機械師先可以喺有限嘅時間同資源入面，將宇宙海兵隊嘅 POWERED-SUIT C TYPE 改裝成 MARINE TYPE。改裝後，駕駛倉由平時嘅直立式改為俯臥式。裝甲各部位嘅防水壓處理當然做好晒，裝甲以多角度螺旋槳式推進器推動，大大提升喺深海入面嘅移動能力。而武器就有兩支做咗防水處理嘅激光炮、兩支追蹤魚雷、兩組各八支小型追蹤導彈同埋一把軍刀。唔好問點解佢冇腳，因為機械嘅嘢......"},{"pid":"e8a7be2ab6f135168bd89cc8806b75561a77cd3b","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:02:24.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/29064646_1665008743579780_5889267493297038288_o.jpg?_nc_cat=0&amp;oh=fe2302a929ce52a1dd6c3335d5d88b1c&amp;oe=5BD6583F\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F29064646_1665008743579780_5889267493297038288_o.jpg%3F_nc_cat%3D0%26oh%3Dfe2302a929ce52a1dd6c3335d5d88b1c%26oe%3D5BD6583F&h=769609f0&s={SIZE}\" /><br />\n<br />\n<br />\n第二話 - 狼狽為奸</div><br />\n<br />\nFOSTER team 雖然成功潛入X港海域，但係萬萬都估唔到X國竟然卑鄙到喺海港投放大量塞咗反聲納炸彈嘅魚。當一有聲納儀器接近, 魚肚內嘅炸彈就會引爆，其中一個隊員噉就賣咗\b鹹鴨蛋。而死剩嘅另一個潛入隊員 - Drexel Bader 曹長，幾經辛苦，左閃右避，最終逃出炸彈魚群，成功登陸X港。因為要左閃右避，比原定登陸時間足足遲咗三粒鐘，上岸嗰陣已經係日頭。<br />\n部 POWERED-SUIT 始終都係要上岸，所以要喺臨上岸前將所有追加裝備卸下，由冇腳嘅 MARINE TYPE 變翻做兩足移動嘅 C TYPE。好大嘥呀呵? 打仗就係噉㗎喇。所以啲高官夜晚發惡夢見到大嘥鬼一啲都唔出奇。可能係頭先引爆咗炸彈嘅關係，依一刻嘅X港上空已經佈滿咗敵軍太空船，地上就有昆蟲型機械人駐守。昆蟲型...... 唔怪得佢哋有偈傾。Bader 曹長見噉嘅情況，唯有喺港口附近搵個位安置咗部 POWERED-SUIT 先，以便避開 WARUDER 嘅監視，向 rendezvous 進發。到達後會留守喺嗰度，直到同其他 FOSTER team 隊員會合為止。而部 POWERED-SUIT 就唯有等到深夜時分先揸佢翻去 rendezvous。<br />\n而家 FOSTER team 由原本僅有嘅五個隊員變到得翻四個。一個四人小隊真係對抗到整個駐港 WARUDER 軍團? 唔撚係掛~"},{"pid":"e8ae5f74cea54b9d222b72666095106983ebda5f","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:04:18.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/29352287_1665008730246448_8011687871355024701_o.jpg?_nc_cat=0&amp;oh=b58a998b55dfa88812bb810358f45e28&amp;oe=5C0845FD\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F29352287_1665008730246448_8011687871355024701_o.jpg%3F_nc_cat%3D0%26oh%3Db58a998b55dfa88812bb810358f45e28%26oe%3D5C0845FD&h=ab6b179a&s={SIZE}\" /><br />\n<br />\n<br />\n第三話 - 志同道合</div><br />\n<br />\nDrexel Bader 曹長到達 rendezvous 之後，一邊喺附近荒廢咗嘅軍事設施入面享用佢份難食到嘔嘅24小時軍糧，一邊等待同伴同深宵嘅來臨。Bader 越食就越諗唔明點解上頭會揀依度做 FOSTER team 嘅臨時基地。雖然依度有個位置幾好嘅炮台，但係附近就冇一個可以完全用嚟做格納庫嘅地方，唔通真係要啲 POWER SUIT 泊喺樹林入面咩。Bader 先後已經 check 過好幾次，都係依然好肯定自己冇去錯地方。而家佢可以做嘅就只有喺焦急中等待時間一滴一滴噉流過。<br />\n<br />\n天都黑齊，昔日嘅X洲四小龍之一，理應燈火萬家，如今只係死寂無聲，漆黑一片。Bader 開始由山頂摸黑沿路落翻去自己部 POWERED-SUIT 嘅匿藏地點。喺黑夜中嘅石屎森林入面東穿西插，Bader 最終成功攞翻部 POWERED-SUIT 並向住 rendezvous 進發。佢部 POWERED-SUIT C TYPE 同普通 C TYPE 嘅不同之處在於佢係用嚟執行 MARINE 嘅任務，所以無論喺裝甲嘅耐久性，潛行能力同戰鬥能力都得到明顯嘅提升。加上保留翻 C TYPE 原有嘅強大輸出力，依部嘢根本就係一個巨人版嘅特種部隊隊員。咁大部 C TYPE 喺敵方陣地行嚟行去都冇俾 WARUDER 軍團發現，就知佢嘅降噪性能有幾堅。正當 Bader 就嚟到達山頂嘅時候，Bader 突然收到一個來歷不明嘅訊息:「有朋自遠方來。」而 Bader 嘅回答竟然係:「非奸即盜。」其實依個係 FOSTER team 預先設定好嘅識別暗語。唔通隊員已經到咗？ 但係就算更快都冇可能而家到咗㗎喎， 唔通係敵人嘅陷阱？ Bader 選擇咗信住依條友先，根據佢所講嘅指示去到先前已經到過嘅炮台，然後...... 原來炮台係一個升降台嚟，將 POWERED-SUIT 由山頂運到落去一個匿藏喺小山丘入面嘅秘密基地。喺落去嘅途中，升降台不斷發出一啲金屬疲勞嘅運行聲，同不時擢吓擢吓，好似就嚟唔郁得噉。升降台停咗，四周黑到伸手不見五指。「啪!」一聲，突然一盞大 spot light 照向 POWERED-SUIT。Bader 矇起雙眼，雙手擋住強光嘅同時，指縫間見到有一個身穿橙色裝甲嘅人喺黑暗中行咗出嚟。:「無事獻殷勤。」不亦樂乎？梗係唔係啦，咁易俾你估到重洗雙重識別暗語咩。Bader 回答:「咪搵我笨。」<br />\n<br />\n上頭都知道4人小隊對人哋一個師團，的確係有啲強人所難，所以就派咗個自願加入嘅地頭蟲嚟補上嗰個啱啱不幸殉職嘅隊員，佢就係 Alexandru Fraser 軍曹。喺 DIACLONE 入面，橙色係支援兵嘅顏色。Bader 好奇一問之下先知原來依個秘密基地係X港嘅前宗主國B國所遺留落嚟嘅一個格納庫。因為X港作為一個轉運港之餘亦同時係一個間諜港，經常有好多唔見得光嘅軍事交易暗中進行。B國為咗方便自己，所以就下令前殖民政府喺摩X嶺依個小山丘入面秘密建造一個格納庫，用嚟存放軍火同進行交易。依個地方得極少人知，屬於國家級機密。因為 Fraser 嘅家族幫開前殖民政府嘅政治部做嘢，所以先知有依個地方嘅存在。之前上頭所設下嘅 rendezvous 並非喺山內，而 Bader 先前真係冇去錯地方，只不過咁啱喺同一個地方下面有個秘密基地噉解嘅啫。時至今日，B國遺留落嚟嘅嘢依然喺X國手中間接地保護緊X港。摩X嶺從今以後就成為咗 FOSTER team 喺X港嘅秘密基地。"},{"pid":"967d4be7aa393fe3034698d6950511b30deaa87d","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:08:05.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/29662975_1665008863579768_1389877360982911887_o.jpg?_nc_cat=0&amp;oh=edc70c000add1c89c6ea4b9787e6dc29&amp;oe=5BCDB2B2\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F29662975_1665008863579768_1389877360982911887_o.jpg%3F_nc_cat%3D0%26oh%3Dedc70c000add1c89c6ea4b9787e6dc29%26oe%3D5BCDB2B2&h=a762f376&s={SIZE}\" /><br />\n<br />\n<br />\n第四話 - 根基嘅重要性</div><br />\n<br />\n摩X嶺依個格納庫已經有多達六十年嘅歷史，最鋒利嘅姜大衛都會有生鏽嘅一日，更何況係格納庫。拯救X港嘅行動絕不能因為基地嘅老化而有半點怠慢。於是 Fraser 就決定自己扲荷包，將整個格納庫徹底地翻新一次。Bader:「你都幾有錢㗎喎。」Fraser:「多得家族之前幫過B國佬咁多，佢哋唔會好似X國噉當你廁紙抆完即棄。你幫過佢哋幾多，佢哋會知恩圖報。」而家正係自己家園受襲嘅時候，梗係要挺身而出，有錢出錢，有力出力。唔通一有事就走去人哋屋企避難，咩都唔幫手咩。Bader:「你屋企唔係B國至啱咩? 睇你個樣唔似本地人喎。」Fraser:「我哋家族喺度生活咗幾代，已經一早當咗自己係X港人。而家X港有難，梗係要企出嚟保家...... 衛國就免喇。」<br />\n<br />\n喺翻新緊基地同等待緊隊友嘅同時，突然收到消息話 DIACLONE 稍後會有 airdrop 送嚟。送到嚟嘅就只有一個鎖住咗嘅 RAID-CHAMBER，個 chamber 需要指模識別先解到鎖。佢哋兩個試齊晒廿隻手指都解唔開，唔通要趕緊嚟嘅隊長先解到? X港嘅X界同埋X龍早已淪陷，WARUDER 軍團已經一日一日噉侵蝕緊X港島，究竟隊長同另外兩位隊員幾時先會到呢?"},{"pid":"718e90cdcc90725c031878247d81e300baccd59c","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:11:09.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/27625020_1608418745905447_9198439128532851768_o.jpg?_nc_cat=0&amp;oh=b3e8bbea265bf9b090a0f61d69d8fccd&amp;oe=5BCB29C4\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F27625020_1608418745905447_9198439128532851768_o.jpg%3F_nc_cat%3D0%26oh%3Db3e8bbea265bf9b090a0f61d69d8fccd%26oe%3D5BCB29C4&h=d4aea60d&s={SIZE}\" /><br />\n<br />\n<br />\n第五話 - 無休止嘅霸凌</div><br />\n<br />\n政府嘅其中一個作用就係運用手上嘅權力物力嚟保護自己嘅人民。UM...... 唔係噉嘅咩？學校唔係都噉教你哋嘅咩？聽落好似山係石頭海係水一樣咁簡單嘅道理，但係對X港嚟講，依樣咁基本嘅嘢已成過去。X港有一條連接住X國嘅高速鐵路，聲稱落成後可以為X港帶來無限商機，大大節省兩地來回時間。但其實連街口轉角隻貓都知，條鐵路根本對X港百害而無一利。真係連一利都冇，因為就算連節省時間依啲咁基本嘅嘢都做唔到。噉重花咁多錢起嚟做咩？講緊個開支係可以足夠當年上到太空。傻㗎? 班政府高官同X國佬當然唔係傻。聰明嘅X港人一早就知依條鐵路其實係用嚟方便X國喺緊急時期調動軍隊落嚟X港。噉唔係幾好咩？派軍隊落嚟即時保護X港有咩唔好？如果X國係一個噉嘅 &ldquo;國家&rdquo;，就唔會有 &ldquo;鬼國&rdquo; 依個美譽。剩咗出嚟咁多嘅錢去咗邊？ 唔洗問喇掛。<br />\n<br />\n啲官有幾多把口都好，行動證明一切。昔日叫自己做X港阿爺嘅X國, 如今已經係 WARUDER 手下嘅X港諸侯。依一刻看似和平嘅X港又開始要俾佢&ldquo;阿爺&rdquo;搞喇，有啲人天生出嚟就係咁仆街，搞少人一陣都覺得周身唔自在。X國突然將 WARUDER 配給畀自己軍隊嘅 WARUDER SUIT 偷偷哋每日150部，由高速鐵路送落嚟X港。好笑嘅係依一批 WARUDER SUIT 其實係同 DIACLONE 當年交戰所用嘅型號一樣。而家 WARUDER 已經唔會再用，依批只不過係準備運出 WARDUER 倉庫嘅垃圾。但X國反而就大大聲噉話畀全世界聽而家自己有幾強大，因為有外星武器撐腰。冇錯，雖然X國自己有改裝過依批 WARUDER SUIT，不過最核心，最重要嘅部分基本上都冇改動過。所以其實同十年前被 DIACLONE 所打敗過嘅 WARUDER SUIT 冇太大分別。<br />\n<br />\nX國嘅 WARUDER SUIT 駐港軍團暗地裡一日比一日壯大，X港就好似一幅被蝗蟲侵蝕緊嘅田一樣，好快就會被食清光。WARUDER SUIT 入境依件事嚟得非常突然同隱密，因為冇一個傳媒報導過，基本上一般X港市民都唔知情。Fraser 都係因為喺X國有線人先知有依件事。Bader 已經預知到X港將會以快十幾倍嘅速度淪陷。正當 Bader 同 Fraser 諗緊應對策略嘅同時，格納庫內嘅電視已經傳出；&ldquo;特別新聞報導，喺K鐘一帶突然出現咗大批隸屬於X國嘅 WARUDER SUIT，現時情況非常混亂。我哋嘅記者而家就喺......&rdquo; <br />\nBader: &ldquo;時間唔等人喇，我哋等唔到隊長佢哋嚟先行動。&rdquo; <br />\nFraser : &ldquo;你去邊呀？而家得一部 POWERED-SUIT，做得啲咩？&rdquo; <br />\nBader: &ldquo;重洗問嘅，緊係出去打蟲啦！&rdquo;"},{"pid":"39132d33570171af6f4d089ca363be057524ed98","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:13:11.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/27628913_1613568128723842_1601259683803494818_o.jpg?_nc_cat=0&amp;oh=b03ea2d1818df2cc32917744f0340e94&amp;oe=5BDDAF38\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F27628913_1613568128723842_1601259683803494818_o.jpg%3F_nc_cat%3D0%26oh%3Db03ea2d1818df2cc32917744f0340e94%26oe%3D5BDDAF38&h=d4e51b75&s={SIZE}\" /><br />\n<br />\n<br />\n第六話 - 薄縹前奏曲 </div><br />\n<br />\nX國嘅 WARUDER SUIT 部隊已經由K鐘向住上W一路殺過去，沿途可謂暢通無阻。X港嘅警察對住手無寸鐵嘅市民就耀武楊威，一見武力大過自己少少嘅敵人就會有如返老還童一樣，跑翻去媽媽溫暖嘅懷抱入面。而家嘅X港已經去到一個冇掩雞籠，自出自入嘅地步。情況比起四十年代嘅X港更不堪，結果雖然一樣，但起碼舊時有盡力反抗過。唔知由幾時開始，廉恥同尊嚴依兩樣嘢喺X港已經慢慢失傳緊。<br />\n<br />\n如果X國繼續噉攻法，好快就會打到去 Bader 佢哋嘅基地。Bader 之所以唔聽命令，咁心急跑出去應戰，係因為基地對整個計劃都非常重要。安全起見，為免有些微嘅機會畀X國知道秘密基地嘅位置，唯一嘅做法就係喺 WARUDER SUIT 部隊踏入基地警戒範圍，亦即西W之前，最小要先將敵人保持喺上W嘅中心位置。一隻蟻當然打唔低一隻象，但係而家有成三十幾部 WARUDER SUIT 正係向住西W方向進發，就算以性能上有絕對優勢嘅 POWERED-SUIT C TYPE 嚟講，一對三十，睇怕都會係一場苦戰。X國嘅 WARUDER SUIT 部隊選擇先攻西面，係因為嗰度有X國嘅駐港辦事處，佢哋認為佔領咗嗰邊先會安全啲。但佢哋勢估唔到，原來同區入面竟然會有敵人嘅秘密基地存在。<br />\n<br />\nBader 揸住部 POWERED-SUIT 飛奔到上W之後，重未發現附近有敵機縱影，諗住 take 咗個 high ground 先，所以就開始向半山進發。所謂居高臨下，士氣高漲，當零實戰經驗嘅X國 WARUDER SUIT 部隊遇到 Bader 充滿霸氣嘅登場攻擊之後，全體即刻嚇到屎淋尿瀨，只係識得用佢哋嘅 INSECTER RAY CANON 亂射一通，表現差過當年嘅 WARUDER 幾十倍。Bader 就趁住依個亂勢，一口氣搞掂咗十部敵機，可見 Bader 嘅作戰經驗都有翻咁上下。WARUDER 其實一直都有暗中監視住依批 WARUDER SUIT 嘅動向，突然之間冇咗成十部，邊個都會起疑心。WARUDER 有關人員透過其中一部 WARUDER SUIT 嘅監視器，睇到班X國佬嘅質素有幾低端之後，即刻將佢哋嘅控制權攞翻，費事俾佢哋再丟 WARUDER 帝國嘅架。剩翻落嚟嘅 WARUDER SUIT 開始由 WARUDER 駐地球分部有關人員遙控作戰，叫做係試探吓對手嘅實力。Bader 開始察覺到敵機嘅動作突然間唔同晒，射擊精準咗好多之餘，更竟有似曾相識嘅感覺。武器只有前臂機槍嘅 Bader 開始漸入苦況，就算得翻二十部性能比自己差一大截嘅敵機，Bader 依然都畀佢哋嘅窮追猛打逼得非常吃力。就算想拉遠嚟打都唔得，因為四周圍都係樓，馬路又窄，活動範圍實在太少。加上敵人用人海戰術，Bader 好容易就俾佢哋包抄到，所以想向後退住嚟打都唔得。<br />\n<br />\n留守喺基地嘅 Fraser，而家嘅心情比起孤身作戰緊嘅 Bader 更難受，因為自己嘅家園俾人侵佔緊，但自己就咩都幫唔到手。佢唯有將依份無助感轉移到嗰個開唔到嘅 RAID-CHAMBER 度，希望用其他方法打開到之後，入面嘅嘢會幫輕到 Bader。上W嗰面已經打咗 超過五粒鐘，依頭避到後面嘅炮擊，嗰頭前面又有電熱爪衝埋嚟。攻勢無間斷噉湧向 Bader，攻擊與攻擊之間嘅時間已經少到差唔多重疊咁濟，重講咩進攻係最佳嘅防守。只要有一吓俾佢哋打中，跟住就會有接二連三, 接三連四嘅 combo 湧過嚟。正當 Bader 喺度全神貫注應付緊剩翻落嚟嘅十三部 WARUDER SUIT，依一刻佢先發覺自己已經被逼到埋牆。就係依0.5秒嘅分心，POWERED-SUIT 嘅左腳就報廢咗。好彩 Bader 喺下一秒即時作出修正，加上時間上嘅巧合，Bader 先至冇跌落萬劫不復嘅 combo 地獄。雖然依一刻避過咗，但係 Bader 深知以而家嘅情況，再噉落去，踏入鬼門關只係時間上嘅問題。上W嘅炮火聲一直持續，而當地市民嘅沉默態度亦都一直持續。走得到嘅都走晒，成個X港島只有一個外來人對抗緊外敵。究竟依度係邊個嘅屋企呢?"},{"pid":"8d7a364cad89858af63534ce444830aa1151cd4e","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:18:13.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/30126939_1674664229280898_7690543486457610240_o.jpg?_nc_cat=0&amp;oh=5a5f11845da881b5b165142265bc4164&amp;oe=5BDE2A41\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F30126939_1674664229280898_7690543486457610240_o.jpg%3F_nc_cat%3D0%26oh%3D5a5f11845da881b5b165142265bc4164%26oe%3D5BDE2A41&h=e948cb42&s={SIZE}\" /><br />\n<br />\n<br />\n第七話 - 黃昏/破曉</div><br />\n<br />\n電視機：&ldquo;特別新聞報導，喺K鐘一帶突然出現咗大批隸屬於X國嘅 WARUDER SUIT，現時情況非常混亂。我哋嘅記者而家就喺......&rdquo; <br />\nWhittle：&ldquo;死蠢隊長，重要等幾耐呀？ 我哋都到咗X港啦，你究竟等緊啲咩啫？&rdquo;<br />\nHill：&ldquo;哦～ 照噉睇，應該差唔多㗎喇，等埋主角出場，個 show 就開始。&rdquo;<br />\nPool：&ldquo;噉而家重唔出場？ 一陣打頭陣交畀我就得，你哋就喺後面負責食花生啦。&rdquo;<br />\nWhittle：&ldquo;死蠢! 你班男人真係蠢到冇藥醫。而家等......&rdquo;<br />\nHill：&ldquo;咳～&rdquo;<br />\nWhittle：&ldquo;而家係等緊一個英雄出場，唔係古惑仔呀。&rdquo;<br />\nPool：&ldquo;古惑仔？&rdquo;<br />\nWhittle：&ldquo;即係X港嘅流氓噉解呀，死蠢！&rdquo;<br />\nPool：&ldquo;死𡃁妹! 妳係咪想試吓俾流氓強姦嘅滋味呀？&rdquo;<br />\nWhittle：&ldquo;即管試吓呀，睇吓我射唔射爆晒你嗰兩個頭！&rdquo;<br />\nPool：&ldquo;妳哋班女權撚咪又係得把聲，嚟呀~ 我就除埋褲企定喺度等你射。射呀～&rdquo;<br />\nWhittle：&ldquo;我就射畀你睇！&rdquo;<br />\nHill：&ldquo;喂！ 咁嘈點睇戲呀！&rdquo;<br />\n<br />\n----------<br />\n<br />\n電視機；&ldquo;大批 WARUDER SUIT 已經步行到上W。\b𠵱～ 攝影師麻煩向左 pan 一 pan。而家我哋鏡頭見到嘅係一部軍綠色嘅 POWERED-SUIT 正向住 WARUDER SUIT 群進發。&rdquo; <br />\nWhittle：&ldquo;Wow～ 我哋嘅&quot;冥狼&quot;終於出場喇。&rdquo;<br />\nPool：&ldquo;乜水嚟？&rdquo;<br />\nWhittle：&ldquo;乜水？！你個死蠢喺軍校冇聽書㗎？&rdquo;<br />\nPool：&ldquo;冇喎。&rdquo;<br />\nWhittle：&ldquo;噉&quot;諸神黃昏&quot;你有聽過喇掛？&rdquo;<br />\nPool：&ldquo;咩豬咩燻呀？ 好好味㗎？&rdquo;<br />\nHill：&ldquo;Bader 因為十年前喺月球嘅&quot;諸神黃昏&quot;行動入面嘅殺氣有如死神一樣，所以就有咗&quot;冥狼&quot;依個稱號。意思即係來自冥界嘅狼人。有傳言話如果冇 Bader 截住 WARUDER 嘅援軍，&quot;諸神黃昏&quot;行動根本唔會成功。&rdquo;<br />\nPool：&ldquo;哈～ 就算點勁都冇可能破到我記錄。&rdquo;<br />\nWhittle：&ldquo;你可以頂得住一個 WARUDER 嘅 platoon？&rdquo;<br />\nPool：&ldquo;......&rdquo;<br />\nHill：&ldquo;打喇～ 打喇～&rdquo;<br />\nHill：&ldquo;嘩～ 一打...... 一打三十？！ 好睇囉～&rdquo;<br />\nWhittle：&ldquo;強弱懸殊到噉有咩好睇啫？ 你睇吓X國班友，連 cadet 都不如。&rdquo;<br />\n<br />\n----------<br />\n<br />\nPool：&ldquo;喂廢柴，要起程喇。&rdquo;<br />\nHill：&ldquo;都未打完。&rdquo;<br />\nPool：&ldquo;啲 WARUDER SUIT 嘅氣場已經唔同晒，條友得嗰兩支前臂機槍。佢頂唔到幾耐㗎喇，而家重唔行，你係咪想執屍呀？我唔想之後再做多一個人分量嘅嘢。&rdquo;<br />\nWhittle：&ldquo;講明先呀，你班死蠢陣間唔好扯我後腿呀！&rdquo;<br />\nHill：&ldquo;喂！有翻啲分寸好喎！你哋有冇當過我係上司呀？ 吓！&rdquo;<br />\nPool：&ldquo;我同條廢柴就揸 TYPE D，妳就揸 GYROSEPTOR 喺上空支援。&rdquo;<br />\nWhittle：&ldquo;洗你講，啲粗重嘢緊係留翻畀你班臭男人做啦。唔係我嚟X港做咩呀？&rdquo;<br />\n<br />\n如是者，佢哋一行三人就出發去同 Bader 會合。FOSTER team 隊長 - Jamison Hill 少尉 同 Lafe Pool 軍曹揸改裝成 MINI TANK TYPE 嘅 POWERED-SUIT D TYPE，而 Reema Whittle 軍曹就揸輕量化咗嘅 GYROSEPTOR。部 MINI TANK TYPE 主要由 DARTLOADER 同 POWERED-SUIT D TYPE (COSMO MARINES VER.) 組裝而成。相比起普通 DARTLOADER 嘅 ENHANCE-MODE，MINI TANK TYPE 除咗賦予咗兩支 120mm 大炮橫向射擊角度之外，因 D TYPE 本體嘅高度有所下降而大大減低風阻，令到移動速度比起原本嘅 ENHANCE-MODE 更高。為咗主駕駛員可以專心應付砲擊任務，喺 D TYPE 嘅駕駛倉前面加多咗個雷射槍台，坐喺前面嘅雷射槍手就可以幫輕吓主駕駛員，負責清除一啲近身威脅。因為 MINI TANK TYPE 主要負責中後方炮擊支援，加上密封式駕駛倉會局限咗駕駛員嘅視野，駕駛倉就改成為開放式。武器除咗上述兩種之外，重有分別安裝喺兩邊履帶對上位置嘅 20mm 火神式機炮，主要喺用嚟對付敵人步兵。<br />\n<br />\n已經嚟到黃昏嘅時候，究竟佢哋三個趕唔趕得切救出 Bader 呢？"},{"pid":"f994c2c02e9f825ac01f93f5580141c6201f368a","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:20:35.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/29250037_1652190941528227_4774336979682721792_n.jpg?_nc_cat=0&amp;oh=cad0d8a27fcd9f9b4d4bd9aa4b08f4db&amp;oe=5BC58B0F\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F29250037_1652190941528227_4774336979682721792_n.jpg%3F_nc_cat%3D0%26oh%3Dcad0d8a27fcd9f9b4d4bd9aa4b08f4db%26oe%3D5BC58B0F&h=88399436&s={SIZE}\" /><br />\n<br />\n<br />\n第八話 - 到達</div><br />\n<br />\nHill：&ldquo;喂 Whittle，妳喺上面重未見到 Bader？&rdquo;<br />\nWhittle：&ldquo;未呀。&rdquo;<br />\nHill：&ldquo;妳唔係 sniper 嚟嘅咩？ 隻眼唔係好勁至係㗎咩？&rdquo;<br />\nWhittle：&ldquo;死蠢！一邊要避開啲炮，一邊要喺日落期間搵人，你估咁易㗎！想我快啲搵到佢嘅就幫我射爆多幾隻蟲啦。&rdquo;<br />\nHill：&ldquo;Bader 個 transponder 應該只係作戰期間整爛咗先搵唔到佢 signal 嘅啫，佢之前都可以頂得住敵方成個 platoon，唔會有事嘅。&rdquo;<br />\nWhittle：&ldquo;死蠢！人哋當時係 full gear 上陣同埋正值當打時期。佢而家嘅情況比起十年前惡劣好多囉唔該！&rdquo;<br />\nPool：&ldquo;喂廢柴，畀我坐上嚟做主導，等得你嚟佢未死就奇喇。&rdquo;<br />\n<br />\n----------<br />\n<br />\nBader：&ldquo;Fraser。&rdquo;<br />\nBader：&ldquo;Fraser？ 收唔收到？&rdquo;<br />\nFraser：&ldquo;收到，唔好意思忙緊其他嘢。&rdquo;<br />\nBader：&ldquo;忙緊其他嘢？&rdquo;<br />\nFraser：&ldquo;搵緊方法去開個 RAID-CHAMBER，入面嘅嘢可能幫到你都唔定。係嘞，搵我咩事？&rdquo;<br />\nBader：&ldquo;雖然同你共事嘅時間唔長，但誓估唔到第一次行動都未完成就要同你道別。&rdquo;<br />\nFraser：&ldquo;&hellip;&hellip; 唉～ 情況好嚴峻呢。&rdquo;<br />\nBader：&ldquo;啊。&rdquo;<br />\nFraser：&ldquo;留得青山在，哪怕無柴燒。&rdquo;<br />\nBader：&ldquo;即係？&rdquo;<br />\nFraser：&ldquo;等你翻到嚟我話個意思畀你聽。&rdquo;<br />\nBader：&ldquo;嘻，有心喇。&rdquo;<br />\nFraser：&ldquo;X港重好需要你㗎。&rdquo;<br />\nBader：&ldquo;X港更加需要 FOSTER team 同個秘密基地，用我條命去保住你哋成 team 人，值得嘅。&rdquo;<br />\nFraser：&ldquo;Bader！&rdquo;<br />\nBader：&ldquo;X港嘅將來就靠你哋喇，保重。&rdquo;<br />\nPool：&ldquo;會唔會阻住你哋開歡送 party 呀，冥狗先生。&rdquo;<br />\nFraser：&ldquo;莫非你係？&rdquo;<br />\nHill：&ldquo;FOSTER team 隊長 Jamison Hill 少尉。駕到！&rdquo;<br />\nWhittle：&ldquo;切～ 駕咩到呀廢柴隊長！ 我係 Reema Whittle 軍曹，而家喺你嘅上空盤旋緊，喺地面嗰兩條死蠢幫你清除緊啲蟲，時機一到我就會落嚟接你離開現場。&rdquo;<br />\nBader：&ldquo;明白。&rdquo;<br />\n<br />\nBader 嘅 POWERED-SUIT 已經無法彈動，正當批 WARUDER SUIT 想了結 Bader 之際，MINI TANK TYPE 嘅炮擊分散咗佢哋嘅注意力。當 Hill 佢哋引開 WARUDER SUIT，離開到同 Bader 有一定距離嘅時候，Whittle 立刻下降到 Bader 所在位置。先打開 POWERED-SUIT 嘅倉門，以佢軍醫嘅能力快速檢查 Bader 嘅傷勢，然後作出初步嘅護理，處理好 Bader 嘅傷勢之後，Whittle 將 GYROSEPTOR 連接住 POWERED-SUIT 嘅背部，連人帶機一齊帶翻去秘密基地。因為連接住 POWERED-SUIT，就算已經輕量化咗嘅 GYROSEPTOR，佢嘅機動性都下降咗一半有多。如果依個狀態下俾敵軍發現，必定兇多吉少。為咗避開敵人嘅偵察，只好維持喺樓與樓嘅狹窄空間中低飛。只要見到附近有敵軍，就要迂迴地避開。但係又唔可以避得太遠，因為 Bader 嘅傷勢實在唔輕，時間拖得越長，Bader 就越接近鬼門關。情況就好似玩緊一鋪限時之餘又冇藥丸食嘅 Pac-Man 一樣。幾經辛苦，Whittle 終於成功將 Bader 送到秘密基地，而 Hill 佢哋都喺天黑前清晒所有 WARUDER SUIT，正向住秘密基地進發。<br />\n<br />\nHill：&ldquo;應該差唔多到摩X嶺喇喎。&rdquo;<br />\nHill：&ldquo;&hellip;&hellip;&rdquo;<br />\nHill：&ldquo;喂 Pool，頭先單嘢你唔好話係我做嘅，話係上面嘅意思，得唔得？&rdquo;<br />\nPool：&ldquo;哦～ 邊單嘢呀？&rdquo;<br />\nHill：&ldquo;你知嘅～&rdquo;<br />\nPool：&ldquo;噉就要睇吓你合唔合作喇。&rdquo;<br />\nHill：&ldquo;即係&hellip;&hellip;&rdquo;<br />\nPool：&ldquo;嘻&hellip;&hellip;&rdquo;"},{"pid":"c56254442f39b82864f837b74a7a33fd3c6e92ce","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:21:55.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/29872018_1669701069777214_619436024572313185_o.jpg?_nc_cat=0&amp;oh=9fdac0d5f037f32016a9f8e59283cc8c&amp;oe=5BD47A7E\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F29872018_1669701069777214_619436024572313185_o.jpg%3F_nc_cat%3D0%26oh%3D9fdac0d5f037f32016a9f8e59283cc8c%26oe%3D5BD47A7E&h=fa7cdceb&s={SIZE}\" /><br />\n<br />\n<br />\n第九話 - 小矮人之家</div><br />\n<br />\n幾經辛苦終於將 Barder 從 WARUDER SUIT 群入面救咗出嚟，並喺隱密嘅狀態下抵達秘密基地。但係 FOSTER team 並唔可以因為噉而暫時鬆一口氣，因為 WARUDER 會隨時再打到嚟。畢竟頭先都係一場以少博大嘅拯救行動，機體嘅損傷都唔少。POWERED﹣SUIT 安放好後，就立刻進行維修。就算係受咗傷嘅 Barder，經過 Whittle 嘅初步護理後亦要立刻去幫手。喺X港只係得 FOSTER team 一隊人，附近連最基本嘅 support team 都冇，時間又咁緊迫，大家唯有頂硬上。但係如果一直冇支援，一直維持住依個咁精神繃緊，冇得回氣嘅狀態，FOSTER team 依個將會長期處於弱勢嘅保衛任務真係行得通？ DIACLONE 上面班人又會唔會蠢到預視唔到依個局面呢？<br />\n<br />\n抵達基地至今，由 Fraser lead 住嘅業餘維修團隊一直冇停過。喺依個不見天日嘅基地入面佢哋已經做到日月顛倒，做到郁唔到嘅時候，訓翻兩三粒鐘之後又一條好漢繼續做。當差唔多維修完，大家都以為喺敵人嚟之前順利完成之際，喺依刻先發現，原來由 Hill 所負責嘅工序做錯晒，有啲牽涉到嘅部分甚至要從新做過。大家由之前嘅行動一直累積落嚟嘅疲勞已經大到連鬧人嘅氣力都冇，原本應該會大大聲𨳒到 Hill 上月球嘅大家，而家只能平心靜氣噉叫佢死埋一邊當幫忙，然後唔知又要花多幾多時間先可以搞翻掂。<br />\n<br />\n因業餘關係，維修時間比正常情況下要花更多時間。經過咗53小時嘅搶修後，POWERED﹣SUIT 嘅主要機能大致上都冇問題。正開始為 Barder 嘅 C TYPE 裝上翻基本武裝嘅時候，雷達突然探測到有三隻不明物體正以高速向住基地警戒範圍前進。以噉嘅速度，唔洗5分鐘就會進入警戒範圍。因為要盡快出去迎擊嘅關係，Barder 今次又要無奈地空手上陣。喺噉嘅心理同生理質素下，帶住眾多不利因素嘅 FOSTER team 有冇能力抵擋得住嚟緊嗰三隻不明物體呢？"},{"pid":"1f9e5eceefa0666c9398f4111cc301d6a4cd72c9","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:23:19.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t31.0-8/29744495_1670581709689150_6394126986455636940_o.jpg?_nc_cat=0&amp;oh=386351fe1510c8962d074f1859877f0b&amp;oe=5BDE10C3\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft31.0-8%2F29744495_1670581709689150_6394126986455636940_o.jpg%3F_nc_cat%3D0%26oh%3D386351fe1510c8962d074f1859877f0b%26oe%3D5BDE10C3&h=6ac5e7b8&s={SIZE}\" /><br />\n<br />\n<br />\n第十話 - 忍咗十年嘅屈辱</div><br />\n<br />\n原本一片冇天災，亦都冇人禍嘅樂土，人民生活得好地地，個個安居樂業。直至畀一個獨裁，當反口覆舌係呼吸一樣嘅國家接管之後，竟然可以將一個天堂用短短十年時間變成地獄。不斷地表面以&quot;為你著想&quot;為由去玩弄同揸乾&quot;自己&quot;嘅人民。如果欺壓人民都算政績嘅話，依個政府其實一啲都唔懶，做得相當出色，功績有目共睹。<br />\n<br />\n自從五年前依個城市決心從魔掌中獨立起嚟，喺其他國家嘅援助下，人民漸漸走出黑暗，生活慢慢開始得到改善，喺見到希望之光嘅時候，上空突然有幾隻巨型昆蟲高速飛過。依份地球人早已淡忘嘅恐懼，十年後 WARUDER 發誓要令佢哋再度回味一番。當年令人聞風喪膽嘅 INSECTER 中隊，以革命性嘅改變重現喺地球人眼前。X港人民經過一番反省同努力後，社會上難得開始有翻少少氣色之際又嚟單噉嘅結嘢。一波未平一波又起，唔通依個城市真係無法擺脫蟲禍帶嚟嘅惡運？ 依個因屈辱而形成嘅屈辱迴廊到底要折磨X港幾耐先會見到出口呢？<br />\n<br />\n怨靈式 INSECTER ROBO 就好似十年前死去嘅亡魂一樣，喺世界各條戰線上紛紛湧現，以復仇一樣嘅決心不停廝殺 DIACLONE 嘅防線。而家喺X港嘅上W就有三隻 GRASSHOPPER TYPE 以極快嘅速度抵達 FOSTER team 基地外嘅警戒範圍，並開始帶有破壞性嘅地毯式搜索。搵緊嘅就係之前擊退咗佢哋啲廢棄品嘅 FOSTER team。"},{"pid":"d8de31cd05a664e3cbb696bb11aa7e7486679e19","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:26:36.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/30704278_1683282145085773_8152022617012830208_o.jpg?_nc_cat=0&amp;oh=b55f8fc8c55aaf1d6fe0d57e16aa4d00&amp;oe=5BD9F43C\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F30704278_1683282145085773_8152022617012830208_o.jpg%3F_nc_cat%3D0%26oh%3Db55f8fc8c55aaf1d6fe0d57e16aa4d00%26oe%3D5BD9F43C&h=38ea93fa&s={SIZE}\" /><br />\n<br />\n<br />\n第十一話 - 逆水行舟，不進則退。</div><br />\n<br />\nWARUDER 帝國戰敗後，喺依十年入面佢哋侵略咗好多個星球，並且將戰敗星球嘅科技同資源都據為己有。於是 WARUDER 軍團暗地裡一日一日噉壯大。同一時間，人類亦都有壯大，不過係喺自身利益多於科技文明。戰爭雖然為人類帶嚟悲痛，但同時亦係進化嘅催化劑。地球喺依段期間都算係過住啲安穩嘅日子，因此科技嘅發展速度因人類嘅惰性而開始放慢落嚟。個個都將及時行樂同活在當下混為一談，喺過得一日得一日嘅態度生活下，近年嘅科技發展開始冇咩大革新，只係效能上同便利性上得到提升，改變不足以改寫人類歷史。對上一件對人類有著重大影響嘅事，都已經係約三十年前發現新能源 Freezon 嘅時候。<br />\n<br />\n如果愛滋病有得醫嘅話，以人類嘅心態嚟睇，個世界會變成點呢？ Freezon 嘅出現就畀咗個好好嘅啟示我哋。自從 Freezon 成為普遍能源後，之前嘅甚麼節約能源已經忘記得一乾二淨。喺&quot;活在當下&quot;嘅加持之下，地球嘅資源開採量同人類嘅私慾不跌反升。當成個社會唔健康噉傾向私慾同惰性發展，人心同文明自然墮落。喺一個培慾 comfort zone 嘅虛幻入面逗留得越耐，返回現實後所受到嘅反作用力就會越大。噉永遠都唔走出個 comfort zone 咪得囉，唔係咩？ 永遠依樣嘢用嚟呃蝦條就得，永遠根本唔存在。現實總有辦法將你從虛妄中拉翻出嚟，然後懷住鐵石心腸，恨恨噉同你計翻條數。WARUDER 就係現實派嚟嗰個點避都避唔到嘅收數佬。<br />\n<br />\nWARUDER 今次翻嚟地球復卓嘅決心相當大，依十年入面所做嘅一切都係為咗今日挽回面子之日。不論重整軍備定復仇策略，都係以獅子撲兔嘅心態去面對，軍團因此喺多方面都得到跳躍式嘅進步。就以 INSECTER ROBO 為例，比起當年型號，怨靈式無論喺智能，力量同速度上都有至少五倍嘅提升。當年同 INSECTER ROBO 勢均力敵嘅畫面已不復再，DIACLONE 招致今日依個慘局，完全係地球人咎由自取。<br />\n<br />\nFOSTER team 第一次正式出擊就出師不利，即使有月戰英雄冥狼 Barder 坐鎮，戰局一開已經俾人強勢地㩒住嚟玩。用&quot;玩&quot;依個字可能對 FOSTER team 有啲侮辱，但實情依三隻 GRASSHOPPER TYPE 真係當正佢哋係玩具噉玩。一時揈去嗰邊幢樓度，一時就撻落地下，噉樣唔係玩係咩？ GRASSHOPPER TYPE 一向以速度見稱，正所謂吊頸都要抖下氣，Foster team 根本想避開下，抖翻啖氣嘅空間都冇。雖然佢哋已經用緊第二代 POWERED﹣SUIT，但各方面都完全唔係嗰皮。即使好不容易噉避到一下攻擊，第二下就已經中咗。情況比起之前俾 WARUDER SUIT 圍攻嗰陣，而家嘅單對單更為攞命。<br />\n<br />\n頭先講緊嘅只係 Barder 嗰邊嘅情況，其餘實戰經驗少佢一截嘅隊員根本做緊一個走緊佬嘅出氣沙包。D TYPE 主駕駛員 Hill 喺上W嘅橫街窄巷入面落荒而逃，坐喺下面嘅 Pool 實在睇唔過眼。<br />\n<br />\nPool：&ldquo;喂廢柴，等我上嚟揸，最憎就係避嚟避去。速戰速決，同佢正面砍過啦！&rdquo;<br />\nHill：&ldquo;嘩～ 唔洗玩到咁大呀話。只要拖到 Barder 嗰邊完事，佢自然會過嚟幫我哋㗎啦。單憑我哋兩個&hellip;&hellip; &rdquo;<br />\nPool：&ldquo;廢柴！ 連嗰個老嘢都自身難保。而家只可以靠自己，唔好唔記得你隔離重有個 ace pilot 係度。&rdquo;<br />\nHill：&ldquo;唔好搞咁多嘢啦，我唔想死喺度呀，我重要翻去&hellip;&hellip; &rdquo;<br />\nPool：&ldquo;死撚開啦！ 你想等死嘅就死埋一二邊，阻撚住晒！&rdquo;<br />\n<br />\n改為正面迎擊嘅 D TYPE 緊係唔夠 GRASSHOPPER TYPE 鬥，因為 LIGHT TANK TYPE 嘅移動力跟唔上極快嘅 GRASSHOPPER TYPE。即使 D TYPE 保持住喺中距離攻擊，GRASSHOPPER TYPE 一衝上前，佢哋就被人一嘢挾持住。Hill 直情驚到棄機逃亡，唔肯認低威嘅 Pool 就想乘機爬上敵機度諗住用炸彈炸爆佢。彈就爆咗，敵人嘅裝甲依然絲毫無損。雖然 Pool 係一個有翻咁上下實力嘅天才駕駛員，但愛因斯坦都會有遇到難題嘅時候。和平世代出產嘅 &quot;ace pilot&quot; 正因為未見過大蛇痾尿，一直走來暢通無阻，自以為站喺頂峰俯視眾生嘅 Pool 終於發現原來天外有個更廣闊嘅天，佢登時得到前所未有嘅挫敗感同憤恨。<br />\n<br />\n另一邊廂，喺上W上空嘅 Whittle 正喺度同另一隻 GRASSHOPPER TYPE 周旋緊。一向最多聲出嘅佢為咗全力避開敵人窮追猛打嘅身影，連出半粒聲嘅意識都冇。原本交戰前，身為隊長嘅 Hill 喺路途中已經交代好作戰計劃，但稍為有少少戰場經驗嘅人一聽都知錯漏百出。Barder 明白再諗過個 plan 都為時已晚，敵人就喺眼前，依短短幾秒入面佢只能夠得出一個答案，保持隊形。佢聲都未出，Whittle 已經第一個衝咗出去：&ldquo;靠你班臭男人就食得屎啦！ 睇阿姐我表演啦，而家係女人嘅時代呀！&rdquo;<br />\n<br />\nBarder：&ldquo;保持隊形！&rdquo; 幾枝竹一扎段折難，喺竹枝所剩無幾嘅情況下抽走一枝竹仔，團隊之間嘅 bonding 就會舜間變得脆弱。敵人嘅攻擊不斷介入，隊員開始四散，變成各自為政嘅局面。一向唔多同人講嘢，獨自一人嘅冥狼一如以往唔想理其他人咁多，心諗理得你曹長應唔應該帶領住下屬，只要自己清晒啲敵人，完成到任務就得。FOSTER team 最終陷入咗全體迴避狀態，連游擊戰都談不上。一開波形勢就已經咁一面倒，唔通第一次出擊就要滅隊？"},{"pid":"c3ba1e32c3c18e7d81e60114b60e68687a713035","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:30:57.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/31957694_1704257082988279_1782125477507366912_o.jpg?_nc_cat=0&amp;oh=a136f5c90e7e81491e67d16d9afbe85e&amp;oe=5BC752D1\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F31957694_1704257082988279_1782125477507366912_o.jpg%3F_nc_cat%3D0%26oh%3Da136f5c90e7e81491e67d16d9afbe85e%26oe%3D5BC752D1&h=b3906393&s={SIZE}\" /><br />\n<br />\n<br />\n第十二話 - 我係冥狼啊!!!</div><br />\n<br />\n本能，簡單啲嚟講就係一出世就擁有嘅求生能力。就好似逃跑噉，當你感覺到生命受到威脅，你就會逃跑，遠離危險。本能行為雖然係先天嘅自然行為，但經過意志力嘅控制就可以作出改變。同時亦都會因為日常社會嘅各種變化而漸漸被淡忘或改造。生活變得安穩，喺太平盛世下，危機意識同求生本能就會開始變得薄弱。<br />\n<br />\n打鬥亦都係本能行為嘅一種，即使喺安穩生活中仍然 keep 住 training，比起一直喺戰場戰鬥足十年嘅 WARUDER 帝國嚟講，先唔講臨場經驗上嘅累積，單單係為求存而打鬥嗰份本能已經臝咗十幾條街。安穩會令人遲鈍，Barder 喺依一刻深深體會到。再噉繼續落去，只會死路一條。機體就快承受唔住 GRASSHOPPER TYPE 嘅攻擊，身心上，裝備上都被迫到掘頭路。駕駛倉已經被依場持久戰染得血肉模糊，一代 ace pilot 竟然落得如此狼狽下場。雖然心有不甘，卻要懷住有心無力嘅心情去面對死亡。<br />\n<br />\n生命受到威脅，面對死亡嗰刻，大多數生命都會有逃跑嘅本能。雖然可恥，但留得青山在，哪怕冇柴燒。若果條氣唔順，君子報仇，十年未晚，何必死於一時衝動呢？但以上嘅理由 Barder 根本用唔上，就算佢平時再點唔理人都好，有人就嚟要死喺佢眼前，佢重未冷血到會袖手旁觀。Barder 心知只要佢一走，依個城市就會變成地獄，變成 WARUDER 嘅歡樂天地，亦同時將當地人民送返X國嘅魔掌之中。無論係X港人民定 FOSTER team 全員，佢哋嘅命運就好似十倍重力般，唔該都冇聲就壓咗落 Barder 身上。無奈而家只係得佢先有能力承受依個重擔，佢只好用佢副老邁嘅軀體一步一步噉撐落去。<br />\n<br />\n明眼人一睇就知 Barder 實唔夠打，但自古以來，亂世中總有知其不可為而為之嘅人企出嚟捨己為人，撥亂反正。依個係意志力同高尚人格壓倒逃生本能後所作出嘅決定。情況已經衰到走投無路，既然唔容許狗急跳牆，就只好背水一戰。喺必死嘅決心萌生之際，Barder 腦海入面突然出現咗一把聲：<br />\n<br />\n？？？：&ldquo;搞咩呀你，點解會咁狼狽？&rdquo;<br />\nBarder：&ldquo;邊個？&rdquo;<br />\n？？？：&ldquo;冇見一排，連我都唔記得？&rdquo;<br />\nBarder：&ldquo;我識你？&rdquo;<br />\n？？？：&ldquo;你點會唔識我，我同你一齊經歷咗咁多嘢。&rdquo;<br />\nBarder：&ldquo;即係？&rdquo;<br />\n？？？：&ldquo;原本嘅你。&rdquo;<br />\nBarder：&ldquo;原本嘅我？&rdquo;<br />\n佢腦海中突然閃過一幕又一幕當年剷除 WARUDER 軍團嘅畫面。<br />\nBarder：&ldquo;頭先咁狼狽嗰個人根本唔係我，我終於記翻起，依個先至係我。我係一個 ace pilot，我係&hellip;&hellip;&rdquo;<br />\n<br />\nGRASSHOPPER TYPE 一個飛拳正向住呆咗喺度嘅 Barder 飛過去，喺拳頭就到嗰刻，C TYPE 突然巧妙噉避開咗佢嘅攻擊同時，正係一邊向住敵人出拳，Barder 一邊大叫：&ldquo;我係&hellip;&hellip; 冥狼啊!!!&rdquo; 四周喺瀕死邊緣嘅 FOSTER team 隊員都驚歎地望住 Barder 嗰下成功嘅第一擊，GRASSHOPPER TYPE 隨即應聲倒地。喺恥辱嘅喚醒下，冥狼嘅本能終於喺依副中年軀體入面蘇醒過嚟。亦即係代表住依場被單方面玩弄得血肉模糊嘅苦戰係時候要結束。"},{"pid":"c10bdbec4878dff4f081ad0016470ec0d0c0fed8","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:32:10.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/31947293_1703020779778576_4472375601675632640_o.jpg?_nc_cat=0&amp;oh=ab38aef1eb2f6beb5a4ece81bce7eb9e&amp;oe=5BDF3E3F\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F31947293_1703020779778576_4472375601675632640_o.jpg%3F_nc_cat%3D0%26oh%3Dab38aef1eb2f6beb5a4ece81bce7eb9e%26oe%3D5BDF3E3F&h=8a2665cd&s={SIZE}\" /><br />\n<br />\n<br />\n第十三話 - 禍不單行</div><br />\n<br />\n冥狼醒覺過後，即使第二代 POWERED﹣SUIT 嘅性能追唔上怨靈式 INSECTER ROBO，而家嘅 Barder 每一步都變到十分準確，豪無多餘嘅動作底下，為機體彌補翻唔少活動時間同空間。就係依啲微細嘅改變，令到成個局勢有咗180度嘅大逆轉。GRASSHOPPER TYPE 開始轉攻為守，Barder 每下攻擊都係衝住啲要害嚟打，半點空間都絕不退讓。雖然部 POWERED﹣SUIT 嘅左手已經報廢，但係 Barder 仍然可以好流暢噉對 GRASSHOPPER TYPE 作出連鎖式物理攻擊。一下打唔入嘅話就兩下，兩下唔得嘅就四下，四下都唔得就十六下&hellip;&hellip; 依種精神高度集中，甚至忘我嘅連珠快打令人不禁諗翻起冥狼依個名嘅意思：冥﹣從冥界嚟到人間追殺目標嘅死神；狼﹣月光中獨來獨往嘅一個人。<br />\n<br />\n經過一連串嘅反擊，歷史上第一部喺單挑情況下落敗嘅 INSECTER ROBO 終於出現。另外嗰兩部 GRASSHOPPER TYPE 察覺到後，理應會一齊轉向狹攻 Barder。但佢哋竟然放棄原本占有嘅高地，選擇離開現場。就算失去咗一個同伴，佢哋都仍然處於絕對優勢，點解走得咁突然？究竟發生咩事呢？<br />\n<br />\nFOSTER team 最終勉強叫做擊退咗 INSECTER 中隊入面其中一支偵察小隊。冇錯，係戰力最低嘅偵察小隊，噉就已經搞到 FOSTER team 滅隊咁濟。但係依個看似係恥辱嘅消息卻令到 DIACLONE 上下都大為震驚，因為大家都知道畀著係平時一支 POWERED-SUIT 小隊面對住一支怨靈式 INSECTER 小隊嘅戰力，唔好話1小時，15分鐘內必定煙消雲散。DIACLONE 通常會用一支 POWERED-SUIT 小隊對一部 INSECTER ROBO 依個比例去決定派兵量，即係對付一支 INSECTER 小隊，就要動用到三支 POWERED-SUIT 小隊嘅戰力先會有取勝嘅機會。一支 POWERED-SUIT 小隊可以喺噉惡劣嘅條件下生存到落嚟絕對唔容易。<br />\n<br />\n經過咗22小時嘅背水一戰，敵人離奇徹退後，人到中年嘅 Barder 頭先谷到咁盡，加上一直累積落嚟嘅傷同疲勞已經令到佢動彈不得。其餘嘅 FOSTER team 隊員亦都被依場逃亡戰消耗得再冇半點反抗氣力，如果依刻敵人埋身，佢哋做梗槍靶。就喺依個時候，雷達上顯示有兩個單位正由上下兩路衝緊過嚟。"},{"pid":"a00238f7c795724dd9ccec1f2349f898d0c1be21","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:36:28.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/37853254_1806383836108936_4213869616142745600_o.jpg?_nc_cat=0&amp;oh=4f232ee7684a39419c3d25db804c6cc9&amp;oe=5BC68170\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F37853254_1806383836108936_4213869616142745600_o.jpg%3F_nc_cat%3D0%26oh%3D4f232ee7684a39419c3d25db804c6cc9%26oe%3D5BC68170&h=19a2a64d&s={SIZE}\" /></div>"},{"pid":"c61411fe4393abbc2374d47f478843680cb481f4","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T15:47:56.000Z","msg":"<div style=\"text-align: center;\"><img src=\"https://scontent.fhkg3-1.fna.fbcdn.net/v/t1.0-9/32332102_1710036592410328_5595174537835577344_n.jpg?_nc_cat=0&amp;oh=56e41f42adacd8910119396dba424f78&amp;oe=5BD973C8\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg3-1.fna.fbcdn.net%2Fv%2Ft1.0-9%2F32332102_1710036592410328_5595174537835577344_n.jpg%3F_nc_cat%3D0%26oh%3D56e41f42adacd8910119396dba424f78%26oe%3D5BD973C8&h=ee6fc915&s={SIZE}\" /></div><br />\n<br />\n以上十三話都只係故事嘅序章,  如果有興趣想繼續睇落去, 請移玉步到:<br />\n<br />\n<a href=\"https://www.facebook.com/DiacloneFosterTeam\" data-sr-url=\"https://r.lihkg.com/link?u=https%3A%2F%2Fwww.facebook.com%2FDiacloneFosterTeam&d=Dof9DDvoUSP8Q9BL3XsNpLDFWuQMdHqkD4FeOi%2BWxPk%3D&h=41c63e62\" target=\"_blank\">https://www.facebook.com/DiacloneFosterTeam</a><br />\n或<br />\n<a href=\"https://twitter.com/Diaclone_Foster\" data-sr-url=\"https://r.lihkg.com/link?u=https%3A%2F%2Ftwitter.com%2FDiaclone_Foster&d=Dof9DDvoUSP8Q9BL3XsNpLDFWuQMdHqkD4FeOi%2BWxPk%3D&h=4be1927f\" target=\"_blank\">https://twitter.com/Diaclone_Foster</a><br />\n<br />\n我想將個 series 再做得好啲，如果你哋睇完序章之後有咩意見，歡迎喺 facebook/twitter 留個言。我會用心睇晒你哋每一個意見，然後喺下一章度會作出適當嘅調整。唔該晒～"},{"pid":"420f52f0ac6e501be573f9f498d115f249738999","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-27T19:40:39.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"866b075de96e5c8deeedc7a20ef5067e06c78cce","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-28T06:53:27.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"b7e16773e9afe09e7733e3333b1b611f81700850","tid":758338,"uid":37125,"like":0,"dislike":0,"score":0,"citedBy":0,"replyTime":"2018-07-28T08:03:59.000Z","msg":"<img src=\"/assets/faces/normal/hoho.gif\" class=\"hkgmoji\" />"},{"pid":"2789fbbe5a54a2d66df2c8609786f89e8e7f964a","tid":758338,"uid":48579,"like":0,"dislike":0,"score":0,"citedBy":1,"replyTime":"2018-07-28T08:25:56.000Z","msg":"樓主加油 見你寫咗好耐都無乜人覆<img src=\"/assets/faces/normal/sosad.gif\" class=\"hkgmoji\" /> <br />\n我之前係你篇呀波羅19幾號留過言"},{"pid":"bc7abb6011ecc7f44c21b47ef5692faf591a528c","tid":758338,"uid":37125,"like":0,"dislike":0,"score":0,"quote":{"pid":"2789fbbe5a54a2d66df2c8609786f89e8e7f964a","tid":758338,"uid":48579,"like":0,"dislike":0,"score":0,"citedBy":1,"replyTime":"2018-07-28T08:25:56.000Z","msg":"樓主加油 見你寫咗好耐都無乜人覆<img src=\"/assets/faces/normal/sosad.gif\" class=\"hkgmoji\" /> <br />\n我之前係你篇呀波羅19幾號留過言"},"citedBy":0,"replyTime":"2018-07-28T09:02:05.000Z","msg":"其實個故事係咪本身有咩問題?"},{"pid":"034950ad7ea66a13ab1645c5b5fd7f096cc7ceb6","tid":758338,"uid":48579,"like":1,"dislike":0,"score":1,"citedBy":1,"replyTime":"2018-07-28T09:04:12.000Z","msg":"似係你嘅寫作風格有問題 <br />\n我覺得呢篇嘢似廣播劇多啲"},{"pid":"fca218b5ea7abe3fa3877d207aa98908912b4386","tid":758338,"uid":37125,"like":0,"dislike":0,"score":0,"quote":{"pid":"034950ad7ea66a13ab1645c5b5fd7f096cc7ceb6","tid":758338,"uid":48579,"like":1,"dislike":0,"score":1,"citedBy":1,"replyTime":"2018-07-28T09:04:12.000Z","msg":"似係你嘅寫作風格有問題 <br />\n我覺得呢篇嘢似廣播劇多啲"},"citedBy":0,"replyTime":"2018-07-28T09:08:44.000Z","msg":"似廣播劇會有啲咩問題?<br />\n少描述? 寫得唔夠入?"},{"pid":"14732ba4e4e1700f5cf68f438dbc12a43cdb944b","tid":758338,"uid":140830,"like":0,"dislike":0,"score":0,"citedBy":1,"replyTime":"2018-07-29T02:22:39.000Z","msg":"樓主犀利，你唔講我仲以為你寫緊故事簡介、每集劇情簡介⋯⋯"},{"pid":"b4dc880b0187d61657c3ceb5b12d76bd78dee0a4","tid":758338,"uid":37125,"like":0,"dislike":0,"score":0,"quote":{"pid":"14732ba4e4e1700f5cf68f438dbc12a43cdb944b","tid":758338,"uid":140830,"like":0,"dislike":0,"score":0,"citedBy":1,"replyTime":"2018-07-29T02:22:39.000Z","msg":"樓主犀利，你唔講我仲以為你寫緊故事簡介、每集劇情簡介⋯⋯"},"citedBy":0,"replyTime":"2018-07-29T08:25:20.000Z","msg":"Sorry, 係我誤導咗你哋. <br />\n個 topic 其實唔應該用輕小說依三隻字, 因為噉嘅內容份量同細緻度的確談不上係小說.<br />\n但係依類簡單短篇故事確實存在, 我係 base on 依類型嘅模式而寫作."}]}