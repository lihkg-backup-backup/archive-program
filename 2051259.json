{"tid":2051259,"cid":33,"subCid":0,"title":"[引戰po] [我係愛國撚] [我亦係深黃]","createTime":"2020-06-04T15:38:02.000Z","updateTime":"2020-06-04T17:03:51.000Z","uid":359213,"like":1,"dislike":1,"uniUserReply":2,"replies":[{"pid":"497c6026076bf5a5a6f3bb8c879cc0cf0fbd89a8","tid":2051259,"uid":359213,"like":0,"dislike":0,"score":0,"citedBy":0,"replyTime":"2020-06-04T15:38:02.000Z","msg":"其實我真係完全唔明點解要同五毛鬧交<br />\n其實個意義喺邊 佢哋根本就唔係我哋嘅敵人<br />\n佢哋只不過係傀儡 其實唔需要理佢<br />\n講真我係好反感歧視任何一種人<br />\n我唔覺得應該因為佢係中國人 就判佢死刑<br />\n寫簡體字何罪之有？<br />\n因為呢一啲係佢哋控制唔到嘅事<br />\n佢哋出生嘅地方同我哋唔同 <br />\n就好似歧視黑人咁<br />\n你唔應該因為佢嘅國籍係中國而歧視佢<br />\n係應該因為佢做過嘅事。 <br />\n例如7婆， 講廣東話 生於香港<br />\n例如大陸維權人士， 生於中國，愛國<br />\n但係對共產黨恨之入骨 咁你點處理？<br />\n我覺得種族歧視係香港人嘅一個習慣<br />\n菲律賓港人旅遊巴 係政府做嘅錯事佢啲人做錯咗啲乜嘢？<br />\n當呢一堆人見到菲律賓人都想打實佢<br />\n所以我認為做中國人冇錯 但係如果你奶共 我先會解釋你聽<br />\n如果你純粹想發洩下唔該你行遠啲<br />\n無端白事嘅撩交嗌咪同五毛有咩分別<br />\n我哋要做嘅係理性分析 講啲共產黨唔希望佢聽到嘅嘢<br />\n舉個例子，xx教日日都著曬西裝係街邊撩人傳教<br />\n個個都反感 冇人同佢哋講嘢 因為佢哋嘅訓練就係畀人拒絕<br />\n佢哋係習慣咗你嘅惡劣所以會覺得自然 <br />\n佢有一次去我舖頭傳教 <br />\n我同佢講,我聽你講嘢冇問題 但係你都聽下我講嘢好唔好?<br />\n所以我就畀佢同我講咗一粒鐘 <br />\n之後我又再宣傳啲xx 教矛盾嘅位畀佢<br />\n 之後大家交換聯絡方式 隨時搵我傾計都得<br />\n亦都因為我好耐心 好尊重咁樣聽曬佢一粒鐘所以佢拒絕唔到我<br />\n自從嗰次之後十年都冇xx教走埋嚟<br />\n香港人要記得我哋唔係鬧交要拗贏<br />\n我哋係要佢幕後嘅操控者感到恐懼<br />\n所以試下唔好以敵對嘅身份對待中國人<br />\n要以挖角希望佢加入嘅身份對待中國人<br />\n我哋真正嘅敵人唔係中國人 <br />\n我哋嘅敵人係共產黨<br />\n 冇錯我愛中國， 但我愛嘅係歷史同文化<br />\n 並唔係近代用血腥起家嘅共產黨。<br />\n 希望各位分清楚種族歧視同行為歧視嘅分別<br />\n 香港身為一個國際都市唔該唔好做埋啲 國際笑柄嘅嘢<br />\n 言論自由係冇錯 但係要基於尊重<br />\n 佢唔尊重我係佢文化低劣<br />\n 我唔尊重佢係我文化低劣<br />\n 希望大家言語間透露著專業同埋尊重<br />\n 你可以表達香港係一個獨特文化<br />\n 但係唔可以覺得自己不可一世<br />\n 咁樣先顯得我哋同5毛嘅對話有分別<br />\n 香港建國唯一出路， 絕對歡迎中國過嚟邦交 <br />\n期望北京有香港大使館嘅一日<br />\n 多謝同胞翻牆過嚟支持港獨<br />\n 你愛你的共產黨冇問題，我愛我的香港國也沒問題<br />\n 香港屬於中國？  對呀中國是屬於香港的<br />\n 香港係黑暴？ 你對文革知多少？<br />\n 當人哋鬧你&quot;曱甴&quot; 你可以嘗試尊重佢嘅睇法<br />\n 然後解釋會咁樣形容嘅人喺歷史上面都係遺臭萬年嘅人<br />\n 一個二個喺度支那支那 同嗰班文化低劣嘅5毛完全冇分別<br />\n 希望各位網戰嘅時候都可以尊重別人 <br />\n 特別係啲5毛唔尊重你嘅時候， 將會更加突顯香港人嘅品德"},{"pid":"ca7796ba7561602fb78e19749cf2366f29b83af3","tid":2051259,"uid":324535,"like":0,"dislike":0,"score":0,"citedBy":0,"replyTime":"2020-06-04T17:03:51.000Z","msg":"好想知xx教係咩"}]}