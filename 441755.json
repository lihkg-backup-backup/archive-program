{"tid":441755,"cid":12,"subCid":0,"title":"[Start From Zero] Daisy 觀察日記","createTime":"2017-10-20T03:21:43.000Z","updateTime":"2018-04-24T07:00:52.000Z","uid":141995,"like":1,"dislike":1,"uniUserReply":4,"replies":[{"pid":"9ce2cbdfcde2d281cdb0ea1739ba92e2c1043370","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-20T03:21:43.000Z","msg":"經仔細分析後都係開一個獨立 post 專門講故會比較方便讀者<br />\n<br />\n由今日開始我會響呢個 Post 貼晒成個故事，更新日子維持於星期一及四"},{"pid":"dbbac6619c1c4b8554c499b1fbff25dfd32f73ff","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-20T03:28:56.000Z","msg":"(01) 觀察開始<br />\n<br />\n「家姐 . . . 」少女眼泛淚光，面有難色道。<br />\n<br />\n此刻我心知不妙，轉身望一望佢條裙 . . . <br />\n<br />\n我一臉無奈：「唉，又點呀？. . . 跟我去洗手間！」<br />\n******************************************************************************************<br />\n響洗手間入面。<br />\n<br />\n我：「你掀高條裙先啦！」<br />\n<br />\n未等佢掀起晒條裙，我已經一手伸咗入去佢裙底，一如所料，已經濕晒。<br />\n我好悔氣咁問佢：「今次又乜事呀？」<br />\n<br />\n少女好無奈咁回應：「我 . . . 個心好亂 . . . 」之後佢成個人踎低，抱住膝頭響度喊。<br />\n<br />\n我：「我個心夠亂啦！. . . 點解我個妹咁麻煩o架？！」<br />\n***************************************************************************************<br />\n我叫心蕊。由於我個名個「蕊」字好多人一時間都唔識讀，而我個名加加埋埋有成四個心，久而久之我就有咗個叫「心心」呢個花名。<br />\n<br />\n我有一個妹妹叫心欣，同我同年同月同日生，不過由於係異卵雙生嘅緣故，所以雖然大家都係囡，但無論長相定生理結構上都有好明顯嘅分別。最明顯嘅一點係，佢有一項好麻煩嘅身體缺陷而我冇。<br />\n<br />\n心欣嘅膀胱肌肉比一般人弱，每次身體受到一啲相對嚴重嘅刺激就會當場瀨尿，但所謂「相對嚴重嘅刺激」，原來真係因情況而異。心欣本身係一個好感性嘅女仔，佢好容易喊，試過俾蚊針到都會爆喊，但只要佢一喊得厲害少少，佢就會有機會瀨，搞到我哋一家都好頭痕，而當我哋開始意識到佢就快喊嗰陣，全家都會人心惶惶。我爸爸媽媽開頭以為心欣只係因為未掌握到控制技巧至會咁，但當佢去到成五六歲都仲係咁時，爸爸媽媽就即時帶咗佢去求醫，可惜始終都無法得到一個滿意嘅解釋。<br />\n<br />\n但響過程中，我哋發現有樣嘢可以幫心欣舒緩情緒，嗰樣嘢就係雛菊。只要佢一聞到雛菊嘅幽香，佢成個人就會冷靜返落嚟，比用啲乜嘢急救寧更加見效，至少可以令我哋暫時鬆一口氣。<br />\n<br />\n雛菊的確係一樣好物，亦因此成為咗佢嘅英文名&mdash;Daisy。<br />\n***************************************************************************************<br />\n兩姊妹情緒冷靜返之後，我問 Daisy：「你都唔知個原因，咁我點做 Record？」<br />\n<br />\nDaisy 一臉通紅，擰開塊面：「我點知 . . . 」<br />\n<br />\n我：「咁我寫『我點知』o架喇！」<br />\n<br />\nDaisy 面紅起嚟：「哼！」<br />\n***************************************************************************************<br />\n我寫緊嗰本係一本筆記。<br />\n<br />\n幾年前我對妹妹 Daisy 感到好煩厭，甚至去到一個地步連我都開始孤立佢。於是老師將我轉介俾駐校社工，言談之間佢送咗一本簿俾我，希望我好好觀察記錄妹妹每次瀨尿嘅日期、時間、地點同原因，以便我哋一家對此好好作出分析。<br />\n<br />\n我當刻雖然覺得成件事好煩，但 Daisy 始終係我妹妹，所以我無奈接受。<br />\n<br />\n社：「咁本筆記叫乜名好？」<br />\n<br />\n我有少少悔氣咁答：「叫『瀨尿日記』吖好冇？！」<br />\n<br />\n社：「咁好似唔係幾好喎 . . . 你有冇顧過你阿妹嘅感受？」<br />\n<br />\n我：「顧佢感受？咁佢又有冇顧過我感受？」<br />\n<br />\n社：「你真係覺得佢唔想顧你感受？」<br />\n當刻我無言。<br />\n<br />\n社：「不如咁，叫『妹妹觀察日記』好冇？」<br />\n<br />\n我：「個名好冇性格啫 . . .」<br />\n<br />\n社：「咁呀 . . . 你個妹有冇英文名？」<br />\n<br />\n我：「Daisy。」<br />\n<br />\n社：「Daisy&mdash;的確係一個好名！不如個名改做呢個啦，你話好唔好？」<br />\n<br />\n我會心微笑：「好！」<br />\n<br />\n如是者，呢本只屬於我同 Daisy 嘅筆記簿連名都有埋。<br />\n<br />\n佢就係《Daisy 觀察日記》。<br />\n我寫緊嗰本係一本筆記。<br />\n<br />\n幾年前我對妹妹 Daisy 感到好煩厭，甚至去到一個地步連我都開始孤立佢。於是老師將我轉介俾駐校社工，言談之間佢送咗一本簿俾我，希望我好好觀察記錄妹妹每次瀨尿嘅日期、時間、地點同原因，以便我哋一家對此好好作出分析。<br />\n<br />\n我當刻雖然覺得成件事好煩，但 Daisy 始終係我妹妹，所以我無奈接受。<br />\n<br />\n社：「咁本筆記叫乜名好？」<br />\n<br />\n我有少少悔氣咁答：「叫『瀨尿日記』吖好冇？！」<br />\n<br />\n社：「咁好似唔係幾好喎 . . . 你有冇顧過你阿妹嘅感受？」<br />\n<br />\n我：「顧佢感受？咁佢又有冇顧過我感受？」<br />\n<br />\n社：「你真係覺得佢唔想顧你感受？」<br />\n當刻我無言。<br />\n<br />\n社：「不如咁，叫『妹妹觀察日記』好冇？」<br />\n<br />\n我：「個名好冇性格啫 . . .」<br />\n<br />\n社：「咁呀 . . . 你個妹有冇英文名？」<br />\n<br />\n我：「Daisy。」<br />\n<br />\n社：「Daisy&mdash;的確係一個好名！不如個名改做呢個啦，你話好唔好？」<br />\n<br />\n我會心微笑：「好！」<br />\n<br />\n如是者，呢本只屬於我同 Daisy 嘅筆記簿連名都有埋。<br />\n<br />\n佢就係《Daisy 觀察日記》。<br />\n****************************************************************************************<br />\n有冇諗過一隻蚊足以觸發一場家變？<br />\n<br />\n下一集：《音樂會》"},{"pid":"bea7362f8403f295b3861a3dec3c7d22a2624033","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-20T03:32:47.000Z","msg":"(02) 音樂會<br />\n好記得有一段時間，我好憎我妹妹。<br />\n<br />\n嗰一年我哋小四，學校舉行廿五週年校慶音樂會，當中我參與獨唱部份，我為咗呢次音樂會好認真咁預備咗足足三個月。<br />\n<br />\n好快就到音樂會當日。我滿心期待，踏上台板，我望見爸爸、媽媽同 Daisy 都響台下面好專心咁等我演出。<br />\n<br />\n背景音樂奏起，我深深咁吸咗一口氣，準備好開始獻唱。<br />\n<br />\n就喺呢個時候，我見到 Daisy 唔知乜事響座位上爆喊，櫈面仲滴緊水 . . . <br />\n<br />\n當時我望住台下，瞪住雙眼，嘴巴張開，腦海一片空白。背景音樂如常播放，但我一粒聲都唱唔出 . . .  <br />\n<br />\n嗰一刻我眼眶俾淚水充斥住，因為我清楚知道，我呢三個月嘅付出已經付諸流水。<br />\n<br />\n音樂播到半路中途，我擅自衝咗落台，走埋去阿妹身邊，好大聲咁喝 Daisy：「你今次又做乜事呀？」<br />\n<br />\nDaisy：「有 . . . 有蚊咬我 . . .」<br />\n<br />\n有蚊咬你搞到你瀨尿？你知唔知我為咗呢次音樂會花咗幾多心機呀？<br />\n<br />\n當刻我好狠咁一巴摑落去 Daisy 塊面度。Daisy 塊面俾我打到腫起咗，當場掩面痛哭。<br />\n<br />\n爸爸即刻攬住 Daisy，好大聲咁鬧我：「你點可以咁對你個妹o架？」<br />\n<br />\n我好嬲咁反駁：「佢鐘意瀨就瀨，我唱唔到就冇所謂？」<br />\n<br />\n爸爸一巴摑落我塊面度。我好痛，身心都感到好痛，眼眶不斷噴出淚水：<br />\n「爸爸正衰人！」<br />\n<br />\n之後我喊住咁衝咗出會場，跪咗響牆角不停咁喊。<br />\n<br />\n媽媽見事態嚴重，亦即時追住我出到會場外。<br />\n***************************************************************************************<br />\n呢次事件之後幾個月，我同妹妹完全零對話，爸爸媽媽不時為住對我哋兩姊妹嘅管教方式而日夜鬧交，甚至曾經分居一段日子，幾乎搞到離婚收場 . . . <br />\n<br />\n一隻蚊幾乎整散我哋成個家庭，依家諗返好似好可笑，但當時件事確實係咁發生！<br />\n************************************************************************************<br />\n屋企氣氛處於低氣壓成幾個月，學校考試我哋兩姊妹都冇晒心機溫，結果成績一落千丈 . . . <br />\n<br />\n家長日當日，Daisy 驚到發高燒病咗，由阿姨代為照顧；媽媽同我就返學校拎成績表。當時老師表示我哋兩姊妹呢次考試成績差咗好多，想知我哋發生咗乜事。好記得當時媽媽好委屈咁喊咗出嚟。老師叫佢暫時坐響出面抖抖先。<br />\n<br />\n老師覺得有唔妥，於是轉問我：「心心，我想問你係咪仲好介意上次音樂會件事？」<br />\n<br />\n我聽到佢咁問，嗰刻我開始忍唔住喊出嚟 . . . <br />\n<br />\n老師好溫柔咁摸住我個頭安慰我，等我情緒好返啲之後，佢微笑住咁問我：「你點睇 Daisy？」<br />\n<br />\n我幾乎唔識答：「我 . . . 我妹妹 . . . 好衰 . . . 」<br />\n<br />\n老師：「哦？咁 . . . 唔通你覺得 . . . Daisy 係特登瀨尿搞到你唱唔出？」<br />\n聽到佢咁問，我開始面紅，無言以對。<br />\n<br />\n老師又好溫柔咁摸吓我個頭：「傻妹~你知唔知，呢個世界上面，有幾多人想有個妹妹都唔得？」<br />\n<br />\n我左顧右盼：「但係我妹妹 . . . 」講到呢度，老師用食指撳落我個嘴度。<br />\n<br />\n老師：「我知你想講乜，你想話你妹妹好麻煩，對你做成好多困擾，係咪？」<br />\n<br />\n我微微點頭。此時我眼眶又開始充滿淚水，準備想喊。<br />\n<br />\n老師：「你又想喊嗱？傻妹！」<br />\n<br />\n於是我又喊咗出嚟。呢個時候老師抱住我塊面，好耐心咁同我講：<br />\n<br />\n「嗱！喊埋呢次好喇！好冇？你知唔知上天俾你成為一個家姐嘅意義？」<br />\n<br />\n我搖頭。<br />\n<br />\n老師微笑：「做家姐乜唔係就係要好好咁保護妹妹咩？如果俾你係 Daisy，你希望家姐點對你？」<br />\n<br />\n我面有難色：「好好錫我，關心我，呵護我 . . 」<br />\n<br />\n老師：「咁你可唔可以照住咁做？」<br />\n<br />\n我微微點頭。<br />\n<br />\n老師：「可唔可以同我勾勾手指尾？」<br />\n<br />\n於是我伸出尾指，同老師勾手指尾。<br />\n<br />\n老師滿臉笑容，著我拎齊收好我哋兩姊妹嘅成績表，然後離開課室。<br />\n<br />\n由嗰一日開始，我立定心意，要成為一個好嘅家姐。<br />\n****************************************************************************************<br />\n Daisy 俾我嘅印象，好麻煩但又好可愛<br />\n<br />\n下一集：《Daisy 於我的印象》"},{"pid":"292da189676f97cf41cd4c8fbf927289d8a8d305","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-20T03:34:15.000Z","msg":"(03) Daisy 於我的印象<br />\n音樂會事件之後，我哋兩姊妹好努力咁追成績，最終不負眾望，應付到三次呈分試，然後考到入一間 Band 2 嘅中學。Daisy 呢個衰妹，一聽到同我入到同一間學校，一時興奮得滯，瀨咗 . . . <br />\n<br />\n嗰刻我哋一家就頭痕嘞&mdash;乜原來佢唔係喊先會瀨o架？開心得滯都會？<br />\n<br />\n於是我哋一家又帶 Daisy 去睇醫生，睇吓有冇方法醫。 <br />\n<br />\n醫生指出呢個情況似係某種尿失禁，或許同輸尿管異位有關，但始終冇一個明確答案。不過佢有個建議&mdash;叫 Daisy 著尿片。<br />\n<br />\n著尿片&mdash;對於一名剛踏入青春期嘅少女嚟講，一時間真係好難接受。試過好幾次，Daisy 想喊之際，捉埋我入屋企洗手間，佢坐響馬桶，攬實企響旁邊嘅我，一路喊一路瀨 . . . 當然，咁做的確少好多手尾跟，但我同佢嗰種無助感，又有邊個可以處理到？<br />\n*************************************************************************************<br />\n安撫完 Daisy 之後，我通常會叫佢先入房瞓。響嗰年暑假，我忽然有種興趣趁佢瞓著之後，靜靜雞走埋佢床邊，仔細咁欣賞呢副已經進入夢鄉嘅身軀. . . <br />\n<br />\nDaisy 瞓緊嗰陣，合埋眼，微微笑，好甜，好可愛。我輕輕咁拎起佢嗰一把微微金色嘅長髮，真係好柔順。只要佢夜晚冇發惡夢搞到佢瀨尿，佢身體所發出嘅氣味，真係好香好香，俾人一份好想攬住佢瞓嘅感覺。試過有好幾次，我挨響 Daisy 床邊，一邊欣賞住 Daisy，一邊自己眼皮就越嚟越重，越嚟越重，呼吸越嚟越放鬆，跟住連自己都瞓著埋！<br />\n<br />\n咁結果係點？試過 Daisy 一起身見到就嚇到瀨咗，亦試過因為間房開冷氣而我完全冇鋪一張被響身上，結果患重感冒！<br />\n<br />\n不過嗰年暑假，我開始嘗試去欣賞 Daisy 呢個妹妹，感覺上同佢距離近咗唔少。<br />\n<br />\n然而我知道，風浪之前特別平靜，真正嘅考驗響中學！<br />\n****************************************************************************************<br />\n中學生活&mdash;我當時能夠想像嘅係，我哋會面對一個好大嘅轉變。<br />\n<br />\n只不過，我從來冇諗過響中一嗰年已經發生一場風暴！<br />\n<br />\n下一集：《中一的風暴》，下星期一發表"},{"pid":"1cb0249129a662f2053b17d167e902c662b54c33","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-23T14:53:28.000Z","msg":"(04) 中一的風暴<br />\n<br />\n暑假一過，新學年升中一。<br />\n<br />\n陌生嘅環境，陌生嘅同學，陌生嘅老師，一切充滿未知之數！<br />\n<br />\n我同 Daisy 被編入同一班。班入面有男有女，幾乎全部都素未謀面。本來升中就係咁，但一諗到如果 Daisy 忽然唔知乜事瀨出嚟，咁究竟會發生乜事？我同佢可以點響中學生存？我同 Daisy 心入面充滿隱憂，Daisy 甚至放下心入面對著尿片嘅成見，每日返學前著埋尿片。<br />\n<br />\n但可惜當時我哋真係太天真！<br />\n<br />\n以前讀小學時，每逢當日有體育堂，學生係著埋體育衫褲先返學。但讀中學唔同，係要帶埋套體育衫褲返去，再響體育堂前到洗手間換。咁試問點掩飾條尿片？開頭一兩次，我哋仲可以趁體育堂前嘅小息偷偷地換定衫，但終於有一次，俾一名同班女同學發現 . . . <br />\n<br />\n佢發現到之後，即刻響走廊度不停咁大嗌：<br />\n「Daisy 著尿片呀！Daisy 著尿片呀！」<br />\n<br />\n佢嗌到全層樓都聽到 . . . <br />\n<br />\n成件事瞬間急轉直下 . . . <br />\n<br />\n之後，我開始聽到身邊好多針對 Daisy，帶有侮辱性嘅語句，當中甚至有針對埋我嘅 . . . <br />\n<br />\n「你知唔知班入面有個人個妹妹要著尿片？」<br />\n<br />\n「十幾歲都未學識去廁所。」<br />\n<br />\n「個家姐有冇教佢點去廁所？」<br />\n<br />\n而當中最令我感到唔舒服嘅，係佢哋幫 Daisy 起嘅花名 . . . <br />\n「瀨尿妹妹」、「尿片妹」<br />\n<br />\n我同 Daisy 響嗰個禮拜承受住極沉重嘅壓力。終於有一次，Daisy 承受唔住，響班房瀨咗出嚟 . . . <br />\n<br />\n「瀨尿妹瀨尿喇！」「抵死！」「仲唔快啲去死？」<br />\n<br />\n之後佢哋開始起哄：<br />\n「去死！去死！去死！去死！去死！」<br />\n<br />\n受到極大嘅侮辱下，Daisy 驚到成個人趴響枱面度不斷咁喊。<br />\n<br />\n有人甚至拎埋部手機出嚟影低當時班房情況，Daisy 前後左右亦開始借機拍打 Daisy 個頭。<br />\n<br />\n我終於忍唔住企起身，喊住口咁大嗌咗一聲：「你哋好喇喎！」<br />\n<br />\n然而件事變得一發不可收拾。<br />\n<br />\n「嘩！家姐發火非同小可呀！」<br />\n<br />\n「妹妹瀨尿家姐出馬呀！」<br />\n<br />\n有人甚至開始向我同 Daisy 掟雜物、粉筆甚至粉擦，其中個粉擦更加打中 Daisy 額頭 . . .<br />\n<br />\n「你哋玩夠未呀吓！」老師見狀即時喝止，全班頓時鴉雀無聲。<br />\n<br />\n然而，Daisy 已經完全崩潰。佢忽然彈起身，然後直衝出走廊。<br />\n<br />\n我心知不妙，於是追埋出去。只見佢除晒鞋，準備攀越欄杆 . . . <br />\n<br />\n「唔好呀！」我驚到即刻飛撲埋去，緊緊咁抱住 Daisy，撳返佢落走廊地板上面。我緊緊抱攬實 Daisy 條腰，塊面貼響佢條裙上面，兩姊妹不斷咁喊，不斷咁喊，喊到半層樓都聽到。<br />\n<br />\nDaisy 係好麻煩，但我真心唔想失去佢！<br />\n*************************************************************************************<br />\n呢件事發生之後，老師安撫我同 Daisy 嘅情緒，然後帶咗手臂擦損嘅 Daisy 去醫療室，而我則被安排見駐校社工，之後 Daisy 亦有被安排見駐校社工。而我哋班全班因為呢件事，當然得到嚴重嘅警告，仲俾訓導主任監察上堂情況長達半年。我哋全家亦曾經就呢件事有考慮過幫我同 Daisy 轉校嘅事，但最終因為轉校一事充滿不確定性，而決定「暫緩執行」，隨後亦不了了之。<br />\n<br />\n而駐校社工亦決定智會繼續跟進住我同 Daisy。<br />\n**************************************************************************************<br />\n我曾經講過，我會好好照顧妹妹。<br />\n<br />\n可惜，我始終都係違背咗承諾 . . .<br />\n<br />\n下一集：《冷戰》，星期四發表"},{"pid":"93d87257cd454d1376787a7fc32980cd2c44284a","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-26T11:16:21.000Z","msg":"(05) 冷戰<br />\n當日事件入面關心我同 Daisy 嘅，仲有學校入面一啲師姐。<br />\n<br />\n佢哋知道 Daisy 有呢個怪病，都感到好好奇，想聽我哋一直以嚟遇過嘅事。<br />\n<br />\n我哋感受到佢哋嘅善意，於是開始同佢哋建立友誼。學校入面嘅人，都唔一定係衰嘅！<br />\n<br />\n但當然，班入面就係另一回事。<br />\n<br />\n經過上一次嘅事，班入面幾乎完全無視我同 Daisy。分組做 Project，完全冇同學肯俾我同 Daisy 加入小組；每次我或者 Daisy 想行埋去同同學傾計，佢哋都會自動彈開 . . . <br />\n<br />\n我同 Daisy 嘅中一生活，就係響呢種被孤立嘅情況下渡過。<br />\n<br />\n有時我會自己一個人，匿入廁所入面，腦海不斷亂諗嘢 . . . <br />\n<br />\n「點解我有個咁嘅阿妹？點解關我事？」<br />\n<br />\n嗰一刻，我再一次覺得 Daisy 係我嘅負累，眼淚如雨點不斷咁落下 . . . <br />\n<br />\n中二嗰年，我開始同同學一齊孤立 Daisy。我覺得佢係會拖累我，所以雖然唔會用之前同學幫佢改嘅花名，但我唔會同佢傾計，甚至連佢瀨咗都唔理佢。<br />\n<br />\nDaisy 漸漸感受到連我都冷落佢，於是佢慢慢開始變得憂鬱，心情低落。連老師都開始覺得有問題，於是又叫我哋分別去見駐校社工。<br />\n<br />\n駐校社工今次都係先見我，然後見 Daisy。見我嗰部份前文已經講過，所以今次主要講佢同 Daisy 嘅交談。<br />\n<br />\n佢一望住 Daisy，Daisy 就即刻開始爆喊，同時開始瀨尿。社工見狀當然即時叫 Daisy 先去洗手間整理吓自己，然後再返嚟。<br />\n<br />\nDaisy 返到嚟之後，社工問佢：「Daisy，駛唔駛俾啲雛菊你聞吓先？」<br />\n<br />\nDaisy 成個呆咗，面都紅埋：「你 . . . 點知o架？」<br />\n<br />\n社工：「因為你叫 Daisy 嘛，唔係咩？」<br />\n<br />\nDaisy 微微點頭。<br />\n<br />\n社工：「其實係咁嘅，我記得之前你家姐心心過嚟搵過我，話佢開始對同你冷戰有少少內疚，問我有乜方法可以化解。咁我就打蛇隨棍上，問吓佢平時有乜方法可以幫到你。於是呢 . . . 」<br />\n<br />\n社工拎咗一盤雛菊出嚟：「於是我就開始嘗試種雛菊，睇吓有冇一日會有用。你睇？」<br />\n<br />\nDaisy 感動到開始有少少眼濕濕。<br />\n<br />\n社工：「你係咪聞咗先好啲？」之後隨即成盤遞埋去 Daisy 個鼻度。<br />\n<br />\n睇見呢一幕，Daisy 不禁笑咗出聲：「你知唔知我都試過笑到瀨o架~」<br />\n<br />\n社工：「哦？係呀 . . . 咁如果你下次瀨嗰陣開始，唔知你介唔介意俾你家姐就你每次出事都做一個記錄？」<br />\n<br />\nDaisy 雖然有少少尷尬，不過都答應咗。<br />\n<br />\n社工加多句：「好！不過你哋要記住&mdash;呢本筆記一定要收得好好，否則 . . . 你明啦！」<br />\n<br />\n我依家手上嘅《Daisy 觀察日記》，就係響呢次見社工嗰陣得返嚟嘅。經 Daisy 嘅同意後，計畫正式展開。<br />\n****************************************************************************************<br />\nKeep 實本筆記當然重要，但成個計畫始終要有一次實踐<br />\n<br />\n下一集：《實驗》，下星期一發表"},{"pid":"4d20b070c3b7ae177fb8b38d755a27d9c025a0d1","tid":441755,"uid":55233,"like":0,"dislike":0,"score":0,"citedBy":0,"replyTime":"2017-10-28T05:19:50.000Z","msg":"<img src=\"/assets/faces/normal/agree.gif\" class=\"hkgmoji\" /> lm"},{"pid":"f58f2d56f38bf12f612b81c2b981d98fc9df9a75","tid":441755,"uid":141995,"like":0,"dislike":0,"score":0,"citedBy":0,"replyTime":"2017-10-30T15:20:41.000Z","msg":"(06) 實驗<br />\n<br />\n拎到本筆記本之後，有一日，我特登留咗杯雪糕響雪櫃，然後扮唔知，等 Daisy 拎咗杯雪糕偷偷入房食完，之後我一手捉住佢，捉佢入去屋企洗手間。<br />\n<br />\n完全唔知情嘅 Daisy，好乖咁坐響馬桶上面準備好。<br />\n<br />\n我忽然撳住佢膊頭：「你頭先係咪 . . . 偷偷哋食咗我杯雪糕？」<br />\n<br />\nDaisy 忽然開始滴汗，跟進一如所料，瀨咗出嚟 . . . <br />\n<br />\n睇見呢一幕，我深知我成功令 Daisy 中伏，一時忍唔住笑咗出嚟！<br />\n<br />\n聽到我嗰吓邪惡嘅笑聲，Daisy 成塊面紅晒：「家姐正衰人！」<br />\n<br />\n佢想奪門而去，但當然啦，我出盡力去撳實佢，佢邊走得甩？<br />\n<br />\nDaisy 感到好委屈，塊面貼響我心口度，開始喊起嚟。<br />\n<br />\n我好溫柔咁摸住佢把秀髮，同佢講：「傻妹，你知唔知我等你偷食杯雪糕等咗幾耐？（笑）」<br />\n<br />\nDaisy ：「你竟然 . . .  」<br />\n<br />\n我：「家姐一向都有權恰妹妹o架啦，唔係咩？」<br />\n<br />\nDaisy 此刻收起眼淚，面帶微笑，一路用拳頭扮打我個肚。<br />\n<br />\n我望住 Daisy，面帶微笑：「Daisy 你個衰妹又喊又笑咁，好醜怪呀~」<br />\n<br />\nDaisy ：「哼！唔睬你！（笑）」<br />\n<br />\n就係咁，響一個安全嘅環境下，我開始寫低第一篇《Daisy 觀察日記》。<br />\n<br />\n我：「日期：11 月 2 日，時間：晚上 8 點，地點：屋企洗手間，原因：俾家姐揭發偷 . . .」<br />\n<br />\nDaisy 插嘴：「家姐呀！」佢塊面刻住嬲豬兩隻字。<br />\n<br />\n我：「咁點寫好？」<br />\n<br />\nDaisy：「不如咁寫好冇？」<br />\n<br />\n我笑咗出嚟，Daisy 跟住一齊笑。<br />\n<br />\n《Daisy 觀察日記》&mdash;呢本我同 Daisy 之間嘅心靈秘密，就係咁樣開始咗。<br />\n****************************************************************************************<br />\n如果可以一直繼續讀同一班，咁會係一件好理想嘅事，只不過 . . . <br />\n<br />\n下一集：《分道揚鏢》，星期四發表"},{"pid":"1faed09cc39749231a9218bd9c57942b1f54dc5e","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-03T02:42:12.000Z","msg":"(07)  分道揚鏢<br />\n<br />\nDaisy 呢個妹妹就係咁，未瀨之前就令人提心吊膽，但當佢一瀨咗，講真佢冇嘢再嚇到我 . . . <br />\n<br />\n不過講返轉頭，唔知係咪因為佢身體發育漸漸完成，感覺上由中二開始，佢係比以前冇咁易喊，亦都少咗瀨。<br />\n<br />\n咁當然，都唔係完全冇嘅 . . . <br />\n<br />\n唔知係咪因為方便我照顧 Daisy，我同 Daisy 中一到中三都係讀同一班。但去到中三學年尾派成績表嗰刻，我同 Daisy 望望自己派到嘅班，再望望對方派嘅班 . . . 咦？<br />\n<br />\n我 4C，Daisy 4D？<br />\n<br />\nDaisy 心入面好亂，眼眶不斷有眼水流出，之後開始趴響枱面喊 . . . <br />\n<br />\n我即刻拎住兩張成績表出去問老師，想知發生乜事。<br />\n<br />\n當我問緊老師嘅時侯，我瞄返去 Daisy 個位，發現佢張櫈滴緊水 . . .<br />\n<br />\n「大鑊！」<br />\n<br />\n我知 Daisy 驚到瀨咗，即刻揼低兩張成績表，衝返埋去 Daisy 身邊攬實佢。老師同幾個女同學都走埋去安慰。 <br />\n<br />\n我：「Daisy . . .」<br />\n<br />\n平時同 Daisy 有講有笑無所不談嘅我，呢一刻竟然語窒無言 . . . <br />\n<br />\n係咪太耐未應付過 Daisy 瀨尿嘅場面呢？<br />\n<br />\n點解嚟到呢一刻連講乜都唔知呢？<br />\n<br />\n準備好嘅雛菊呢？<br />\n<br />\n呢刻我腦海竟然一片空白！<br />\n<br />\n過咗半分鐘，我嘗試深呼吸，好冷靜咁諗咗一陣，之後問老師：<br />\n「老師！可唔可以調埋我去 4D？我想同我個妹共同進退！」<br />\n<br />\n老師望一望 Daisy，Daisy 望一望老師，然後老師又望一望我，面帶微笑：<br />\n「呢層 . . . 我可以同主任傾傾嘅，之不過 . . . 唔通你打算睇住 Daisy 睇到老？」<br />\n<br />\n睇住 Daisy 睇到老？我明老師想講乜，之但係我應唔應該響呢個時候放手俾 Daisy 自己一個去闖？<br />\n<br />\n我心入面好矛盾。<br />\n<br />\n我：「老師 . . . 我 . . . 唔知點講好 . . . 」<br />\n<br />\n老師面帶微笑，用手摸一摸我個頭：<br />\n<br />\n「心心，我知你好愛錫你妹妹，亦都好俾心機去照顧佢。呢點我諗唔單止我，甚至全班都會知道。. . . 不如咁吖，你同你妹妹去更衣室執返靚個 Look，再諗吓下一步點做，然後再同我講你嘅決定，好冇？」<br />\n<br />\n我點頭示意，之後就帶 Daisy 落更衣室進行整理，同時商量點答老師。<br />\n<br />\n過咗大約十五分鐘，我同 Daisy 手拖手返到課室。<br />\n<br />\n我：「老師，我同 Daisy 商量過喇，我哋決定 . . . 」<br />\n**************************************************************************************<br />\n我好記得 Daisy 當時好認真咁諗，之後佢響我耳邊細細聲咁講俾我聽佢嘅諗法 . . .<br />\n<br />\n下一集：《抉擇》，下星期一發表"},{"pid":"260cfee59ecbf847b61058c87fb7321889078aa4","tid":441755,"uid":38262,"like":1,"dislike":0,"score":1,"citedBy":0,"replyTime":"2017-11-04T08:30:19.000Z","msg":"以前小學有個女同學成日要去廁所<br />\n細個唔識野，而家諗返可能係類似嘅病，成班仲笑鳩人，佢係幾靚嘅<img src=\"/assets/faces/normal/angel.gif\" class=\"hkgmoji\" /> <br />\n唔知佢而家生活過得點呢"},{"pid":"18877a7565fd37566b54291ab127cf2fb76ef476","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-07T13:07:00.000Z","msg":"Re 樓上：竟然有啲咁嘅事？"},{"pid":"aac1d1daed3df785ef709f0e28437552b78ce112","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-07T13:07:33.000Z","msg":"(08) 抉擇<br />\n<br />\n我陪 Daisy 落到樓下更衣室，等佢清洗乾淨再換上體育衫，之後我開始好認真咁同佢傾：<br />\n「Daisy，你都聽到老師點講o架？」<br />\n<br />\nDaisy 微微點頭。<br />\n<br />\n我：「咁你覺得點？」<br />\n<br />\nDaisy 好認真咁諗，幾分鐘之後，佢微微笑咁響我耳邊細細聲咁講咗佢嘅諗法。<br />\n<br />\n我聽到之後，單起一隻眼瞄咗 Daisy 一陣，之後深呼吸咗一吓：<br />\n「OK，既然你認為咁做係好，咁我就照直同老師講o架喇！」<br />\n<br />\n於是，我同 Daisy 一齊收拾好套校服裙，然後我拖實 Daisy 隻手，同佢一齊返返上課室。<br />\n<br />\n我同 Daisy 手拖手返到課室。一入課室，我即刻行去老師面前。<br />\n<br />\n我：「老師，我同 Daisy 商量過喇，我哋決定 . . . 」<br />\n<br />\n老師帶住微笑，好期待我哋嘅答覆。<br />\n<br />\n我：「我哋決定維持原本嘅安排，即係我升 4C，佢升 4D。」<br />\n<br />\n全班聽到之後有少少愕然，不過老師好滿意我哋嘅選擇。<br />\n<br />\n老師：「咁我唔同主任講o架喇。」<br />\n<br />\n我同 Daisy 帶住微笑，點頭示好。<br />\n<br />\n我同 Daisy 都明白，我哋兩個響人生路上冇可能永遠喺埋一齊。要學識獨立，有所成長，有時我哋都需要分開一下，咁或者對我哋兩個嘅未來都會更好。<br />\n<br />\n我將呢件事寫咗落《Daisy 觀察日記》，亦特別註明咗 Daisy 於事件入面所作出嘅決定。<br />\n<br />\n同一年，我哋兩個一齊決志信主。<br />\n*************************************************************************************<br />\n愛情呢樣嘢，我一直都冇意識過會發生，如果係發生響 Daisy 身上，又會發生乜事？<br />\n<br />\n下一集：《K 先生》(上)，星期四發表"},{"pid":"1f3fc023ee09751e52a5bbb80409133e68218073","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-09T13:22:15.000Z","msg":"(09) K 先生 (上)<br />\n<br />\n中四嗰年有一日，我同 Daisy 如常放學行緊去巴士站。<br />\n<br />\n期間，Daisy 行行吓忽然停低咗 . . .<br />\n<br />\nDaisy：「家姐，我 . . .」<br />\n<br />\n我擰轉身見 Daisy 唔知乜事喊緊，跟住望吓佢條裙，發現佢條裙滴緊水 . . .<br />\n<br />\n我即刻捉住佢行埋一邊，響佢耳邊細細聲咁問佢：「你今次又乜事？」<br />\n<br />\nDaisy 冇答我，反而攬住我喊得越嚟越厲害 . . . <br />\n<br />\n我一邊用手輕撫 Daisy：<br />\n「Daisy 你乖！. . . 咁我都要知你因乜事喊我至幫到你o架，係咪？」<br />\n<br />\nDaisy 繼續支吾以對：「我 . . . 我 . . . 」<br />\n<br />\n我知道呢刻唔會問到啲乜，所以同 Daisy 講：<br />\n「Daisy，不如我哋返屋企再講，好冇？」<br />\n<br />\nDaisy 向我微微點頭。於是我幫 Daisy 稍為整理一吓，之後繼續歸途。  <br />\n****************************************************************************************<br />\n返到屋企，我等埋 Daisy 沖埋涼之後，捉咗佢入房傾頭先件事。<br />\n<br />\n我：「Daisy，你頭先 . . .」<br />\n<br />\nDaisy 忽然面紅起嚟：「我發現 . . . 我呢排 . . . 對一個男仔 . . . 」<br />\n<br />\n我開始暗笑：「男仔？唔通 . . . 」<br />\n<br />\nDaisy 睇見我面上有少少陰濕嘅笑容，塊面紅得更加厲害。<br />\n<br />\n我：「哦，睇嚟 . . . 嗯 . . . 」<br />\n<br />\nDaisy 開始雙手掩面想喊咁款，於是我拍一拍佢膊頭：<br />\n「唔怕喎，Daisy！想唔想講都冇所謂喎！」<br />\n<br />\nDaisy 深呼吸咗一吓，之後開始講：<br />\n「家姐，我近排 . . . 對一個男仔 . . . 有好感 . . .」<br />\n<br />\n我：「哦？邊個？」<br />\n<br />\nDaisy 再次面紅：「K . . . K  . . . K  . . .」<br />\n<br />\n我心諗：K？K 乜先？你講緊乜呀 Daisy？<br />\n講真，我心入面好羨慕 Daisy 有鐘意嘅人，但另一方面，我又好擔心 . . .<br />\n<br />\nDaisy 喎？佢暗戀對象知唔知 Daisy 佢嘅「往績」o架？<br />\n<br />\n萬一「出事」，佢頂唔頂得順先？<br />\n<br />\n駛唔駛搵機會塞本《Daisy 觀察日記》俾佢過目先？<br />\n<br />\n但萬一佢睇完頂唔順飛咗 Daisy，咁 Daisy 又接唔接受到？<br />\n<br />\n真係多得 Daisy，令我嗰晚成晚胡思亂想徹夜難眠 . . . <br />\n****************************************************************************************<br />\n第二朝，我攰到上上吓堂都瞓得著，結果當然俾老師叫咗出課室門口罰企 . . .<br />\n<br />\n今次真係多得 Daisy 唔少 . . . <br />\n<br />\n下一集：《K 先生》(下)，下星期一發表"},{"pid":"9647dd43adda514f2d25317acae8e01b04707d77","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-13T11:21:44.000Z","msg":"(10) K 先生 (下)<br />\n<br />\n多得 Daisy，令我成晚胡思亂想徹夜難眠 . . . <br />\n<br />\n第二朝，Daisy 精神奕奕咁起身，而我就成晚坐咗響 Daisy 床邊瞓唔著，結果得到一對熊貓眼 . . .<br />\n<br />\nDaisy 見到我個樣感到好好奇：「咦？家姐你做乜事？」<br />\n<br />\n我垂低頭喃喃細語：「咪多得你囉，衰妹 . . .」<br />\n<br />\n Daisy 感到莫名其妙：「我？」<br />\n<br />\n我摸一摸 Daisy 個頭，粒聲唔出就出咗廳。<br />\n<br />\n嗰一日，我攰到上上吓堂都瞓得著，結果當然俾老師叫咗出課室門口罰企 . . . <br />\n<br />\n響課室門口罰企時，我腦海入面繼續不斷咁圍繞緊 Daisy 噚晚同我講嘅嘢，仲有 K 同學究竟係邊個 . . . <br />\n<br />\n午飯時間，我同 Daisy 一齊食飯。我忍唔住用 Whatsapp 問 Daisy：<br />\n<br />\n我：「我想問噚晚你提過嗰位 K 先生係邊個？」<br />\n<br />\n我：「可唔可以話俾我知？」<br />\n<br />\nDaisy 睇到紅都面晒 . . . <br />\n<br />\nDaisy 回覆：「Ken」<br />\n<br />\n我睇到之後當堂「吓」咗一聲出嚟，Daisy 成塊面當堂紅晒 .  . .<br />\n<br />\nDaisy：「家姐呀！」<br />\n<br />\n見到 Daisy 呢個尷尬樣，我當堂笑咗出嚟！ <br />\n<br />\n我拍一拍 Daisy 膊頭：「你都係快啲去洗手間先啦，我驚你頂唔順 . . .」<br />\n<br />\nDaisy 終於忍唔住，衝咗入廁格入面一邊瀨一邊爆喊 . . . <br />\n<br />\n幾分鐘之後，我入洗手間入面，安慰 Daisy：<br />\n「Daisy，冇事吖嘛？Sorry 囉 . . .」<br />\n<br />\nDaisy 整理好之後出返嚟，一言不發 . . . <br />\n<br />\n我從後環抱住 Daisy，好細聲咁同佢講：<br />\n「如果我頭先嚇親你嘅話，我想同你道歉 . . .」<br />\n<br />\nDaisy 起初有些許掙扎，但最後停咗落嚟，擰轉身攬住我喊 . . . <br />\n<br />\n我用手輕撫佢一頭柔順嘅秀髮：<br />\n「Daisy，我認我聽到你對某個男仔有好感嗰刻，我心入面係有少少亂，但你即管豁出去愛啦，我會默默咁支持你o架！」<br />\n<br />\nDaisy 攬住我喊咗成十分鐘。<br />\n<br />\n我認識嘅 Daisy 就係一個咁嘅女仔。佢好易喊，又會喊到瀨尿，不過有時又會俾到一種好溫暖好可愛嘅感覺俾我。<br />\n***************************************************************************************<br />\n當兩姊妹之間嘅情誼日漸加深嘅同時，偏偏個故事突然面臨被 Sharp Cut 嘅可能 . . . <br />\n<br />\n下一集：《意外》，星期四發表"},{"pid":"62244578a8932f83a33377ffa303a8fe7379c429","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-16T12:55:07.000Z","msg":"(11) 意外<br />\n<br />\n我瞓咗響一間白色房間入面嘅正中央。<br />\n<br />\n我一身白色連身裙，白鞋、白襪、白手袖，雙手交叠響胸前，雙眼閉合，表情好安詳 . . . <br />\n<br />\n我身旁鋪滿一層白色小花，我諗應該係雛菊。<br />\n<br />\nDaisy 跪響我身邊，捉住我嘅手臂，不斷咁震，不斷咁喊，雙腿之間不斷咁滴緊水，我諗，佢應該係傷心到瀨緊 . . . <br />\n<br />\n「家姐 . . . 點解 . . . 點解你要 . . . 揼低我一個 . . . 」<br />\n***********************************************************************************<br />\n還好，呢個只係 Daisy 某一晚發緊嘅夢，我仍然健在。<br />\n<br />\n不過 Daisy 響下格床不斷咁抽泣，又瀨埋尿，自然驚動到瞓上格床嘅我 . . .<br />\n<br />\n我聽到 Daisy 唔知乜事喊得咁傷心，於是怱怱忙忙由上格床爬落地面，點之一時失手揸唔穩，嘭一聲成個人向後跌咗落床，仲撼到頭部流血 . . . <br />\n<br />\nDaisy 開燈，見到我成個人攤咗響地下，頭部流血，加上佢啱啱發完嗰個夢，嚇到佢花容失色，半夜三更響間房入面尖叫 . . . <br />\n<br />\n爸爸媽媽聽到我哋間房傳出巨響，於是衝過嚟，見到我瞓咗響地下，個頭又流緊血，於是即刻 Call 白車。<br />\n<br />\nDaisy 跌坐地上，不斷咁喊：「家姐，你唔好 . . . 揼低我一個 . . . 」<br />\n<br />\n我知我呢次嚇親 Daisy，於是我盡力嘗試摸一摸佢膝頭：<br />\n「Daisy，唔好喊 . . . 我冇事 . . . 你睇！你又瀨濕晒喇，傻妹！」<br />\n<br />\nDaisy 依然繼續喊，我感到莫名其妙，惟有盡力去安慰佢。<br />\n<br />\n但響嗰一刻，我真心唔明點解 Daisy 仲係繼續喊。<br />\n*************************************************************************************<br />\n屋企人 Call 咗救護車，大約十分鐘救護員就嚟到。媽媽同 Daisy 陪我上咗救護車。<br />\n<br />\n響救護車上面，我見到 Daisy 攬實媽媽，成個人震晒，仲不斷咁喊 . . .<br />\n<br />\n我：「Daisy . . .」<br />\n<br />\n講真我好驚見到呢類場面&mdash;當連見慣風浪嘅我都唔知應該要點先安慰到 Daisy 嘅時候。嗰一種無力感，真係好難受！<br />\n<br />\n嗰一晚好漫長 . . . 我響醫院等到好耐好耐，等咗個零鐘，終於接受到治療。<br />\n<br />\n護士：「乜事撼親個頭呀？」<br />\n<br />\n我想講出個原因，但唔敢講，只係瞄咗出面一眼。<br />\n<br />\n我好細聲咁答：「我 . . . 我自己唔小心囉 . . .」<br />\n<br />\n接受完治理之後，媽媽陪我步出醫療室。<br />\n<br />\nDaisy 一見我出嚟，就急不及待上前攬實我，而且不斷咁喊。<br />\n<br />\n我摸住佢個頭：「放心，家姐冇事！今日點解你咁奇怪嘅？」<br />\n<br />\nDaisy 望望我，塊面紅起上嚟：<br />\n「我 . . . 頭先 . . . 發咗個夢 . . . 見到家姐你 . . . 走咗 . . . 我好驚 . . . 驚到瀨埋 . . . 」<br />\n<br />\n我聽到之後，一臉驚奇：<br />\n「傻妹，家姐依家唔係生勾勾楝咗響度咩？」<br />\n<br />\nDaisy 望住我，忍唔住笑咗出聲。<br />\n<br />\n我輕撫 Daisy 頭頂：「吖你個衰妹吖！喊又喊得快笑又笑得快！」<br />\n<br />\n嗰一刻，我知道原來 Daisy 心入面係咁緊張我，我真係好感動！<br />\n<br />\n我：「咦？話時話好快又到學校旅行喇喎 . . . 如果家姐我到時未好返，咁你咪要自己一個去囉？」<br />\n<br />\nDaisy 開始感到內疚：「家姐 . . . 對唔住 . . .」<br />\n<br />\n我：「咁都仲有時間嘅，我諗到時我都好返o架喇~ 話時話今年學校旅行去邊？」<br />\n<br />\nDaisy 響我耳邊好細聲咁話俾我知。<br />\n<br />\n我聽到之後感到有少少好奇。<br />\n****************************************************************************************<br />\n學校旅行所需要嘅係體力、毅力同判斷力。<br />\n<br />\n下一集：《旅行》(上) ，下星期一發表"},{"pid":"52c733cb81e35048c89187b21ad47e9dcfd8535f","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-20T11:55:51.000Z","msg":"(12) 旅行（上）<br />\n如果問我擔唔擔心 Daisy 同我分開上堂嘅日子，我會坦然承認，我擔心。<br />\n<br />\n所以，我當時搵咗一位同樣升去 4D 班嘅女仔，希望佢幫忙照顧 Daisy。<br />\n<br />\n咁 Daisy 響高中期間有冇試過「失手」瀨咗出嚟？有，不過次數的確比先前少咗好多。<br />\n<br />\n講起 Daisy 高中期間「失手」嘅紀錄，有一次我印象非常深刻 . . . <br />\n<br />\n話說嗰年旅行，C 班同 D 班一齊去大潭郊野公園旅行。分組後我、Daisy、Ken 同 Jackson 組成一組。<br />\n<br />\n原定路線係由陽明山莊沿馬路行到去繞過大潭水塘再穿返落鰂魚涌作結，點之我哋嗰組兩男兩女唔知點解行行吓行錯路，走咗上衛奕信徑。我哋嗰組本身行得比較快，對於後面冇人跟住嚟不以為然，直到行到座電塔下面，我開始覺得唔對路 . . .<br />\n<br />\n我：「Jackson，你覺唔覺 . . . 後面好似冇人跟住嚟？」<br />\n<br />\nJackson：「冇理由吖！陽明山莊行去鰂魚涌唔係咁行咩？佢哋行得慢咋？」<br />\n<br />\n我：「只不過 . . . 」<br />\n<br />\nKen：「駛唔駛打電話通知老師先？」<br />\n<br />\nJackson：「得啦，咁係行到落山o架喎！冇事嘅！信我啦！」<br />\n<br />\nKen：「咁萬一出事係咪係你負責？」<br />\n<br />\nJackson：「邊會咁易有意外？！唔鐘意咪唔好跟住我行囉！」<br />\n<br />\n我：「喂你哋兩個一人少句好冇？」<br />\n<br />\n我哋三個就取道問題不知不覺演變成一場激烈的辯論，亦不知不覺刺激到 Daisy 嘅情緒 . . . <br />\n<br />\nDaisy 望住我哋三個人響荒山野嶺似乎嗌交嗌到面紅耳赤，開始驚起上嚟，心入面感到不知所措，對腳亦不其然開始不斷咁震 . . . <br />\n<br />\n我哋「爭辯」咗接近廿分鐘之後，Daisy 忽然喊晒口咁衝埋嚟攬實我：<br />\n「家姐，你 . . . 你哋唔好再拗落去喇好冇？！」<br />\n<br />\n我同 Daisy 雖然外貌有別，但高度相若，所以當我攬實 Daisy 條腰時，我深知不妙 . . . <br />\n<br />\n我響 Daisy 耳邊細細聲咁問：「Daisy 你 . . . 瀨咗呀？」<br />\n<br />\nDaisy 喊住口咁點頭。我嗰刻呆咗響度，好自責 . . . <br />\n<br />\n點解我會唔記得 Daisy 嘅存在？<br />\n<br />\n點解我淨係掛住同人爭論？<br />\n<br />\n我同 Daisy 講：「我冇顧到你感受，好對唔住！」<br />\n<br />\n然後我對 Jackson 同 Ken 講：<br />\n「唔好意思，我有少少嘢想同 Daisy 傾，可唔可以暫時迴避？」<br />\n<br />\nJackson 同 Ken 於是暫時擰轉面。<br />\n<br />\n我見一切準備就緒，於是攬實 Daisy，然後我做咗一個決定 . . .  <br />\n<br />\n****************************************************************************************<br />\n我無悔作出呢個決定，即使我知道我咁做嘅話返到屋企肯定會俾屋企人省到上天花板。<br />\n<br />\n下一集：《旅行》（下），星期四發表"},{"pid":"ccae705df151993775dbb0fd09cd1f2d10a42eb4","tid":441755,"uid":11397,"like":1,"dislike":0,"score":1,"citedBy":0,"replyTime":"2017-11-21T04:38:20.000Z","msg":"加油<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"d2b61032ab5f83f4054f4dc30f3e91f784c72ed0","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-23T12:16:59.000Z","msg":"感謝巴打支持 <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"235f6a0552b477103ed68a46ff6b919dd1ccddfc","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-23T12:19:04.000Z","msg":"(13) 旅行（下）<br />\n<br />\n上回講到我、Daisy、Ken 同 Jackson 被分成一組，行行吓山唔小心兜咗上衛奕信徑。我同 Ken 同 Jackson 熱烈咁討論緊點算好，但 Daisy 誤以為我哋三個鬧大交，於是驚到瀨咗出嚟，然後衝埋嚟攬實我。我見情況不妙，暫時停止咗討論，叫兩個男仔暫時迴避一陣，然後我做咗一個決定 . . . <br />\n<br />\n我見一切準備就緒，於是攬實 Daisy，輕輕咁錫咗佢一啖，然後深深吸入咗一口氣，之後響呼氣嗰吓，我刻意放鬆膀胱，瀨埋一份 . . . <br />\n<br />\nDaisy 感到連我都瀨埋尿，佢意識到我瀨尿，於是當場喊咗出嚟：<br />\n「家姐！點解 . . . 」<br />\n<br />\n我帶住微笑摸摸 Daisy 個頭，細細聲同 Daisy 講：<br />\n「哦！原來瀨尿嘅感覺係咁嘅 . . . 條底底濕晒真係好唔舒服呀，不過我似乎開始明白你平時瀨尿嗰陣嘅感受喇！不如我哋就咁行落山啦好冇？傻-妹！」<br />\n<br />\nDaisy 知道我係特登為咗佢而瀨尿，佢於是喊得更加厲害，我就嘗試扯開話題：<br />\n「Daisy，你知唔知我上次瀨尿係幾時嘅事？」<br />\n<br />\n喊到成個花面貓咁款嘅 Daisy 望住我，向我搖頭。<br />\n<br />\n我：<br />\n「你記唔記得小四嗰年音樂會，你咪搞到我唱唔出聲嘅 . . . 嗰次我衝咗落台，聽到你話因為俾蚊咬而搞到瀨咗，我嬲到一巴摑咗落你度，然後爸爸嬲起上嚟又一巴摑落我塊面度 . . . 仲記得當時我感到好委屈，衝咗出禮堂出面，坐響地上面不斷咁喊，喊到連自己瀨埋都唔知 . . . 好快媽媽衝埋出嚟，見到我坐咗響度，地下有一大攤水，佢心知不妙，於是即刻衝埋嚟扶起並攬實我 . . . 我攬實媽媽，不斷咁喊不斷咁喊 . . . 媽媽就係響呢刻開始就我哋兩姊妹嘅矛盾同爸爸作出激烈嘅辯論，後嚟更加一發不可收拾，佢哋兩公婆幾乎搞到家變 . . .  呢件事我心入面一直好內疚，所以我希望 Daisy 你原諒我 . . .」<br />\n<br />\nDaisy 摸一摸我個頭，開始笑返起嚟：<br />\n「家姐你好傻呀！咁耐之前嘅事就算數啦，係咪？起碼我哋一家到呢刻都仲係齊齊整整吖~」<br />\n<br />\n我見到呢一幕，都已經唔知俾咩反應好。<br />\n<br />\n我：「不如我哋返去同佢哋匯合咯，好嗎？」<br />\n<br />\nDaisy 點頭，於是我捉住佢隻手，同佢一齊返去兩個男仔度，之後我好大聲向迴避緊嘅 Jackson 同 Ken 講：<br />\n「唔好意思呀！我同 Daisy 都唔小心瀨咗呀！不如我哋一齊行落山先，好冇？」<br />\n<br />\n聽到連我都瀨埋尿，Jackson 同 Ken 有少少愕然。<br />\n<br />\n我面帶微笑：「『要瀨就一齊瀨』嘛！咁先係兩姊妹嚟o架嘛！」<br />\n<br />\n我哋四個人不其然一齊大笑。<br />\n<br />\n*************************************************************************************<br />\n<br />\n幾經辛苦，我哋落到鰂魚涌，老師見到 Daisy 同我都瀨濕咗條裙，感到有少少愕然。<br />\n<br />\n老師望住我條裙：「心心點解你 . . .」<br />\n<br />\n我：「你問我條裙？我想同 Daisy 呢個傻妹同甘共苦，共同進退嘛~」<br />\n<br />\n響嗰一晚，雖然我俾屋企人省到上天花板，不過我知道，今次呢個經驗令到我同 Daisy 關係更融洽，而終有一日我父母會明白我當日呢個決定。<br />\n<br />\n*************************************************************************************<br />\n<br />\n夜幕低垂。我同 Daisy 響房入面寫《Daisy 觀察日記》。<br />\n<br />\n我：「咁今次點寫落本『觀察日記』好？」<br />\n<br />\nDaisy 面有難色。<br />\n<br />\n我：<br />\n「嗱，你唔出聲我就寫『Daisy 見心心同人嘈交，驚到瀨尿，仲搞到心心瀨埋一份』o架喇，好冇？」<br />\n<br />\nDaisy 紅都面晒，我摸一摸佢個頭：「講笑咋！我先唔會咁寫啦！」<br />\n<br />\nDaisy 笑咗出嚟：「家姐你個衰人吖~」<br />\n<br />\n我單住眼同 Daisy 講：「好！我下次一於瀨落你張床度！」<br />\n<br />\nDaisy 不斷用拳頭輕輕力咁扮打我手臂。<br />\n<br />\n於是，我同 Daisy 響好快樂嘅氣氛下寫好呢篇《Daisy 觀察日記》。<br />\n<br />\n****************************************************************************************<br />\n<br />\n講講吓又到考 DSE 嘅時刻<br />\n<br />\n講起上嚟，DSE 有一種卷係特別容易出現突發情況，而嗰種卷就係 . . . <br />\n<br />\n下一集：《聆聽試》（上），下星期一發表"},{"pid":"7fd53e28c8ef40a1d9c7a20c30d53c970f9e112b","tid":441755,"uid":11397,"like":0,"dislike":0,"score":0,"citedBy":0,"replyTime":"2017-11-23T12:39:10.000Z","msg":"點解會諗到呢個故<img src=\"/assets/faces/normal/sosad.gif\" class=\"hkgmoji\" /> <img src=\"/assets/faces/normal/sosad.gif\" class=\"hkgmoji\" />"},{"pid":"40720b1abd1cdb6b60984dd7ffb971b62bc6852a","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-27T06:18:35.000Z","msg":"(14) 聆聽試（上）<br />\n唔知係咪 Daisy 呢幾個月太緊張，佢響應考前後瀨得比早前密，甚至試過考考吓唔知係咪緊張得滯瀨咗出嚟，搞到佢極度尷尬，甚至忍唔住流淚，返到屋企攬住我爆喊 . . . <br />\n<br />\n我感到好無奈。始終我哋考嘅科目同地點都唔同，所以每當佢攬住我喊，我都愛莫能助。<br />\n<br />\n另一方面，話說 Daisy 一向英文成績麻麻，而星期六就係英文 Listening 考試。<br />\n<br />\n佢對於成份英文卷十分擔心，於是響考之前嗰晚同我傾計 . . . <br />\n<br />\nDaisy：「家姐我 . . . 我驚我 . . . 考 Listening 嘅表現 . . .」<br />\n<br />\n我從旁攬實 Daisy，感受到佢成個人震緊：<br />\n<br />\n我：「傻妹，睇嚟你好驚喎 . . . 駛唔駛入定洗手間先？」<br />\n<br />\nDaisy 點頭。於是我陪佢入洗手間坐好。<br />\n<br />\n一準備就緒，Daisy 就忍唔住，成個人挨響我心口度，一路喊一路瀨 . . . <br />\n<br />\n見到呢個情況，我個心好唔舒服 . . .<br />\n<br />\n我：「Daisy，不如我哋為聽日考試祈禱 . . .」<br />\n<br />\nDaisy 眼淚稍稍止住，對住我微微點頭。<br />\n<br />\n我面帶微笑，摸一摸佢頭頂，然後開始祈禱：<br />\n<br />\n「親愛嘅主，求祢看顧 Daisy 嘅心，俾佢響考試期間有信心，可以盡能力考好個試！」<br />\n<br />\n事後，我叮囑 Daisy 聽日一定要著片，然後陪佢一齊返入房。<br />\n****************************************************************************************<br />\n<br />\n終於到咗考 Listening 嘅日子。我同 Daisy 被派到唔同學校應考&mdash;我響葵涌，Daisy 響觀塘 . . . 我哋準備就緒，約好考完試出試場之後 Whatsapp 俾對方，之後就分道揚鑣。<br />\n<br />\n我考試時嘅表現係點斷估都冇乜人關心，所以我主要只會講 Daisy：<br />\n<br />\nDaisy 被派嘅試場係觀塘半山一間中學，本來一切如常，但去到開考前試台時，開始有唔妥 . . . <br />\n<br />\n「咦？點解個耳機收到沙沙聲嘅？」Daisy 心諗。<br />\n<br />\nDaisy 偷偷咁望周圍嘅考生，發現其他考生有部份似乎都遇上同樣問題，但佢亦隱約留意到有人開始答緊卷，份卷明顯已經開考緊 . . . <br />\n<br />\nDaisy 開始亂起嚟，佢面色發青，全身冒汗 . . . <br />\n<br />\n「今次點算好？今次點算好？」Daisy 心入面感到非常不安<br />\n<br />\nDaisy 深呼吸咗一吓，然後戰戰兢兢咁舉手要求去特別室考。<br />\n<br />\n轉去特別室考，令 Daisy 本身已經唔多夠嘅答卷時間更形減少，令 Daisy 心入面更加緊張 . . . <br />\n<br />\n終於，就響 Daisy 由監考老師帶緊去特別室期間，Daisy 終於忍唔住，瀨咗出嚟 . . .<br />\n****************************************************************************************<br />\n<br />\n勢估唔到竟然響呢個時候出事 . . . <br />\n<br />\nDaisy，我好想知你打算點收科？<br />\n<br />\n下一集：《聆聽試》（下），星期四發表"},{"pid":"874d933661b6b932538d3e2e9d1535d7d65588e6","tid":441755,"uid":11397,"like":0,"dislike":0,"score":0,"citedBy":0,"replyTime":"2017-11-27T13:17:46.000Z","msg":"<img src=\"/assets/faces/normal/angel.gif\" class=\"hkgmoji\" />"},{"pid":"a64a918a7c1ab8499fcc09d09be4f846ce051530","tid":441755,"uid":141995,"like":0,"dislike":0,"score":0,"citedBy":0,"replyTime":"2017-11-30T06:55:38.000Z","msg":"(15) 聆聽試（下）<br />\n<br />\n終於，就響 Daisy 由監考老師帶緊去特別室期間，Daisy 終於忍唔住，瀨咗出嚟 . . . <br />\n<br />\nDaisy 指住地下：「老師，我 . . .」<br />\n<br />\n帶 Daisy 去特別室嘅老師見到呢個情況，於是叫 Daisy 入洗手間稍稍整理一下，然後繼續上特別室 . . . <br />\n<br />\nDaisy 當刻好想喊，但佢唔想辜負我對佢嘅期望，於是佢心中默禱 . . . <br />\n<br />\n接二連三嘅事故，令 Daisy 白白失去咗唔少答卷時間，答卷表現亦因此受影響。不過 Daisy 仍然硬住頭皮去考，盡力去答題 . . . <br />\n<br />\nDaisy 有一點好抵讚，佢無論遇上任何難關都會歇力完成份卷，從未諗過早走，呢點講真連我都好佩服佢！<br />\n<br />\n終於，考試完畢。出試場之後，我 send 咗個 Whatsapp 俾 Daisy，<br />\n我：「Daisy 考成點？」<br />\n<br />\nDaisy：「MAYDAY」<br />\n<br />\n我心知不妙，於是回佢一句：<br />\n「你 OK 嗎？駛唔駛我過嚟接你？」<br />\n<br />\nDaisy：「要」<br />\n<br />\n我：「等我！我即刻飛的嚟！」<br />\n<br />\n於是我即刻飛的由葵涌去觀塘 Daisy 個試場。<br />\n<br />\n一落車，只見 Daisy 垂頭喪氣。<br />\n<br />\n我見到咁，即刻衝埋去緊緊攬實 Daisy。<br />\n<br />\nDaisy 響我懷中痛哭。<br />\n<br />\n我：「睇你個樣又瀨咗啦，係咪？」<br />\n<br />\nDaisy 點頭。<br />\n<br />\n我：「咁你有冇盡力答晒份卷？」<br />\n<br />\nDaisy：「有 . . . 」<br />\n<br />\n我摸一摸佢把頭髮：「咁咪得囉，傻-妹！」<br />\n<br />\n***************************************************************************************<br />\n話咁快，我同 Daisy 終於等到文憑試放榜嘅大日子。<br />\n<br />\n臨近放榜日，由於我哋全家都預期 Daisy 當日一定會瀨，所以千叮萬囑叫佢當日一定要著片，而 Daisy 自己似乎都好明白，言聽計從。<br />\n<br />\n終於到咗放榜日。<br />\n<br />\n我仔細檢查過 Daisy，證實佢著咗片，然後一齊返學。<br />\n<br />\n響返學嘅路上，Daisy 一直拖住我隻手行，而且拖嘅力度比平時大。<br />\n<br />\n於是我好好奇咁問 Daisy：「你好緊張呀？」<br />\n<br />\nDaisy 望一望我，然後面帶微笑：「唔係~」<br />\n<br />\n我：「咁你又 . . . 拖我隻手拖得咁大力？」<br />\n<br />\nDaisy 深呼吸咗一吓：「拖埋今日，唔知我下次返學仲可唔可以繼續同你一齊行？」<br />\n<br />\n我心中暗笑，響 Daisy 耳邊細細聲講：「你之後 . . .唔係應該拖住阿 Ken 隻手咩？」<br />\n<br />\nDaisy 紅都面晒，用手拍咗我一吓手臂：「家姐呀！」<br />\n<br />\n嗰刻我笑咗出嚟：「快啲返學校拎成績單啦，傻-妹！」<br />\n<br />\n就咁樣，我哋兩姊妹帶住笑容一齊跑返學校，迎接我哋嘅文憑試成績單。<br />\n<br />\n**************************************************************************************<br />\n我叫心蕊。由於我個名個「蕊」字好多人一時間都唔識讀，而我個名加加埋埋有成四個心，久而久之我就有咗個叫「心心」呢個花名。<br />\n<br />\n我有一個妹妹叫心欣，英文名 Daisy，同我同年同月同日生，不過由於係異卵雙生嘅緣故，所以雖然大家都係囡，但無論長相定生理結構上都有好明顯嘅分別。最明顯嘅一點係，佢有一項好麻煩嘅身體缺陷而我冇&mdash;佢嘅膀胱肌肉比一般人弱，每次身體受到一啲相對嚴重嘅刺激就會當場瀨尿，但所謂「相對嚴重嘅刺激」，會因情況而異。<br />\n<br />\n心欣本身係一個好感性嘅女仔，佢好容易喊，只要佢一喊得厲害少少，佢就會有機會瀨，曾經搞到我哋一家好頭痕，但日子耐咗，大家自然會諗到方法去應付，關鍵係要認真理解對方。<br />\n<br />\n多得呢本《Daisy 觀察日記》，令我同 Daisy 嘅關係不知不覺改善咗唔少，亦開始留意到呢位表面上好麻煩嘅妹妹，原來亦係一個好可愛嘅妹妹！<br />\n<br />\n*************************************************************************************<br />\n收到成績單之後，響雨天操場，我同 Daisy 坐響長櫈上面。<br />\n<br />\n我：「唉，結果你都係瀨咗 . . .」<br />\n<br />\nDaisy 成塊面紅晒，眼泛淚光。<br />\n<br />\n我用左手捉實 Daisy 膊頭：<br />\n「咪喊啦 . . . 不如寫低件事落本《Daisy 觀察日記》度先. . . 」<br />\n<br />\n但當我拎本簿出嚟再打開嗰陣 . . . <br />\n「咦？Daisy，你啲『戰蹟』原來已經多到我冇位再寫落去嗱？！」<br />\n<br />\nDaisy 又一次紅都面晒：「家姐 . . . 咁點算好？」<br />\n<br />\n我同 Daisy 講笑：「不如我直接將佢交俾 K . . . 」<br />\n<br />\nDaisy 驚到即刻掩住我把口，我就由心底笑咗出嚟。<br />\n<br />\n冷靜過後，Daisy 響我耳邊講：<br />\n「不如你問社工拎本新o架啦！」<br />\n<br />\n我用食指點一點 Daisy 額頭：「不如我哋自己出去買本新嘅好過啦，傻-妹！」<br />\n<br />\n此時，我同 Daisy 都不其然咁笑到收唔到聲。<br />\n<br />\n****************************************************************************************<br />\n<br />\n《Daisy 觀察日記》&mdash;一本只屬於我同 Daisy 嘅心靈密語，我作為 Daisy 嘅家姐，好希望有一日能夠將呢本日記，交到一位佢信得過嘅男仔手上。<br />\n<br />\n*** 全故事完，感謝支持 ***"},{"pid":"bb0423a8d294431c6f948b027e2bb2a2665854e3","tid":441755,"uid":11397,"like":0,"dislike":0,"score":0,"citedBy":0,"replyTime":"2017-12-03T03:37:05.000Z","msg":"完啦？ ！"},{"pid":"fbf91b6b9797e6a066c493634a4e9def006827ce","tid":441755,"uid":141995,"like":0,"dislike":0,"score":0,"citedBy":0,"replyTime":"2017-12-06T17:02:10.000Z","msg":"故事暫時到此為止，感謝支持<br />\n<br />\n吐糟：我暫時冇靈感點樣寫落去 . . ."}]}