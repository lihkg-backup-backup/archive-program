{"tid":1530865,"cid":33,"subCid":0,"title":"唔系搞分化，但係咪時候重整旗鼓？","createTime":"2019-09-02T05:27:18.000Z","updateTime":"2019-09-02T05:27:18.000Z","uid":309335,"like":0,"dislike":0,"uniUserReply":1,"replies":[{"pid":"b277896a12ad878ec0ef17b59734c6977feb951e","tid":1530865,"uid":309335,"like":0,"dislike":0,"score":0,"citedBy":0,"replyTime":"2019-09-02T05:27:18.000Z","msg":"我知我下面講嘅嘢實有好多人唔同意<br />\n但我肯定亦都一定有好多人明我講咩<br />\n我希望大家中肯啲討論吓呢個問題<br />\n有啲立場宜家可能被標籤為冷門<br />\n但冷門唔代表就一定係錯<br />\n我真係唔想見到大家再咁<br />\n直頭就嚟到垂死邊緣，<br />\n都仲要掩住良心講啲咩兄弟爬山各有各精彩。<br />\n每日睇住人俾人拉、俾人折磨，人命嚟架，珍惜吓好冇？<br />\n<br />\n<span style=\"font-size: large;\">點解慫恿勇武巴絲打繼續衝？<br />\n點解果斷地認定衝擊對呢場仗真係有幫助？<br />\n點解完全冇人認真諗吓被捕之後嘅手足<br />\n宜家所面臨嘅係乜嘢酷刑、乜嘢風險，仲要鼓勵佢哋繼續咁樣出去送死然後美化佢哋不必要嘅犧牲？</span>[/b]<br />\n<br />\n老實講我覺得咁樣其實好唔負責任<br />\n如果大家都系想贏場仗嘅<br />\n當初嘅一個都不能少算系啲咩承諾？<br />\n我好佩服同感激前線破釜沉舟嘅膽色<br />\n呢啲最寶貴嘅鬥志，<br />\n除咗用嚟做死士仲有好多用武之地。<br />\n但同時我好痛恨一樣嘢<br />\n宜家唔再支持佢哋衝嘅就俾人邊緣化鬧係藍絲，話係搞分化。<strong><span style=\"font-size: large;\">咁請問係咪要欖炒全部淪為戰俘嘅時候大家攬住一齊喊先算係有義氣同齊心？</span></strong><br />\n<br />\n<span style=\"color: red;\"><span style=\"font-size: x-large;\">大家醒吓啦</span></span><br />\n如果勇武係有效嘅，<br />\n作為權宜之計，我覺得作為市民無理由唔支持<br />\n<strong><span style=\"color: red;\">AS LONG AS 佢哋嘅手段有效</span></strong><br />\n但宜家擺到明冇實質用途<br />\n政府無賴到死唔俾屎仲無恥到話唔接受市民訴求，咁你繼續同佢啲馬硬碰硬喺度自我耗損有用咩？<br />\n你上場傷多幾個黑警又點，<br />\n會動搖到成個警隊嘅烏煙瘴氣咩？<br />\n會要脅到林鄭咩？<br />\n會爭取到更多同情同支持咩？<br />\n勇武戰略，<br />\n我唔會話佢係過時，但去到宜家呢個階段，我斗膽講一句，已經唔適用。<br />\n<br />\n留得青山在，哪怕冇柴燒。<br />\n生於亂世，固然有種責任去撥亂反正。<br />\n但面對一個咁扭曲，咁奸險、是非不分嘅假民主政權，<br />\n衝擊可以達到嘅嘢，大家有眼見，<br />\n坦白講，咪又係好有限。<br />\n香港人一向最叻審時度勢，<br />\n點解今次咁意氣用事呢？<br />\n點解唔停一停先從長計議？<br />\nmake noise 有好多方法，唔一定要衝。<br />\n<br />\n如果可以<br />\n我希望全部人都可以做到<span style=\"color: blue;\"><span style=\"font-size: large;\">有勇有謀</span></span><br />\n而唔系一個心底已經空洞絕望<br />\n俾憤怒同仇恨沖昏頭腦<br />\n覺得除咗衝已經冇乜可以做嘅勇武。<br />\n<br />\n最後我想指出一樣嘢<br />\n勇武派同和理非目標一致，但取向有分別，系事實。<br />\n<span style=\"font-size: large;\">兩邊當然都唔應該俾人批鬥同道德審判，<br />\n但都唔應該格硬將兩類人紮埋一齊。</span><br />\n搭埋同一條船，就係同伴，<br />\n唔好再抬舉一種手段然後貶低另一種手段好冇?<br />\n真正搞分化嘅係呢啲不能求同存異嘅人<br />\n真係好 L 乞人憎。<br />\n<br />\n題外話：我覺得真正嘅和理非精神系咁<br />\n系對公平嘅執著，唔系對單方面復仇嘅默許<br />\n(張圖出處唔肯定邊度，啱用就攞嚟用了)<br />\n<img src=\"https://na.cx/i/VDDUNbU.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FVDDUNbU.jpg&h=22ef51b4&s={SIZE}\" />"}]}