{"tid":1262438,"cid":1,"subCid":0,"title":"六一二 二三事","createTime":"2019-06-27T16:37:16.000Z","updateTime":"2019-06-27T16:40:30.000Z","uid":73344,"like":0,"dislike":0,"uniUserReply":1,"replies":[{"pid":"d50f8b8158f9eb1d40f16adc8d76c7d4aff15f81","tid":1262438,"uid":73344,"like":0,"dislike":0,"score":0,"citedBy":0,"replyTime":"2019-06-27T16:37:16.000Z","msg":"&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n係屋企睇緊新聞。<br />\n<br />\n「唉睇下幾亂。」<br />\n<br />\n「最衰都係林鄭，佢唔推就冇事。」<br />\n<br />\n「修例有咩問題？點解要出黎示威。」<br />\n<br />\n「修黎唔會對香港經濟有好處，但係因為修黎呢單嘢，已經搞到咁多人上街，對經濟做成影響。連d外資都開始減少投資，你睇下塊地王。」「我夠膽講，如果林鄭肯撤回，d後生仔會即刻返屋企，社會回復正常，經濟唔會再受影響，就睇下林鄭點決定。」<br />\n<br />\n睇黎用經濟影唔影響黎表達佢地會理解d<br />\n<br />\n「而且，佢今次打亂咗大陸諗住一國兩制台灣嘅計畫，台灣人今次睇到香港一國兩制嘅下場，唔會咁易妥協。」「民主黨蔡英文d民調經過今次之後上升咗好多，今次林鄭大獲啦。」<br />\n<br />\n我講比成日睇台灣政治新聞嘅老豆聽。<br />\n<br />\n佢繼續睇住d新聞，「係啊係啊，阿邊個啊嘛。」<br />\n<br />\n睇黎將矛頭指向林鄭有助家庭及社會和諧。<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n612隔天，返工期間。<br />\n<br />\n「修例唔好咩？點解d人咁反對佢。」<br />\n<br />\n「修例有乜好，搞條咁嘅嘢出黎，社會撕裂，嗰個企曬出黎反對。」「對你黎講，你係覺得有冇都冇所謂，定係覺得一定要通過。」<br />\n<br />\n「我覺得冇咩所謂。」<br />\n<br />\n「咁樣嘅話，既然撤回條例可以平息民憤，修補社會裂痕，大家可以返屋企，回復平時一樣，點解唔撤？」「有嘅話對依家社會都冇好處，但係就令社會做成對立同衝突。」<br />\n<br />\n「所以我話呢樣係政治任務黎。」<br />\n呢個同事睇黎已經認定咗呢樣嘢。<br />\n<br />\n「林鄭俾人捉住痛腳啦」<br />\n<br />\n「就算冇俾人捉住，佢都要推㗎啦，中央話事。」<br />\n<br />\n「係鬼，佢自己推㗎，好打得啊嘛。」<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n返工嗰陣。<br />\n<br />\n講起612 。<br />\n<br />\n嗰個望住我，因為我最後生。<br />\n<br />\nd前輩話，「咁你出入米好唔方便，阻住曬。」<br />\n<br />\n「ok嘅，地鐵都用到。」<br />\n<br />\n「都係自己人會讓路比佢㗎啦」「哈哈哈哈」「記得著黑衫講大家都係同志。」... ... <br />\n<br />\n睇黎大家憑我嘅年紀已經覺得我會係一份子，以半開玩笑嘅對話黎試下我嘅立場，d人真係好老練。<br />\n<br />\n我當然唔會認輸啦。<br />\n「我愛國愛港，唔做犯法嘢。」我笑住講。「我支持政府㗎。」<br />\n<br />\n「哈哈哈哈」「乜你唔係反對㗎咩。」... ...<br />\n<br />\n睇黎大家都冇咩幽默感，同埋，唔通係公開場合講咩。<br />\n<br />\n第二個前輩行過黎，拍拍我張員工證，細細聲同我講，「你自己小心一啲，自己睇住啦。」<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n返工時聽到d前輩講。<br />\n<br />\n「其實我覺得香港人最值得驕傲嘅係和平示威。」「咁多人都可以咁和平，好難得。」「d後生仔咁激進㗎。」「係囉。有破壞冇建設。」<br />\n<br />\n「和平示威又點，政府都唔會聽你意見。意見接受，態度依舊。」「如果舊方法唔得嘅話當然要轉方法啦。」「用返原本方法嘅話一次一百萬人，之後二百萬人，再之後呢？三百萬人？四百萬人？要幾多人先肯聽？」<br />\n<br />\n「我覺得都係舊方法好d，同埋林鄭都冇得揀啦。你估就算其他人上任都會咁做，呢個係一個政治任務黎。」<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n621隔天，夜晚睇到tvb。<br />\n<br />\n「點解要圍警局？d人打999點算。」<br />\n<br />\n「呢個係總局，d人打999有其他分區警局支援，裡面大多數係文職，而且已經提早收工。」<br />\n<br />\n「唉，d示威者又搞搞震。」<br />\n<br />\n「其實我同你講，你睇返報導，今日d示威係和平示威，冇傷亡。證明咗一件事，只要有警察在場，就會有衝突，有衝突，就會有傷亡。」「只要以後警察同今日一樣，龜縮唔出現嘅話，根本上唔會有咁多流血事件發生。」<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n今日係屋企， 咁啱睇到tvb。<br />\n<br />\n「哇，d學生好暴力，又掟磚又掟鐵通。」<br />\n<br />\n「畫面都冇。」我話「你睇睇，拿拿，掟嗰個係警察。」畫面咁啱tvb播緊警察掟鐵通嗰刻。「連tvb咁親政府都影到。」我再加多句。心諗，呢次靚助攻。<br />\n<br />\n「邊嗰話tvb親中㗎？」老豆話。<br />\n<br />\n我心諗，全世界都知啦。<br />\n<br />\n「畫面就係現實有發生嘅事。」「現實就係著曬保護裝備嘅警察對示威者掟鐵通。」<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n<br />\n今日係茶餐廳食飯，聽到一對母子嘅對話。<br />\n<br />\n「呢排好多人傾移民 唔通真係要移民？」<br />\n<br />\n「啱啊」 嗰仔hea應佢。<br />\n<br />\n「移返大陸？」嗰阿媽笑笑口。<br />\n<br />\n嗰仔望住佢老母，「點解要返去，妳阿爺比共產黨批鬥充公家產，到妳老豆嗰代又要辛苦過日子捱到周身病痛，之後到你呢代d房屋土地又比政府徵收。終於避到落黎香港啦，點解仲要諗返上去。」<br />\n<br />\n睇黎上一代嘅大中華情意結真係好重。<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;-<br />\n<br />\n<br />\n唔知林鄭點解要咁強硬，有人話佢比土共威脅，冇得唔推。<br />\n<br />\n睇黎林鄭真係好撚自私。真係估唔到有人比cy更加黑人憎。歷史會記住呢個千古罪人。嗰名會遺臭萬年。<br />\n<br />\n當然，呢件事令香港人更加團結。真正weconnect。如果cy係港獨之父，cl就係港獨之母。<br />\n<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n<br />\nbtw 歡迎大家分享身邊嘅六一二小故事"},{"pid":"f4dad29f4efc09b92ef7c78cfb636b44f7c7275f","tid":1262438,"uid":73344,"like":0,"dislike":0,"score":0,"citedBy":0,"replyTime":"2019-06-27T16:40:20.000Z","msg":"推"},{"pid":"da2f4620624b62be09fe03849246ad089bd563c3","tid":1262438,"uid":73344,"like":0,"dislike":0,"score":0,"citedBy":0,"replyTime":"2019-06-27T16:40:30.000Z","msg":"推"}]}