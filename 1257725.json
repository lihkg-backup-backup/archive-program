{"tid":1257725,"cid":1,"subCid":0,"title":"上星期食咗間好難食嘅餐廳，想投訴仲要俾人凶...","createTime":"2019-06-25T17:04:05.000Z","updateTime":"2019-06-25T17:04:05.000Z","uid":32387,"like":5,"dislike":1,"uniUserReply":1,"replies":[{"pid":"83201e4618e29033d0aabcc4bdd88f6116a070dc","tid":1257725,"uid":32387,"like":0,"dislike":0,"score":0,"citedBy":0,"replyTime":"2019-06-25T17:04:05.000Z","msg":"上星期去咗間幫襯咗間好耐都無去過嘅餐廳食飯，<br />\n間餐廳以前係外國人做老闆，一路都好好食㗎。<br />\n<br />\n不過聽班員工講，最近換咗中國老闆，一嚟又話要裝修，又話要炒人，又話要轉餐牌，話要溝啲中國菜入餐牌，。<br />\n<br />\n咁我都坐低咗，話住無所謂啦，叫咗個「一味兩款」嘅套餐啦，我仲以為咩咁特別，點知姐係鴛鴦焗飯，仲要啲紅汁多過白汁，啲白汁得返少少係個邊。都算啦，都食住先啦，點知食食下仲見到有曱甴喎！<br />\n<br />\n咁我就叫個老闆啦，我話：「明明你話鴛鴦焗飯，而似茄汁焗飯多啲喎！仲要有曱甴喎！」<br />\n點知，個老闆唔理我，我就叫佢換啦，跟住佢話：「你唔啱食就走啦，大把人爭住食阿！」<br />\n咁我就緊係同佢嘈啦，我叫佢換佢唔肯，叫佢退錢又唔肯，跟住佢仲揾人出嚟好似想打我咁啦，咁我見咁嘅情況，為有走先啦。<br />\n<br />\n第一日諗住再去佢鋪頭理論啦，點知佢直頭打咗我一鑊啦，間唔中仲聽到有啲食客話我阻住佢食飯。<br />\n咁我都算啦，諗住好聲好氣理論反而俾佢打。<br />\n<br />\n第二日，我見理性無用，我諗住惡返少少，帶多兩個朋友去，嘈下啦，點知今次個老闆精阿，即時扮下死狗道咗歉，但都係唔肯賠錢俾我，話請我食返個多士算啦，<br />\n我緊係唔肯啦，我話要報食環，跟住個老闆話我唔肯接受佢道歉，其他食客見到，又加把口話我少氣喎，叫我原諒佢啦。我跟住話：「今次放過佢，下次咪仲衰，以前未換老闆個時，邊有呢啲問題㗎。」<br />\n不過都係無人理我<br />\n<br />\n第三日，我見理論又無用，叫做激啲又無用，仲要俾其他人話，咁我今次就自己一個去啦，我坐係佢鋪頭啦，諗住阻下佢做生意，希望佢會知難而退啦，點知又要俾其他食客話我阻住佢食飯喎。<br />\n大佬阿，啲嘢你地都有份食㗎，再無人出聲，佢只會變本加厲㗎...點知你班人，我理性討論又無用，激啲又話暴力，到我靜靜咁阻下佢生意，又話我阻住你地開飯。<br />\n<br />\n- 如果無影響到佢，你覺得佢會知驚咩？<br />\n- 如果佢照常做到生意仲大把街方幫口，佢會驚咩？<br />\n- 唔通你覺得，你碟飯有曱甴又偷工減料，你剩係坐係自己個位唔出聲，照食照俾錢，期待佢會良心發現，唔收錢仲要同你道歉咩？<br />\n<br />\n作為同場嘅食客你，你可能會覺得我嘈，覺得我阻住你食飯，但你要記得，餐廳質素有改善，係一件長遠對大家好嘅事。<br />\n<br />\n只要大家合作，趕走個大陸老闆，<br />\n唔好再用大陸人個套思維經營一間餐廳，<br />\n<br />\n其實仲有好多對飲食好有熱誠同要求嘅人係度㗎。<br />\n其實係可以自己話事，自己開餐廳，開返間啱街坊口味嘅餐廳㗎....<br />\n<br />\n可能我講到1999<br />\n最後想講，街坊加油！"}]}