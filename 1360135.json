{"tid":1360135,"cid":5,"subCid":0,"title":"[不斷更新] 巫堃泰 7.27 光復元朗 Q&A","createTime":"2019-07-24T09:40:24.000Z","updateTime":"2019-07-24T10:41:24.000Z","uid":240362,"like":6,"dislike":0,"uniUserReply":2,"replies":[{"pid":"e0b7645758cabc65b24c9d516cbc79018d0f43b9","tid":1360135,"uid":240362,"like":0,"dislike":0,"score":0,"citedBy":0,"replyTime":"2019-07-24T09:40:24.000Z","msg":"Q1. 咩訴求？<br />\n5+2: 反送中五大訴求+2個<br />\n政府應定義7.21元朗為跨境恐怖襲擊 (Cross-border Terrorist Attack)<br />\n成立由法官擔任的獨立調查委員會徹查元朗恐襲<br />\n<br />\nQ2. 點解揀27號？<br />\n27號係遊行，想有更多和平理性非暴力嘅人參與<br />\n香港仲有唔少人返5日半工，所以都想更多人參與遊行<br />\n而且留番個星期日出嚟，大家可以休息多一日再返工又或者28號再去多次<br />\n<br />\nQ3. 點解唔搞早啲，仲要下晝咁遲？<br />\n如果呢個世界真係有白衫刀手，佢地幾時都可以出沒，你揀幾多點都冇關係。因為驚就要提早，其實冇關係<br />\n路線本身只有45分鐘腳程，而家警方改到要15:00起步，去到終點都只係15:45；要離開嘅，都時間尚早<br />\n<br />\n市區人入元朗，係要啲時間，特別係呢個遊行路線集合點唔係近西鐵站，係需要時間。太早係行唔到。況且而且警察話要提早，有機會星期三黃昏開完會後有更改<br />\n<br />\n話會阻元朗人買嘢果啲就算啦，遊行本身就係阻大家一陣然後等你注意個議題嘛。而且12點集合再行，中暑就難免<br />\n<br />\nQ4. 點解呢條路線，好似好危險？<br />\n首先，成個元朗佈局本身係唔方便大型遊行，同佢本身嘅城市同道路規劃不無關係<br />\n要行，就只可以揀大路行，如果唔係就載唔到咁多人<br />\n大家望吓個Google Map，元朗市北、中、中南同南四條線。<br />\n<br />\n北邊：宏達路+安樂路<br />\n✔夠闊，唔阻大馬路巴士同輕鐵<br />\n❌最後入元朗站都係阻一阻巴同鐵，仲要經過西邊圍同大部份南邊圍門外。唔好唔記得，好近橫洲<br />\n<br />\n中間：大馬路<br />\n✔夠闊，大廈樓上多工商少住宅，相對少中頭獎，唔經任何村向(除咗南邊圍外圍)，有教會可做站<br />\n❌犧牲巴士同輕鐵Flow<br />\n<br />\n中南：教育路+合益路<br />\n✔元朗巡遊指定路線，慈母一定識搞<br />\n❌太多住宅，中頭獎機率比大馬路高得多，東邊盡頭冇位聚/散人，最後都係入大馬路或者落鳳琴路。元朗內街其實打起上嚟同巷戰係冇咩分別<br />\n<br />\n南邊：馬田路+馬棠路+港牧路<br />\n✔最少車<br />\n❌望吓會經過幾多條村外圍？<br />\n<br />\n睇完，其實你只可以揀大馬路，而且combine上述任何一條路線係會令元朗近乎冇車可入，反而仲危<br />\n<br />\n有連登/TG人講另一條經YoHo 加教育路經十八鄉鄉委會路線，其實真係冇可能<br />\nYoHo 係私人商場，雖然佢係有公眾通道。但一入商場，警黑攻擊都好又會變另一個新城市，會仲傷，更唔好講警察唔會批到不反對通知書俾你，皆因新地係唔會同意係遊行入去佢商場，點批？<br />\n<br />\n大馬路係會犧牲輕鐵，但如果大家要出要入，都仲可以向北去朗屏站又或者向南再向東西走<br />\n<br />\nQ5. 點解係西向東行？<br />\n元朗市東邊係冇大型鐵路俾大家散，如果東向西行運動場散，冇輕鐵之下就只可以行去朗屏坐西鐵又或者行南邊小路返去元朗站。一來人流倒灌二來經過村口仲危險<br />\n<br />\n有群眾好怕白衣人「圍堵」市中心一帶，所以建議東向西。呢個建議，其實會仲死<br />\n<br />\n大家望望水邊村以西，過咗朗天路天橋係乜嘢？係曾姓屏山呀！大家唔係唔記得689果陣啲嘢嘛？東向西行到果度，如果真係有保鄉衛族，散唔到人咪仲危險？<br />\n<br />\n西向東行，叫做有個西鐵站。附近有救護站有博愛醫院，再絕啲都仲可以行上公路去截車手走。<br />\n<br />\nQ6. 點解仲係叫光復？<br />\n大家明平時叫光復，係處理一啲政府唔處理嘅民生嘢。我見有咩清潔有咩保衛好多字眼，其實容許我咁講，黑勢力蒙蔽元朗，我地就用我哋嘅力量去俾番光明呢個地方。另外，遊行英文名叫Take Back Yuen Long，亦都係有番主權在元朗人嘅想法<br />\n<br />\nQ7. 兩張不反對通知書？<br />\n其實不反對通知書係需要2個人做申請。第2個人嘅作用就係喺主要申請人(今次係Max Chung) 不能履行不反對通知書內容果陣代佢履行。所以其實係同一個申請，我會係喺Max 履行唔到嘅情況下代佢履行，繼續協助遊行進行<br />\n<br />\nQ8. 入多一張早啲嘅不反對通知書Let&rsquo;s say 12點？<br />\n其實入嚟果實際效果係俾啲怕白衣刀手嘅群眾早啲行然後走？咁如果刀手幾時都已經係屏山同廈村Ready，你早搞一個遊行都係可以劈嫁，有咩分別？<br />\n<br />\nQ9. 鍾健平Max係邊個？<br />\n元朗土生土長，第一個搞尖沙咀六四嘅人，其他嘢大家Google啦<br />\n<br />\nQ10. 7.27入去南邊圍村？或者其他村？<br />\n果日大家都見到，白衫人最後唔係行去西鐵站就係坐七人車走。南邊圍剛好係西鐵站附近，走入村避風頭就梗嘅。當日襲擊前恐怖份子喺西邊圍同雞地聚集，但再之前喺邊度上車？係廈村同屏山呀<br />\n<br />\n如果冤有頭債有主，要聲討嘅係唔係應該去廈村同屏山？南邊圍而家主要住嘅係南亞家庭，但當晚南亞刀手其實有情報講係由九龍入去。其實重點人物不在元朗市外圍村落，你入去南邊圍又好西邊圍又好，其實都唔會搵到你要搵嘅白衫人同鄉佬<br />\n<br />\n而家已經有藍絲村民Spin叫7.27要走人，怕我哋會入村扔磚然後鄺仔朱凱迪會做行動基地。甚至有黃絲非原居民村村民Spin不要抹黑村民。即係咁，有啲鄉同社團熟，咁大家一定想去算帳，但村內有非原居民租客嫁，真係去入村嘅行動者要諗清楚，除咗自身安全之餘又點樣唔會冤枉好人<br />\n<br />\nQ11. 仲有咩想講？<br />\n做得遊行負責人嘅，就只可以係和理非到底。大家都好氣憤，但唔好入錯村搞錯人，咁我哋就會輸一仗<br />\n<br />\nMax 其實係有入TG Gp，但人太多意見都好多，希望大家幫幫手俾D意見之餘，都同時睇睇個Plan嘅來由。部份嘢已經同物資組夾好，反而時間路線真係要同慈母Deal，大家等一下<br />\n<br />\n本地中文媒體全部剪走晒「跨境恐怖襲擊 (Cross-border Terrorist Attack)」定性嘅個訴求。恐怖襲擊大家明，但一講到跨境就剪，其實係令到我訊息出唔到街<br />\n<br />\n果日我唔帶Gear，皆因人生而為人，應該有免於恐懼嘅自由"},{"pid":"abb29dd8b91fc454a008ac8f1aebafb12fe4e49f","tid":1360135,"uid":240362,"like":1,"dislike":0,"score":1,"citedBy":0,"replyTime":"2019-07-24T09:40:40.000Z","msg":"<img src=\"https://scontent.fhkg10-1.fna.fbcdn.net/v/t1.0-9/67402485_2298966460139722_1931507558208503808_n.jpg?_nc_cat=101&amp;_nc_oc=AQk5DCNLg9-_5QbtZx5M3YP0nUu2DrcKE3E7sYbsmfa1m5s9camgjkCR8FWYsZGjQwI&amp;_nc_ht=scontent.fhkg10-1.fna&amp;oh=e386f2d412cb447cf73fddad95e7b55c&amp;oe=5DB5CD4F\" data-thumbnail-src=\"https://i.lih.kg/thumbnail?u=https%3A%2F%2Fscontent.fhkg10-1.fna.fbcdn.net%2Fv%2Ft1.0-9%2F67402485_2298966460139722_1931507558208503808_n.jpg%3F_nc_cat%3D101%26_nc_oc%3DAQk5DCNLg9-_5QbtZx5M3YP0nUu2DrcKE3E7sYbsmfa1m5s9camgjkCR8FWYsZGjQwI%26_nc_ht%3Dscontent.fhkg10-1.fna%26oh%3De386f2d412cb447cf73fddad95e7b55c%26oe%3D5DB5CD4F&h=7f1851c5&s={SIZE}\" />"},{"pid":"af7442ed250d4c9edd0eaa3dd946f69f1496ff54","tid":1360135,"uid":101392,"like":0,"dislike":0,"score":0,"citedBy":0,"replyTime":"2019-07-24T10:41:24.000Z","msg":"唔使爭拗用字係「光復」定「反黑」喇<br />\n總之都係五大訴求+反官商警鄉黑勾結<br />\n<br />\n遊行期間和理優（自衛除外），否則只會累死搞手<br />\n之後隨機應變自由發揮<br />\n但無論如何謹記係以武制暴（自衛還擊）唔係以暴易暴（復仇）<br />\n<br />\n搞手自己唔帶gear都合理 否則大眾以為佢一開始搞就係為左開片<br />\n但係參加者自己衡量帶唔帶gear啦<br />\n尤其會join自由活動嘅自己帶gear啦"}]}