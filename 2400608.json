{"tid":2400608,"cid":18,"subCid":0,"title":"【文言故事 粵文翻譯】〈新五代史：晚唐有六條仆街，歐陽脩叫佢地做唐六臣〉","createTime":"2021-02-09T05:50:44.000Z","updateTime":"2021-02-12T04:16:21.000Z","uid":63328,"like":8,"dislike":2,"uniUserReply":8,"replies":[{"pid":"e0f89a125d18336526c9fbb9e94a78e8985d42fd","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T05:50:45.000Z","msg":"〈新五代史：晚唐有六條仆街，歐陽脩叫佢地做唐六臣〉<br />\n<br />\n<img src=\"https://na.cx/i/rdd9mZM.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Frdd9mZM.jpg&h=997bc202&s={SIZE}\" /><br />\n<br />\n【前言】<br />\n紀曉嵐嘅故事只係頭盤。主菜係〈唐六臣傳〉。"},{"pid":"c5102bf6e93555bc53331e6ba1d74a910fc2781d","tid":2400608,"uid":63328,"like":2,"dislike":1,"score":1,"citedBy":0,"replyTime":"2021-02-09T05:51:43.000Z","msg":"<strong>【原文】</strong><br />\n<br />\n族祖雷陽公言，昔有遇冥吏者，問：「命皆前定，然乎？」<br />\n曰：「然。然特窮通壽夭之數，若唐小說所稱預知食料，乃術士射覆法耳。如人人瑣記此等事，雖大地為架，不能庋此簿籍矣。」<br />\n<br />\n問：「定數可移乎？」<br />\n曰：「可。大善則移，大惡則移。」<br />\n<br />\n問：「孰定之孰移之？」<br />\n曰：「其人自定自移，鬼神無權也。」<br />\n<br />\n問：「果報何有驗有不驗？」<br />\n曰：「人世善惡論一生，禍福亦論一生，冥司則善惡兼前生，禍福兼後生，故若或爽也。」<br />\n<br />\n問：「果報何以不同？」<br />\n曰：「此皆各因其本命。以人事譬之，同一遷官，尚書遷一級則宰相，典史遷一級不過主簿耳。同一鐫秩，有加級者抵，無加級則竟鐫矣。故事同而報或異也。」<br />\n<br />\n問：「何不使人先知？」<br />\n<strong>曰：「勢不可也。先知之，則人事息，諸葛武侯為多事，唐六臣為知命矣。」</strong><br />\n<br />\n問：「何以又使人偶知？」<br />\n曰：「不偶示之，則恃無鬼神而人心肆，暖昧難知之處，將無不為矣。」<br />\n<br />\n先姚安公嘗述之曰：「此或雷陽所論，托諸冥吏也，然揆之以理，諒亦不過如斯。」<br />\n<br />\n&mdash; 清 紀昀 閱微草堂筆記 卷二"},{"pid":"d84fdcf966493dac7d9b15abeb3ceb764f70d779","tid":2400608,"uid":63328,"like":3,"dislike":0,"score":3,"citedBy":0,"replyTime":"2021-02-09T05:52:44.000Z","msg":"<strong>【錯譯】</strong><br />\n<br />\n是咁的，我族祖雷陽公講過哩個故事：<br />\n從前有一個人，見到地府冥吏，佢問：「人嘅壽命係咪一早註定？」<br />\n冥吏話：「係呀。不過，都只係記載貧富同埋壽命長短。至於唐代有啲小說話連你三餐食咩大小二便都會記低嗰啲，只不過係江湖術士鳩噏姐。如果每個人嘅瑣事都要記低，咁就算用大地做書架，都記唔哂啦。」<br />\n<br />\n又問：「命數可唔可以改動架？」<br />\n冥吏答：「可以。做大善事可以改，做大惡事又可以改。」<br />\n<br />\n問：「咁命數係邊個負責註定？邊個負責改？」<br />\n冥吏答：「係由自己註定，自己改嘅。鬼神都無權註定更改。」<br />\n<br />\n問：「因果報應，點解有時應驗，有時唔應驗？」<br />\n冥吏答：「人間討論一個人嘅善惡福禍，只係根據嘅哩一生人既表現。但係，冥間睇一個人嘅善惡會兼顧前生，睇一個人嘅禍福要兼顧下世。所以人間會認為，因果報應有時唔靈驗。」<br />\n<br />\n問：「有時兩個人都係造左相同嘅因，點解會有唔同嘅結果？」<br />\n冥吏答：「哩個要根據返各人嘅本命。打個比喻，兩個人同樣應該升官，政府司升一級係特首，侍應升一級只不過係部長。又或者二人同樣要降職，高級嘅降幾級仲有工開，低級嘅再降職就要失業了。所以話，有時同一件事，會有唔同報應。」<br />\n<br />\n問：「咁點解唔畀人預先知道因果報應呢？」<br />\n冥吏答：<strong>「情勢唔可以畀人預知。咩都知哂就大家都唔做野。如果咩都一早知，咁諸葛亮六出祁山恢復漢室就係多鳩餘，唐六臣謀朝篡位就係順應天命啦。」</strong><br />\n<br />\n問：「咁點解有時又畀人知啲呢？」<br />\n冥吏答：「如果完全唔畀人知，世人認為世界無鬼神報應，就會肆無忌憚，為所欲為。香港有條仆街話自己受到上帝感召，咪就係佢唔信有報應囉。」<br />\n<br />\n哩個故事係我老豆姚安公同我講架，老豆話：「成個故事應該係雷陽公自己作既，然後偽托話係冥間官吏。然而揆情度理，基本上都係正確既。」"},{"pid":"2a265c9f4ab90642c3bc9f3f12da81f8a83d3712","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T05:54:19.000Z","msg":"<img src=\"https://na.cx/i/LXfPm0F.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FLXfPm0F.jpg&h=3770a6ac&s={SIZE}\" /><br />\n<strong>【延伸閱讀 &mdash; 〈唐六臣傳〉】</strong><br />\n<br />\n維基文庫原文 - 〈唐六臣傳〉<a href=\"https://zh.wikisource.org/wiki/%E6%96%B0%E4%BA%94%E4%BB%A3%E5%8F%B2/%E5%8D%B735\" data-sr-url=\"https://r.lihkg.com/link?u=https%3A%2F%2Fzh.wikisource.org%2Fwiki%2F%25E6%2596%25B0%25E4%25BA%2594%25E4%25BB%25A3%25E5%258F%25B2%2F%25E5%258D%25B735&d=%2BRZE95FanBIG1LNh2hoNMBIalbmCHUgENExjn%2BY9RKk%3D&h=ea0be690\" target=\"_blank\">https://zh.wikisource.org/wiki/%E6%96%B0%E4%BA%94%E4%BB%A3%E5%8F%B2/%E5%8D%B735</a><br />\n<br />\n<strong>【壽桃導讀】</strong><br />\n<br />\n故事背景係唐朝滅亡，梁太祖朱溫篡唐。中國走向五代十國分裂局面。<br />\n<br />\n哩段故事同漢魏相似，東漢末年漢獻帝無實權，被魏王曹操曹丕控制，最後魏篡漢朝。<br />\n<br />\n歐陽脩作〈唐六臣傳〉就係諷剌哩六個人身為唐朝臣子，但幫朱溫篡唐，仲無縫接軌，做新朝嘅官，簡直係卑鄙小人。<br />\n<br />\n點解我要譯哩篇文呢？就係因為咁啦。"},{"pid":"1a88395199463ffbf7bb16cb19f321966e914bc5","tid":2400608,"uid":63328,"like":1,"dislike":0,"score":1,"citedBy":0,"replyTime":"2021-02-09T06:01:01.000Z","msg":"<strong>[0]</strong><br />\n<br />\n太過分啦，白馬驛嘅事。太可悲，聞者傷心、聽者流淚。但係，士人嘅生死，唔係一個人嘅事。當初，唐天祐三年，梁王朱溫想叫佢嘅寵臣張廷範做太常卿。唐宰相裴樞認為太常卿係清流之士做嘅職位。張廷範只係客將，唔配做。梁王因此大怒：「我成日稱讚裴樞純樸厚道，不輕浮淺薄，佢竟然夠膽得罪我？」<br />\n<br />\n同年四月，彗星喺西北方出現，掠過文昌、軒轅、天市星域。宰相柳璨揣摩梁王心意，將天譴歸咎大臣。於是左僕射裴樞、獨孤損、右僕射崔遠、以太保退休的趙崇、兵部侍郎王贊、工部尚書王溥、吏部尚書陸康都無罪被貶，同日賜死於白馬驛。凡係歸附唐而不歸附梁嘅官吏，都被誣陷為朋黨，受牽連被貶賜死嘅有幾百人，成個朝廷就咁被殺空。"},{"pid":"53dad2e2950f89fc77a6c4162121a7f2ab0236e5","tid":2400608,"uid":63328,"like":1,"dislike":0,"score":1,"citedBy":0,"replyTime":"2021-02-09T06:01:30.000Z","msg":"第二年三月，唐哀帝讓位給梁，派遣中書侍郎、同中書門下平章事<strong><span class=\"green\">張文蔚</span></strong>為冊禮使；禮部尚書<strong><span class=\"green\">蘇循</span></strong>為副使；中書侍郎、同中書門下平章事<strong><span class=\"green\">楊涉</span></strong>為押傳國寶使；翰林學士、中書舍人<strong><span class=\"green\">張策</span></strong>為副使；御史大夫<strong><span class=\"green\">薛貽矩</span></strong>為押金寶使，尚書左丞<strong><span class=\"green\">趙光逢</span></strong>任副使。<br />\n<br />\n四月甲子，張文蔚等人從上源驛進奉冊書國寶，乘輅車，以金吾仗衛、太常鹵簿開道，喺金祥殿朝拜梁王。<br />\n<br />\n梁王穿龍袍戴皇冠向南而坐，大臣張文蔚、蘇循手捧冊書登上殿堂，讀完冊書後，大臣楊涉、張策手捧傳國玉印，大臣薛貽矩、趙光逢手捧金寶，依次登上殿堂，進讀完畢，退下殿堂，率領文式百官向北行大禮再拜稱賀。"},{"pid":"6916e3842b206428c1864ba8374a2a57bd2be3f8","tid":2400608,"uid":63328,"like":1,"dislike":0,"score":1,"citedBy":0,"replyTime":"2021-02-09T06:01:43.000Z","msg":"一個太常卿同國家相比邊個重要？假使裴樞等人不被賜死，佢地連一個太常卿嘅職位都唔向奸臣讓步，唔通佢地會將成個國家讓畀奸臣？雖然裴樞等人嘅力量未必可以保存唐朝，但係佢地一定不會眼看唐朝滅亡而自己苟且偷身。"},{"pid":"58cb9d1e43f6d1e338cd3dae1b574d7c1bc91a25","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T06:01:54.000Z","msg":"唉，唐朝滅亡，所有賢人君子都同唐朝同生共死。至於死剩嘅，都係庸懦不肖、傾險獪猾、趨利賣國嘅死賤種。只有哩班賤種，先會蒙恥忍辱做梁朝嘅官吏。我歐陽脩作〈唐六臣傳〉，就係要後世記住哩六條賤種做過嘅仆街野。"},{"pid":"a0fde9aacc55e9c6db363657299e073f48bf8c6f","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:31:33.000Z","msg":"<strong>[1] 張文蔚</strong><br />\n<br />\n張文蔚字右華，河間人。最初因文章德行出名，考中進士。唐昭宗時，任翰林學士承旨。哩個時候，唐代已經衰落，天子微弱無力，制度敗壞。張文蔚身居翰林，起草制詔下發各地，只有佢遵循國家嘅大體制。唐昭宗遷到洛陽，任命佢為中書侍郎、同中書門下平章事。<br />\n<br />\n柳璨殺害裴樞等七人，到處牽連朝廷士大夫，動輒加以誅殺，官吏你眼望我眼，大家自身難保，都唔敢出聲。只有張文蔚竭力為佢地辯護解脫，朝中士大夫大多靠張文蔚營救先死唔去。<br />\n<br />\n梁太祖登位，仍然任命張文蔚為宰相，梁代初期制度都係由張文蔚裁定。此外，張文蔚係孝順仔。開平二年，梁太祖巡視北方，留張文蔚守西都，暴病而死，追贈右僕射。"},{"pid":"c50b55fbf55a986d7fa09c423fc7b17efa488e5c","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:32:36.000Z","msg":"[2]<br />\n<br />\n楊涉，祖父楊收，係唐懿宗時嘅宰相。父親楊嚴，官做到兵部侍郎。楊涉考中進士，唐昭宗時任吏部尚書。唐哀帝登位，任命佢為中書侍郎、同中書門下平章事。<br />\n<br />\n楊涉出身於唐代嘅名門望族，世代奉守禮法，性格特別恭謹忠厚，只係不幸遭逢唐末亂世。楊涉獲任命為宰相嘅當日，同家人相對而泣，對佢個仔楊凝式講：<br />\n<br />\n「我擺脫唔到哩個網羅，大禍臨頭啦，而且必定會連累你地。」<br />\n<br />\n唐滅亡後，楊涉喺梁朝擔任門下侍郎、同中書門下平章事。在位三年，行行企企，無所作為。後來罷相，貶為左僕射，主持貢舉考試，幾年後死埋。<br />\n<br />\n楊涉個仔楊凝式，有文彩，擅長公文書信，喺梁、唐、晉、漢、周五朝都做過官，成日因為心病辭官，住喺洛陽，官做到太子太保。"},{"pid":"696b76dbe5ba68fe73d45ba1bb70ef127a5b7503","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:33:36.000Z","msg":"<strong>[3]</strong><br />\n<br />\n<strong>張策</strong>字少逸，河西燉煌人。父親張同，唐容管經略使。<br />\n<br />\n張策自幼聰明穎悟好學，精通章句之學。父親張同，住喺洛陽敦化里，疏浚水井時獲得一個古鼎，銘文刻住：「魏黃初元年春二月，匠吉千。」<br />\n<br />\n張同覺得好神奇，張策當時十三歲，喺張同身旁話：「漢建安二十五年，曹操死，改年號為延康。同年十月，魏文帝受禪即位，改年號為黃初，因此黃初元年只有十月十一月十二月，唔會有二月，銘文真係荒謬。」張同非常驚異。<br />\n<br />\n張策自幼喜愛佛學，甚至剃髮為僧，住喺長安慈恩寺。當年黃巢攻打長安，張策還俗，事奉父母躲避戰亂，喺鄉下住左十幾年。後來朝廷徵召佢做廣文館博士、郇州王行瑜徵辟佢做觀察支使。晉王李克用進攻王行瑜，張策同其他奴婢用轎子抬著佢阿媽喺積雪中趕路，路人見到都可憐佢地。<br />\n<br />\n梁王兼領四鎮，召張策為鄭、滑二州觀察支使，張策因為母親去世而解職。服喪期滿，喺唐朝擔任膳部員外郎。華州韓建召張策為判官，韓建改任許州，就任命為掌書記。韓建派張策出使梁王，梁王見到他高興地說：「張老師黎啦。」於是留張策任掌書記，將佢推薦給朝廷，慢慢升為中書舍人、翰林學士。<br />\n<br />\n梁太祖登位，張策升任工部侍郎奉旨。開平二年，拜官刑部侍郎、同中書門下平章事，升遷中書侍郎。因風病罷為刑部尚書，辭官居家，死喺洛陽。"},{"pid":"144fafc993c3e3cc17c22c367c258177bc111dc9","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:33:58.000Z","msg":"<strong>[4]<br />\n<br />\n趙光逢</strong>字延吉，父親趙隱，唐左僕射。趙光逢喺唐朝以文章德行著名，當時人稱讚佢正直溫和，叫佢做「玉界尺」。<br />\n<br />\n唐昭宗時任翰林學士承旨、御史中丞，因為世道混亂棄官，住喺洛陽，閉門謝客五、六年。柳璨任宰相，與趙光逢有舊恩，起用趙光逢為吏部侍郎、太常卿。<br />\n<br />\n唐滅亡後，喺梁朝任中書侍郎、同中書門下平章事，屢次升遷至左僕射，以太子太保辭官居家。梁末帝登位，起用為司空、同中書門下平章事，又以司徒辭官居家。唐天成年問，在家中拜為太保，封齊國公，死，追贈太傅。"},{"pid":"6382163042a84bf2645d7db9d912ed3e6a145004","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:34:29.000Z","msg":"<strong>[5]<br />\n<br />\n薛貽矩</strong>字熙用，河東聞喜人，係唐朝嘅兵部侍郎、翰林學士承旨。唐昭宗從岐州回長安，大殺宦官。薛貽矩當時為中尉韓全誨等人作畫像讚，受牽連被貶官。薛貽矩於是結交梁王，梁王喺朝廷為他說話，拜為吏部尚書，遷御史大夫。<br />\n<br />\n天佑三年，梁太祖從長蘆回師，唐哀帝派薛貽矩慰勞全軍，薛貽矩以臣子的禮節進見，梁太祖還禮讓他上台階。薛貽矩話：<br />\n<br />\n「殿下嘅功德延及天下百姓，天地人三靈改變選擇，唐朝皇帝正要學舜禹禪讓，臣子我點敢逆天而行？」<br />\n<br />\n於是自稱臣子行朝拜之禮，梁太祖側身避讓。薛貽矩回朝後，就催促唐哀帝讓位。<br />\n<br />\n梁太祖登位，拜薛貽矩為中書侍郎、同中書門下平章事，累官拜為司空。薛貽矩在梁​​任宰相五年，死，追贈侍中。"},{"pid":"cad10c72b2b52ea9ee4d1cefbb16f2eaa6d2142f","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:35:00.000Z","msg":"<strong>[6]<br />\n<br />\n蘇循</strong>，唔知邊撚度嘅人。為人乖巧奸佞，阿諛奉承，毫無廉恥，惟利是圖。<br />\n<br />\n蘇循喺唐朝任禮部尚書。嗰時，梁王已經殺左唐昭宗，擁立唐哀帝。唐朝舊臣都憤惋切齒，有啲低頭畏懼災禍，又有啲辭職不仕。而蘇循專門迎合梁王希望得到進用。<br />\n<br />\n梁軍進攻楊行密，喺淖河大敗。梁太祖急躁憤懣，急於取代唐朝，想要得到賜予功臣嘅九錫，但群臣無人敢提出哩個建議，只有蘇循帶頭話：「梁王大功大德，係天命所歸，應該立即接受禪讓。」第二年，梁太祖登位，蘇循任冊禮副使。"},{"pid":"36bb71c0ebaf64cf36e2ab649f082bff68a1d8e0","tid":2400608,"uid":63328,"like":0,"dislike":0,"score":0,"citedBy":1,"replyTime":"2021-02-09T14:35:59.000Z","msg":"蘇循有一個仔叫蘇楷，乾寧中舉進士及第。當年唐昭宗派學士陸康複核取消佢嘅資格，蘇楷懷恨在心。唐昭宗被殺後，唐嘅朝政一概出自梁，蘇楷任起居郎，同柳璨、張廷範互相勾結。佢同張廷範講：<br />\n<br />\n「謚，即係要為死者立個確實既稱號。其他人將先帝既謚號擬為『昭』，實在名實不符。你係太常卿，我係史官，唔可以唔做野。」<br />\n<br />\n於是蘇楷上疏反駁謐議。張廷範原本係梁嘅客將，曾經想做太常卿但失敗，對唐室都懷恨在心。因此，蘇楷將上疏交左畀張廷範，張廷範話：<br />\n<br />\n<span class=\"xx-large\">「我聽講處理政事堅牢穩固叫做<strong>恭</strong>，混亂而無損害叫做<strong>靈</strong>，有武功而不成功叫做<strong>莊</strong>，當政時遇難叫做<strong>閔</strong>，因事有功叫做<strong>襄</strong>。我建議改昭宗皇帝嘅謐號做<strong>恭靈莊閔</strong>皇帝，廟號叫<strong>襄</strong>宗。」</span>"},{"pid":"74665621b3bbffd6b290df53f38672a9e94aec89","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:37:13.000Z","msg":"<span class=\"pink\">【壽桃導讀】<br />\n<br />\n謐號，即係根據人既一生功過，做個概括。皇帝一定有、重臣通常有。<br />\n<br />\n謐號，有分上中下謐。用「文」「武」「忠」都係上謐。例如諸葛亮謐「忠武」、曾國蕃謐「文正」。<br />\n<br />\n上面見到嘅「恭靈莊閔襄」，只係解釋得好聽，但其實全部都係貶義下謐。<br />\n<br />\n蘇楷想將唐昭宗改做襄宗，好明顯係<strong>私怨撚</strong>，想將中謐改成下謐。</span>"},{"pid":"c274710715e15cfc3dab3adb68db3667b564bc56","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:37:30.000Z","msg":"朱溫登位後，喺玄德殿擺慶功宴。佢同群臣講自己德行微薄不足以順應天命，都係多得在座各位謀朝篡位。唐舊臣楊涉、張文蔚等人慚愧畏懼，爬喺地唔敢講野，只有蘇循、張禕同薛貽矩盛讚梁王功德，係順應天命、符合人心。<br />\n<br />\n蘇循兩父子都自認係依附梁朝先得到托身之所，因此希望得到重用。朱溫嘅重臣敬翔特別睇佢兩個唔順眼，佢同朱溫講：<br />\n<br />\n「梁朝剛建國，應該重用正直嘅士人令到社會風氣淳厚，蘇循父子都係人渣，唔可以喺新朝畀官佢地做。」<br />\n<br />\n因此，兩父子都被勒令回鄉，之後去河中依附朱友謙。後來，朱友謙叛梁降晉，晉王即將登位，尋找唐朝舊臣，填補官員空缺，於是朱友謙派蘇循到魏州。"},{"pid":"725cbe062bbe258930d4f78bfd1200436e42fe8c","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:37:49.000Z","msg":"<span class=\"pink\">【壽桃導讀】<br />\n<br />\n唐滅亡後，中國走向五代十國分裂局面。五代係梁唐晉漢周。<br />\n下面你見到梁唐晉同時出現，唔係我精神錯亂打錯字，係歷史真係咁荒謬。</span>"},{"pid":"e6b987edf65ee9febdf921ef5008d741311e3221","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:38:01.000Z","msg":"嗰陣，梁仲未滅亡，晉嘅將相大多唔希望晉王即位為帝。晉王想做皇帝就眾人皆知，但係無一個將相大臣贊成。蘇循剛到魏州，睇見州府廳堂就下拜，叫做「拜殿」。進見晉王時，行舞蹈禮、口呼萬歲、自稱為臣，晉王聽到當然係爽。第二天又進獻三十支「畫日筆」，晉王就更高興加歡喜，於是任蘇循為節度副使。不久病死。後唐莊宗登位，贈左僕射。<br />\n<br />\n蘇楷，同光年間任尚書員外郎。後唐明宗登位，大臣打算追咎佢當年辯駁謐號之罪，因此憂慮而死。"},{"pid":"57ef2346ac253c3bff008a2c63df67d45902aa89","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:38:23.000Z","msg":"<strong>[7]</strong><br />\n<br />\n唐朝滅亡嘅時候，又有一個人叫<strong>杜曉</strong>，字明遠。祖父杜審權，父親杜讓能，都係唐朝宰相。<br />\n<br />\n唐昭宗時，王行瑜、李茂貞率兵侵犯京師，唐昭宗喺臨皋殺死杜讓能為自己開脫責任。杜曉因為父親無罪而死，服喪時過度悲哀損害身體。服喪後，只著粗布麻衣，自暴自棄十幾年。<br />\n<br />\n崔胤主管鹽鐵時，徵召佢做巡官，任命佢做京師附近的縣尉，喺昭文館當值，杜曉都無赴任。崔遠判負責戶部時，又召杜曉做巡官，有人對杜曉講：<br />\n<br />\n「嵇康死後，佢個仔嵇紹自暴自棄唔做官，山濤用道理說服他出黎做官。你忍心讓杜氏一門過年過節都好似平民百姓咁，地下鋪張席就祭祀自己嘅先人咩？」<br />\n<br />\n就係咁，杜曉上任為官。後來升遷膳部郎中、翰林學士。梁太祖登位，改任工部侍郎奉旨。開平二年，拜為中書侍郎、同中書門下平章事。朱友珪登位，升任禮部尚書、集賢殿大學士。袁像先等人討伐賊軍，軍兵大肆擄掠，杜曉被亂兵殺死，追贈右僕射。"},{"pid":"a28d8bad4dc6756ba063f94417e7a97d458e8567","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:38:54.000Z","msg":"[8]<br />\n<br />\n唉！究竟第一個誣衊別人係朋黨嘅係邊個？始作俑者實在太過分、麻木不仁。我曾經喺繁城讀〈魏受禪碑〉，睇住一群漢臣歌頌魏嘅功德，而且大字深刻，碑上刻上自己嘅姓名，向世人誇耀。我又讀〈梁實錄〉，知道張文蔚哩班人嘅所作所為，喊出黎。<br />\n<br />\n將國家送畀人而自相炫耀，仲做埋宰相，做得哩種事嘅，除左陰險小人，仲有咩人做得出？漢、唐末世，成個朝廷都係小人。君子去哂邊？漢朝快將滅亡嘅時候，首先係用朋黨嘅罪名禁錮天下賢人君子，而喺朝廷嘅，全部都係小人，然後漢朝就跟住滅亡。唐代快將滅亡嘅時候，又係用朋黨嘅罪名殺哂全部朝廷賢士，剩低嘅都係平庸懦弱、不肖奸險嘅人，然後唐就跟住滅亡。<br />\n<br />\n嗰啲想令國家空虛無人、除去君子嘅人渣，必定會誣衊他人係朋黨；嗰啲想孤立君主、蒙蔽君主耳目嘅人渣，必定會誣衊他人係朋黨；嗰啲想篡奪國家嘅人渣，必定會誣衊他人係朋黨。"},{"pid":"7d4d84c31b67b3f90da59d28c8cd6b5f13fa9c7b","tid":2400608,"uid":63328,"like":0,"dislike":0,"score":0,"citedBy":0,"replyTime":"2021-02-09T14:39:15.000Z","msg":"一個君子，好少會有過失。小人想加罪於君子，有啲可以誣告到，有啲唔可以誣告到，唔可能樣樣都牽連。<br />\n<br />\n至於想將天下所有好人除去嘅，就只有誣衊佢地係朋黨哩個方法。因此，君子嘅親戚舊友，係朋黨；君子嘅摯友，係朋黨；一齊讀書返工嘅，係朋黨；門生下屬，都係朋黨。哩幾種人，都係君子嘅同類，都係好人。<br />\n<br />\n所以話，如果想令國家空虛無人、除去所有君子，只要加以朋黨嘅罪名，就無人可以倖免。<br />\n<br />\n好人和好人樂於相處，因為佢地係同一類人，哩個係自然道理。因此，好人必定會互相稱讚，互相稱讚就係朋黨；好人必定會互相推薦，互相推薦就係朋黨。假使聽到係好人卻唔敢稱讚，君主就唔知天下有好人；見到好人卻唔敢推薦，咁君主就見唔到好人啦。<br />\n<br />\n好人日益疏遠，而小人日益進用，咁身為君主，可以同咩人商議治國嘅事呢？因此：想要孤立君主、蒙蔽君主耳目嘅人，必定會用以朋黨作為誣衊方法。"},{"pid":"6b64f42e9dffad72d9edf8ab9984d8aa46320036","tid":2400608,"uid":63328,"like":1,"dislike":0,"score":1,"citedBy":0,"replyTime":"2021-02-09T14:39:26.000Z","msg":"只要有一個君子喺度，小人雖然人多勢眾，但必定有所顧忌，唔會為所欲為。惟有全國空虛而無君子，小人先可以肆無忌憚、無所不為。漢魏、唐梁交替嘅時候就係咁。<br />\n<br />\n因此：小人可以篡奪國家送畀別人，係因為國家已無君子，成個國家空虛而無君子，係因為小人用朋黨的罪名除去君子。<br />\n<br />\n唉，朋黨哩個講法，君主一定要明察。《論語》有云：「一句話可以讓國家滅亡」，就係咁嘅事啦。一定要引以為鑒、一定要引以為戒。"},{"pid":"5105dc3b28ff62215a1f87db134f9e7cdaf3191f","tid":2400608,"uid":18245,"like":0,"dislike":0,"score":0,"citedBy":0,"replyTime":"2021-02-09T14:51:32.000Z","msg":"push!"},{"pid":"d7c42d356d91cb7e2603d3e119d9a455e3597200","tid":2400608,"uid":366190,"like":0,"dislike":0,"score":0,"citedBy":0,"replyTime":"2021-02-09T15:29:21.000Z","msg":"<img src=\"/assets/faces/normal/hoho.gif\" class=\"hkgmoji\" /><img src=\"/assets/faces/normal/hoho.gif\" class=\"hkgmoji\" />"}]}