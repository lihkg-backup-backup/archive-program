{"tid":1011906,"cid":7,"subCid":0,"title":"當世界在懷舊　潘源良 60 歲繼續追尋","createTime":"2019-02-07T06:58:44.000Z","updateTime":"2019-02-08T04:44:19.000Z","uid":48083,"like":3,"dislike":0,"uniUserReply":5,"replies":[{"pid":"436de88576961a1a1a5eba4c5f38c264f15e66eb","tid":1011906,"uid":48083,"like":0,"dislike":0,"score":0,"citedBy":0,"replyTime":"2019-02-07T06:58:44.000Z","msg":"<img src=\"https://na.cx/i/gn3zA7F.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fgn3zA7F.png&h=9ec6abad&s={SIZE}\" />「可以 hea 的話，不會郁&hellip;」葵涌一幢工廈裡，一個長髮大叔在高歌。「假使三張幾哪怕登陸&hellip;」<br />\n<br />\n歌名叫《誰明大叔心》，二次創作自王傑的《誰明浪子心》。新舊版本歌詞，都來自這個大叔。他是潘源良，今年歲數剛好「登陸」，六十歲。<br />\n<br />\n最近羅致光說，當大家都有百二歲命，六十歲只是剛剛中年，社會一片嘩然。潘源良亦然。「我經常見到的所謂大叔，可能已經失業，到中途話要搵救濟、綜援、申請公屋，甚至借錢、夜晚搵個地方瞓都有問題。」怎麼辦？《誰明大叔心》歌詞早已預告：「養老靠政府高官當一支小插曲／你有你講祗聽到佢又去僭建佢大屋」。<br />\n<br />\n廣東話「登陸」有兩重意思，一是歲數踏入六字頭，二是上岸、唔駛做。六十歲的潘源良和好多香港大叔一樣，未上岸，繼續郁。「你問我點解仲唔退休？我答唔到喎。」最新搞作是二次創作音樂會。「係忙碌啲，但都慣啦。」<br />\n<br />\n去年 11 月，潘源良與太太 Rita、填詞人黃偉文、梁栢堅等慶祝六十大壽，席上點唱一首自己的作品&mdash;&mdash;不是大眾 megahit《最愛是誰》、《愛情陷阱》，而是他廿幾歲時為達明一派寫的第一首詞，《繼續追尋》。<br />\n<br />\n「首歌的意味、精神，我希望可以繼續做落去。」<br />\n<br />\n<img src=\"https://na.cx/i/78DsbGt.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F78DsbGt.png&h=a81cf164&s={SIZE}\" /><br />\n<br />\n潘源良<br />\n*　　　*　　　*<br />\n<br />\n諷刺時弊為自娛<br />\n<br />\n潘源良新作名為《生炒廣東話之有辣有唔辣》，下月中一連四場在灣仔壽臣舉行。辣的，無疑是貼地諷刺時弊那幾首，像食正「60 歲中年」爭議的《誰明大叔心》、控訴「你我冇哂癮／皆因商家跟制度有路」的《狗竇陷阱》，還有改自兒歌《大笨象會跳舞》的《大白象》，罵高官權貴「你講一句 OK 就想 KO 我哋」，連立法會議員朱凱廸都 share。<br />\n<br />\n剛推出的音樂會主題曲《香港製造》，為多首市井舊曲譜上新詞，其中一段立場路人皆見：<br />\n<br />\n今年又嚟區選 大家鍊過先 <br />\n之前話明普選 普選去左邊 <br />\n分明係唔俾面 開會瞌覺先 <br />\n選完又嚟 DQ 點可以避免 <br />\n泛民又告急急急 一票淚中獻 <br />\n突然又到建制急 急啲乜野先 <br />\n選完又嚟補選 到底咁算點 <br />\n幾時實行普選 四七都怕未見<br />\n<br />\n（曲： 榴槤飄香）<br />\n<br />\n<br />\n不過別誤會，音樂會的原意不是呼籲上街遊行反政府&mdash;&mdash;當然你聽完有此志向，潘源良也歡迎。「所謂諷刺時弊，不一定要大家向住一個題目，諗有乜要跟進。」這場演出的起點，更似是與一班 friend 在自娛。<br />\n<br />\n近十年，潘源良經常出席藝術家黃仁逵的「初一十五詩會」，一班朋友在街邊喝酒、讀詩、jam 歌，即興創作。「有時他們玩一些大家耳熟能詳的音樂，我會諗，呢個音樂轉咗做廣東歌詞會點呢，整整下就有一堆出嚟。」填詞人的創作，也不限於某時某地。「有日我們朋友聚會，食完飯落樓，講開某位仁兄如果被人拉咗會點呢，我已經諗，可以有隻咁嘅歌。」<br />\n<br />\n「佢突然唱起，我們突然咪演奏囉！」在旁的黃仁逵說，一切都是即興。<br />\n<br />\n朋友聚會，今朝有酒今朝醉，旨在即時高興，不然拍片加字幕擺上網，大家睇完笑笑就 OK，為何要公開演出？潘源良說，是為了廣東話。「二創是廣東歌其中一個獨特之處，以往可能好零碎，得一兩句，又不太認真。」像那些耳熟能詳的惡搞兒歌，什麼「細路你老豆嘟嘟嘟」，與其散落民間，不如有系統整合成一場騷，「將對廣東話的感受，和現在面對的問題、挑戰等，一次過發揮。」<br />\n<br />\n「想搵一樣無乜人做過、但又值得做的事。」<br />\n<br />\n懷舊是浪費時間<br />\n<br />\n潘源良在演藝圈打滾三十幾年，編劇、導演、講波、填詞什麼都試過，要找一件自己完全未做過的事，不太多。反過來說，食老本的吸引力，老實也不少。<br />\n<br />\n畢竟大眾愛懷舊。潘源良上一次辦音樂會，是 2015 年的個人作品展。台上有林憶蓮、林子祥、譚詠麟、徐小鳳、關淑怡等，顆顆巨星，大唱八、九十年代經典金曲。紅館上萬個觀眾，琅琅上口，如痴如醉。<br />\n<br />\n這些年的香港，懷舊無疑是流行文化必殺方程式。大台的《流行經典五十年》添食又添食，一個個樂壇組合重出江湖。隨之而來是「樂壇新不如舊」論。例如年初陳詠謙獲得「叱咤填詞人金獎」，不少人狠批他填的歌詞（如「我現時自己肯做飯」）文法不通，跟一眾前輩相比，慘不忍睹。<br />\n<br />\n「我相信每一個寫歌詞的人，都會盡力希望寫到一些代表到自己觀點、感覺、世界觀的作品。」潘源良倒很理解。「我寫詞的年代，都有人覺得，嘩呢句唔啱音，用呢個題材是偷雞，又有人鬧你寫太多情歌&hellip;每個年代，它的語文、廣東歌的變化係點，唔到我一個人去講。」<br />\n<br />\n拒評，更因為他自言不喜歡懷舊。<br />\n<br />\n「唔好意思，我覺得這是浪費時間，與其將情緒去了懷舊，不如睇下怎樣繼續把將來和現在的事，做得好啲。」他一臉嚴肅。「個個都話八、九十年代點點點，反正那個年代大家都已經歷了，都要向前望。」"},{"pid":"8a519cd59d9016cf42e4f091ab4ba12b255c78b7","tid":1011906,"uid":48083,"like":2,"dislike":0,"score":2,"citedBy":0,"replyTime":"2019-02-07T06:58:50.000Z","msg":"不喜懷舊是一回事，但無可避免的是，他自己也會變舊，不論是被懷念的，又或不被懷念的。<br />\n<br />\n<img src=\"https://na.cx/i/TfLVkzY.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FTfLVkzY.png&h=1b134ef4&s={SIZE}\" /><br />\n「有些後生以為我死咗」<br />\n<br />\n2015 年，陳奕迅出了一張唱片，叫《準備中》。全碟歌詞由一個叫「袁兩半」的人包辦。最初有人以為有新人獲Eason垂青，但謎底很快揭盅，袁兩半即 Yuen Leung Poon，潘源良是也。<br />\n<br />\n坊間有傳，潘源良變袁兩半，是為怕樂迷一見其名就誤以為作品過時老套。當事人不置可否，「你都可以話係一樣 gimmick。咁橋覺得呢個名好有趣，咪玩下啦，大家開心吓！」但他承認，在新一代眼中，自己或許已過氣。「有些後生可能以為我死咗添啦！」他想像年輕人的語氣，「可能我現在寫的詞，好多後生會覺得，老唔老套啲呀？又或者有無咁膠、咁懦呀？唔出奇喎，但我不可能判斷，亦不會判斷，咪照做囉，潑咗出去的水，不是我可以收得返。」<br />\n<br />\n後生仔唔識，其實也難怪。近年潘源良詞作明顯減產，過去一年出版的歌詞加埋只有三首，有兩首蔡一傑，一首Gin Lee。更何況，今天香港年輕人大概更愛BTS，又或吳亦凡。<br />\n<br />\n香港流行文化的世界一早變了。潘源良年輕的時候，一有新出的電視劇主題曲，馬上街知巷聞，「阿叔阿嬸又識，三歲細路也在唱」，新歌一在電台上榜，唱片舖已立即錄帶賣老翻。如今？觀眾各有各聽歌習慣，主流媒體的影響力正在減退&mdash;&mdash;許多人不知道「最受歡迎女歌星」菊梓喬是誰，容祖兒的「song of the year」《心之科學》點唱？當然不是個個識。「冇咗所謂的 megahit。好難有一首歌，通街都識唱。」<br />\n<br />\n今日潘源良未上岸，仍然想為歌手填詞，但他更明白音樂工業的生態。「新一代歌手，有一班他們認識、合作開的寫詞人，這是好自然的事。」他看得很開。「你問我 com 唔 comfortable？如果咁我都唔 comfortable 的話，我咪好唔得閒？」<br />\n<br />\n「反正寫歌是我的興趣，也始終有些人可以繼續合作。」他續說。「就算無人搵喇，譬如我今次咁，二創又如何呢？」<br />\n<br />\n六十歲兩個決定<br />\n<br />\n踏入六十歲，這一年，潘源良做了兩大決定。<br />\n<br />\n第一個，有睇娛樂版的香港人都知。去年九月他在加拿大與拍拖一年多、比他年輕 17 歲的 Rita 結婚。Rita 是音樂人，下月音樂會她是樂手之一，負責彈琴。訪問當日她也在，排練一會有事先離開，潘源良叮囑了一句：「唔好跑呀。」沒有送她下樓，沒有 goodbye kiss，卻有種老夫老妻的默契。「搵到一個可以一齊志同道合行落去的人，係好重要的。」潘源良對記者說。<br />\n<img src=\"https://na.cx/i/tj8f41N.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Ftj8f41N.png&h=214d066d&s={SIZE}\" /><br />\n再婚後，他的生活也沒大變。「因為佢都係一個創作和音樂的人，兩個人好多時都可以溝通、傾下、又夾到，呢個係好重要。」或如他前年寫給 Gin Lee的《緣．兩半》歌詞：「才明白每份緣自成兩段／我得到是一半／你得到亦一半／愛是緣全」。<br />\n<br />\n<br />\nRita 與潘源良去年 9 月於加拿大結婚<br />\n第二個決定，大眾則未必關心。足球場上的潘源良，掛靴了。<br />\n<br />\n創作上他不怎樣認老，仍舊我口唱我詞，甚至笑言「現在以 120 歲計，我們全部都年輕」。但球場上，他不得不懷舊。「我十幾歲跑你追唔到我啦。」察覺自己老去，不是一朝一夕的事。「四十出頭，我發現我跳起頂波的彈跳力，比起三十幾歲時已差好遠。人家唔知啫，你知嘛。」他苦笑。「好似以前武俠小說，學咗個絕世武功出來，但你的武功，學的時候是絕世，出到嚟，原來會愈來愈跌 watt。」<br />\n<br />\n這個長髮波牛，四十歲時仍可以一日兩場，頭頂腳踢，走上走落，樂此不疲。近年他改踢晚場，且萌生退意。「唔想連累隊友。如果我落場整親，廿幾人無得踢，立即要走來照顧你。我唔係話一定會發生，但睇報紙都見到，咩『45 歲中年男子，踢球不適送院』。去到我們這些年紀，唔想煩到人囉。」<br />\n<br />\n於是，半年前在黃竹坑運動場他射入一球之後，宣布引退。「起碼都無傷無病，兩隻腳仲喺度咁掛靴，同埋最後入了幾靚的波做回憶。咁都 OK 啦！懷舊到此為此啦！」最近，他改跟太太 Rita 和其他朋友打乒乓球。<br />\n<img src=\"https://na.cx/i/wHOLHOC.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FwHOLHOC.png&h=f5fe0aa0&s={SIZE}\" /><br />\n有冷氣。而且兩個人，易約啲。<br />\n<br />\n（圖片來源：潘源良生炒廣東話之有辣有唔辣 fb）<br />\n後記<br />\n<br />\n訪問完結，忍不住問潘源良，波牛生涯最後一球，過程係點？<br />\n<br />\n「無呀&hellip;&hellip;」他嘴角上揚，臉上帶三分靦腆、七分自豪。「攞咗個波之後，背脊擋住個守衛，推去前面，然後過多一個守衛，龍門出嚟，過埋佢，射入。」像以前在有線講波一樣，每個動作，他都描述得鉅細無遺，猶如親歷其境。不，他真的在現場。<br />\n<br />\n旁邊的鼓手 Edmund Leung 連忙笑說：「你比佢（記者）陰到喇，陰到你原來都懷舊。」潘源良緊張道：「嗱，呢個係嘅，都話懷舊到此為止啦。我認，我認！」<br />\n<br />\n回望大概是人之常情，更重要是之後懂得前行。像潘源良搞完作品展，再來個二次唱作騷；又如他六十大壽點唱的《繼續追尋》，副歌是這樣寫的：「回望去，無後悔，奮鬥已學會／前望去，默然面對，再去追尋，哪怕累。」心態，往往比歲數重要。<br />\n<br />\n祝大叔繼續追尋。<br />\n<br />\n撰文／梁俊勤<br />\n<br />\n攝影／黃奕聰<br />\n<a href=\"https://thestandnews.com/culture/專訪-當世界在懷舊-潘源良-60-歲繼續追尋/\" data-sr-url=\"https://r.lihkg.com/link?u=https%3A%2F%2Fthestandnews.com%2Fculture%2F%E5%B0%88%E8%A8%AA-%E7%95%B6%E4%B8%96%E7%95%8C%E5%9C%A8%E6%87%B7%E8%88%8A-%E6%BD%98%E6%BA%90%E8%89%AF-60-%E6%AD%B2%E7%B9%BC%E7%BA%8C%E8%BF%BD%E5%B0%8B%2F&d=8mXO1VLy4U8nFH7Q%2FrHVYLV8WQSydv6El4C3YWjT4Eg%3D&h=fbbe7053\" data-ef-url=\"https://embed.lih.kg/frame?u=https%3A%2F%2Fthestandnews.com%2Fculture%2F%E5%B0%88%E8%A8%AA-%E7%95%B6%E4%B8%96%E7%95%8C%E5%9C%A8%E6%87%B7%E8%88%8A-%E6%BD%98%E6%BA%90%E8%89%AF-60-%E6%AD%B2%E7%B9%BC%E7%BA%8C%E8%BF%BD%E5%B0%8B%2F&h=f75ff332\" target=\"_blank\">https://thestandnews.com/culture/專訪-當世界在懷舊-潘源良-60-歲繼續追尋/</a>"},{"pid":"c5c91d101cf7decc853fc1e292bef56e737d338f","tid":1011906,"uid":172297,"like":0,"dislike":0,"score":0,"citedBy":0,"replyTime":"2019-02-07T07:08:29.000Z","msg":"以前成日係油麻地電影中心撞過佢幾次<img src=\"/assets/faces/normal/biggrin.gif\" class=\"hkgmoji\" />"},{"pid":"f0ac5b9246d6a20d4136c764be7f315fb432221c","tid":1011906,"uid":185092,"like":0,"dislike":0,"score":0,"citedBy":0,"replyTime":"2019-02-07T07:09:00.000Z","msg":"入咗 一定入咗"},{"pid":"bf1ff8b1633a4124defb6ca02318af48b713f593","tid":1011906,"uid":134673,"like":0,"dislike":0,"score":0,"citedBy":0,"replyTime":"2019-02-07T16:25:03.000Z","msg":"佢作畀達明啲今天應該很高興同十個救火的少年真係好經典"},{"pid":"ac9af8c396ef07c8bedf8137c4f04bef2bcfee2e","tid":1011906,"uid":39710,"like":0,"dislike":0,"score":0,"citedBy":0,"replyTime":"2019-02-08T04:44:19.000Z","msg":"長谷部誠！！"}]}