{"tid":300349,"cid":12,"subCid":0,"title":"[新手寫故] 世界就是如此荒誕","createTime":"2017-06-27T22:59:49.000Z","updateTime":"2017-06-27T22:59:49.000Z","uid":125454,"like":0,"dislike":0,"uniUserReply":0,"replies":[{"pid":"bc235cd47ae5528ce42935cc8068c2222e8f1107","tid":300349,"uid":125454,"like":0,"dislike":0,"score":0,"citedBy":0,"replyTime":"2017-06-27T22:59:49.000Z","msg":"第1章：我終於約到女神出街<br />\n---<br />\n今日係一個特別嘅日子，一個值得記念嘅日子。<br />\n<br />\n我終於約到女神出街。<br />\n<br />\n晚上7點，旺角地鐵站E1出口。<br />\n<br />\n「你就係阿蘭？」「原來你就係rvsp0370！」<br />\n我無見過女神真人，我淨係見過佢嘅相。<br />\n靚過林嘉欣，皮膚又白又滑，150cm高，中等長度頭髮，黑絲，OL裝，眼鏡娘，cool到核爆嘅紫色頭髮。<br />\n大學畢業，聰明，幽默。鍾意打機，亦鍾意睇書。同我一樣不好運動，同我聽埋類似音樂。而且聽聞佢經驗豐富，邊方面經驗？哈哈哈心照啦。<br />\n唔知photoshop技巧好算唔算優點，不過佢張相同真人有7成似。咁完美嘅女人，唯一缺點應該係佢個名實在唔多好聽。<br />\n<br />\n「係啊我就係rsvp0370，你睇落都幾好相處喎。」<br />\n---<br />\n或者我再自我介紹多一次，我叫阿蘭，雖然個名好似女仔，但係我係一個不節不扣嘅毒男。<br />\n而係我面前嘅，就係我3日前識嘅女神，rsvp0370。<br />\n<br />\n而家我地兩個搭緊車去長沙灣開心賓館。準備做一啲同女神一齊做嘅事。<br />\n作為一個毒男，我實在諗唔到有咩topic同女神講。由佢讚我幾好相處之後，我地再無講過一句野。沉默有幾種，有一種係舒服嘅沉默，兩個人靜靜地，享受下身邊嘅環境，唔洗特別去講野。<br />\n但我幾肯定，而家個種係尷尬嘅沉默。或者可能rsvp0370都見慣沉默毒撚，但係我未見過女神。<br />\n地鐵去到尖沙咀，我鼓起勇氣，問女神：「How much per Q?」"}]}