{"tid":193838,"cid":12,"subCid":0,"title":"【初戀】出書之時，就係我追到女神之日","createTime":"2017-04-09T14:26:44.000Z","updateTime":"2018-10-01T15:23:10.000Z","uid":42927,"like":21,"dislike":1,"uniUserReply":5,"replies":[{"pid":"114ca6bd403cd9b731a1eacd3af4b81eec54c6c1","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:26:44.000Z","msg":"既然你哋班友仔咁想我寫返呢個故，咁我就寫埋佢囉。<br />\n<img src=\"/assets/faces/lomoji/39.png\" class=\"hkgmoji\" /> <br />\n新讀者直接睇呢個post啦，我都知唔多人睇，不過如果啱你口味嘅話最好留個名加正皮啦，話畀我知你睇緊嘛。<br />\n<br />\n由於有讀者反應錯字太多，同埋表哥都覺得有好多位置寫得唔夠好，畀啲時間我重新執下文再放多次上嚟，對舊讀者不便之處，深感抱歉。<br />\n<br />\n附上表哥已寫完嘅台妹故⋯⋯<br />\npost1:<a href=\"https://lihkg.com/thread/90704/page/1\" data-auto-link target=\"_blank\">https://lihkg.com/thread/90704/page/1</a><br />\npost2:<a href=\"https://lihkg.com/thread/148856/page/1\" data-auto-link target=\"_blank\">https://lihkg.com/thread/148856/page/1</a><br />\n紙言一次過睇：<a href=\"http://shikoto.com/article/88693/%E5%8F%B0%E7%81%A3%E5%80%8B%E8%A1%A8%E5%A6%B9%E5%9A%9F%E5%B7%A6%E6%88%91%E5%B1%8B%E4%BC%81%E4%BD%8F.html\" data-sr-url=\"https://r.lihkg.com/link?u=http%3A%2F%2Fshikoto.com%2Farticle%2F88693%2F%25E5%258F%25B0%25E7%2581%25A3%25E5%2580%258B%25E8%25A1%25A8%25E5%25A6%25B9%25E5%259A%259F%25E5%25B7%25A6%25E6%2588%2591%25E5%25B1%258B%25E4%25BC%2581%25E4%25BD%258F.html&d=BTQ0Nb6fQhXLRDVXZ5xLdLDFWuQMdHqkD4FeOi%2BWxPk%3D&h=a74bf1d0\" data-auto-link target=\"_blank\">shikoto.com/article/88693/%E5%8F%B0%E7%81%A3%E5%80%8B%E8%A1%A8%E5%A6%B9%E5%9A%9F%E5%B7%A6%E6%88%91%E5%B1%8B%E4%BC%81%E4%BD%8F.html</a><br />\n<br />\n<br />\n***<br />\n呢個係關於中學初戀嘅故事⋯⋯"},{"pid":"e6b960182cfa8196ba8ee92a73228aa81d2b921c","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:27:03.000Z","msg":"是咁的，有一日女神同我講，佢話我出到本書就肯做我女朋友。<br />\n<br />\n女神以一副不屑嘅模樣對住我講：「如果你咁都做到作家同出到書，我就真係做乜都得呀！」<br />\n<br />\n「做乜都得？」突然之間，因為畀佢呢一句說話激起咗我嘅鬥心，「真係做乜都得？」<br />\n<br />\n「係呀！批個頭畀你當凳坐都得呀！」只見女神越講越勞氣，想同我繼續鬥氣落去。<br />\n<br />\n諗返起之前所經歷嘅波折，我深知呢個係最後嘅機會⋯⋯<br />\n<br />\n「咁做我女朋友得唔得？」於是我認真對住佢咁講。<br />\n<br />\n「梗係得啦！」但佢諗都無諗呢個問題嘅意思就即刻答返我，「你都寫到一本書嘅話，我就做你女朋友！」<br />\n<br />\n「真嘅？」聽到佢咁講，我簡直難以置信。<br />\n<br />\n「係呀！不過睇死你都唔得㗎喇。」女神嘴角上揚，對於呢個約定，似係認定我必然會失敗告終。<br />\n<br />\n「嗱！咁一言為定啦，唔可以反口㗎！」但我就信心滿滿。<br />\n<br />\n「哼！睇下點！」說罷，佢就嬲嬲地咁衝咗出課室。<br />\n<br />\n望住佢身影漸漸喺我眼前消失，令我不禁開始懷疑頭先佢講嘅嗰一句晦氣說話，到底係咪真嘅呢？<br />\n<br />\n我出到一本書⋯⋯佢就做我女朋友⋯⋯<br />\n<br />\n唔知道由幾時開始，我就鍾意咗呢個身影嘅主人，好似係第一次見面嘅時候⋯⋯<br />\n<br />\n又唔知道由幾時開始，我覺得自己一定追唔到佢。<br />\n<br />\n但似乎依家呢個夢想，終於有機會達成得到。<br />\n<br />\n如果要講我同女神嘅故事，就要由三年前講起⋯⋯<br />\n<br />\n呢個係屬於我嘅中學故事，<br />\n<br />\n同時係一個不可思議事件。"},{"pid":"04781d48951562647068255bed08d831a6bf8967","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:28:41.000Z","msg":"我叫江浩泓，今年啱啱就讀茂利中學嘅中一級。<br />\n<br />\n因為我小學讀書成績太廢嘅關係，因而入咗嚟依間出咗名嘅拳館，聽聞依間中學都出過唔少嘅拳手，喺區內都享負盛名。<br />\n<br />\n但我一啲都唔在意，反正我都唔打算打拳，只係想做一個好平凡嘅中學生，得閑遲到、得閑欠交功課，最好唔好畀人記得我個名就得。<br />\n<br />\n考完個分班試之後，因為我嘅成績係全級最差嗰幾名，所以就被分派咗去丁班，而「丁班」，顧名思義就係「撚樣班」⋯⋯因為呢班嘅人差唔多大部份嘅人都係撚撚地，智障同小學雞多不勝數，亦有幾個MK終日撩事鬥非，可想而知啲女同學嘅質素去到邊啦，我諗都唔使我多解釋啦。<br />\n<br />\n相比之下，被視為精英班嘅甲班，除咗有一大堆品學兼優嘅資優生之外，仲有好多靚女，同我哋丁班比，簡直係一個天一個地。<br />\n<br />\n每當甲班嘅女仔係走廊走過嘅時候，另外三班嘅男仔都會傾巢而出，情況就係一堆狗公見到娘娘走過而狗衝過去望到實一實，並且向住娘娘搖尾乞憐，希望得到狗糧食。<br />\n<br />\n久而久之，喺中一級都流傳咗一個傳說，叫做「雞仔大遷徙」，所指嘅就係形容緊呢班不成氣候嘅狗公同埋呢個奇怪嘅情況。<br />\n<br />\n「喂，嗰個就係甲班最靚嘅女神喇。」<br />\n<br />\n「好似叫咩咩詩。」<br />\n<br />\n「靚咩？佢隔離嗰個仲靚啦。」<br />\n<br />\n「你話姓張嗰個？又好似係喎⋯⋯」<br />\n<br />\n每次「雞仔大遷徙」開始，嗰班狗公就會對住班女仔品頭論足，而我就會匿埋喺課室度做自己嘅嘢，從冇加入過佢哋嘅行列。<br />\n<br />\n正當我喺度發緊白日夢嘅時候，就有個人行埋嚟同我講嘢⋯⋯<br />\n<br />\n「喂，阿泓，唔出去睇囡囡？做乜喺度做和尚。」<br />\n<br />\n「囡囡有咩好睇啫⋯⋯」<br />\n<br />\n「吓，唔通你⋯⋯」<br />\n<br />\n「我唔係咁嘅意思，而係一睇就知追唔到。」<br />\n<br />\n「果然係和尚呀！大師，你真係看透了世事。」<br />\n<br />\n「頂，咪玩啦。」<br />\n<br />\n眼前呢個高高瘦瘦，成日都講埋晒啲廢話嘅男仔，就係我喺呢間學校認識嘅第一個朋友，佢叫做康仔。<br />\n<br />\n我點認識佢？事緣就係上緊中文堂嘅時候，教書嗰個阿Sir叫做岑sir，係一個好厲害嘅催眠師，每當佢一開聲講書，全班就會好自自然然咁瞓低，當然我都唔例外。<br />\n<br />\n而喺我瞓瞓下嘅時候，就無啦啦有條友拍一拍我膊頭。<br />\n<br />\n然後佢細細聲問我：「喂，你覺唔覺得個阿sir講書嗰陣，好似含住條撚咁，講嘢一嚿嚿。」<br />\n<br />\n「係呀！我都覺！」<br />\n<br />\n之後就開始咗永無止境嘅閑聊⋯⋯<br />\n<br />\n「係喎，傾咗咁耐都唔知你叫咩名。」<br />\n<br />\n「嗯⋯⋯我叫阿泓。」<br />\n<br />\n「我叫康仔。」<br />\n<br />\n就係咁，好突然就識咗康仔，之後我哋就索性無視咗岑Sir，堂堂中文堂喺度吹水。<br />\n<br />\n好快就開咗學兩個月⋯⋯但「雞仔大遷徙」嘅情況完全冇退減嘅跡象，而我同康仔都繼續喺度吹水過日子。<br />\n<br />\n有一日，身兼班主任嘅岑sir宣布要我哋每一個同學都揀一樣課外活動，仲要係強制性添。<br />\n<br />\n我一睇到張報名表，上面全部都係我完全冇興趣嘅活動，心情一下子灰晒，明明全部活動我都冇興趣，點解仲要逼我去參加呢？<br />\n<br />\n跟住岑sir再講：「另外張嘢係冇寫到嘅，如果大家參加做圖書館管理員，就可以得到豁免，唔使參加任何課外活動。」<br />\n<br />\n圖書館管理員，聽落好似幾好喎。<br />\n<br />\n我望過去康仔嗰度，諗住拉埋佢參加，點知見到佢喺嗰張報名表上面已經填好哂一大堆活動，仲要全部都係運動方面。<br />\n<br />\n「康仔，乜你咁鍾意做運動㗎咩？」我指住佢張嘢，好驚訝咁話：「全部都填晒做運動嘅，又足球又籃球，咁顛㗎你！」<br />\n<br />\n「哦，咁我想操fit啲嘛，做多啲運動好呀！」見到康仔已經下定決心，我知道我再講咩都改變唔到佢主意，佢問我：「咁你諗住參加咩呀？」<br />\n<br />\n「我⋯⋯」我揸住手上張報名表，有種莫名嘅失落感。「我諗住參加做圖書館管理員。」<br />\n<br />\n「圖書館管理員？哈哈⋯⋯」康仔一聽到就立即笑咗出嚟，然後話：「好悶㗎喎！淨係喺度執下書，邊有嘢做㗎？而且聽啲師兄講呢個係學校出咗名嘅厭惡性工作嚟㗎喎，祝你好運啦。」<br />\n<br />\n「唔係啩⋯⋯」我咬住咗塊葉。"},{"pid":"1f3e4869da692d267a47a886f02e6a53851edfb4","tid":193838,"uid":72342,"like":0,"dislike":0,"score":0,"citedBy":0,"replyTime":"2017-04-09T14:30:28.000Z","msg":"唔係出過啦咩<img src=\"/assets/faces/normal/oh.gif\" class=\"hkgmoji\" />"},{"pid":"8b418126626c77df7a6d21e67ca1e25fdd19db83","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:36:06.000Z","msg":"聽康仔咁講法，我不禁吞咗啖口水，再認真咁諗下係咪真係要做⋯⋯但係反正我本身都唔想參加其他課外活動，去做下都無妨。<br />\n<br />\n於是我就同岑sir報咗名，佢話聽日放學就要去到圖書館報到，聽講話係諗住認識下新成員，唔知道呢份工作究竟有幾令人厭惡，仲有啲咩人同我一樣參加咗，但相信我好快就知道。<br />\n<br />\n眨下眼就到咗聽日放學嘅四點鐘，我好準時就去到學校三樓嘅圖書館，入面就只有小貓三四隻嘅師兄師姐喺度溫緊書，同埋一個西口西面嘅圖書館負責人，望落係一個接近五十歲嘅阿婆。<br />\n<br />\n睇嚟我係最準時嗰個喎⋯⋯其他人都未嚟到。<br />\n<br />\n「你係今年嘅中一？過嚟啦。」阿婆見到我之後就示意要我過去。<br />\n<br />\n「嗯⋯⋯係⋯⋯」我聽佢講行到佢面前，然後佢就隨手畀咗張清單我。<br />\n<br />\n「睇住張嘢，跟住執好晒成個圖書館啲書啦，仲有呢一疊書呀。」阿婆指住一堆放喺紙皮箱入面嘅書話，唔講真係唔知原來圖書館係成個亂葬崗咁，「我依家要落去開一開會，喺我返嚟之前同我執哂啲書佢，應該仲有幾個中一同學未嚟，一陣你話埋比佢哋知啦。」<br />\n<br />\n「吓⋯⋯」我終於知道點解啲人話呢份係厭惡性工作，我初來報到，就已經畀眼前呢個阿婆當我阿四，好似我要老奉做嘢咁。<br />\n<br />\n「吓咩？得啦，依家即刻執啦。」說罷，佢就急急腳咁走咗。<br />\n<br />\n我覺得叫佢做阿婆好似美化咗佢，我諗應該叫佢做八婆，呢個圖書館八婆！<br />\n<br />\n我睇住張清單上面有數之不盡，唔同種類嘅書籍，真係睇到我差啲眼花，而清單嘅右上角就有幾個人名⋯⋯<br />\n<br />\n睇嚟應該係同我一樣參加咗做圖書館管理員嘅中一學生，但得我一個係丁班，其餘幾個人都係乙班同丙班，而有趣嘅係只有一個女仔係甲班。<br />\n<br />\n佢個名做張子穎。<br />\n<br />\n張子穎⋯⋯好似喺邊度聽過佢嘅名咁。<br />\n<br />\n跟住我就開始拎起放滿晒書嘅紙皮箱去到圖書櫃嗰邊，檢查下有啲咩書係放漏咗，跟住再放返入去。<br />\n<br />\n查查下都過咗半個鐘，但依然係得我一個喺度，唔通其他人都打晒退堂鼓？係得我咁戇居先嚟咗。<br />\n<br />\n當我仲專注緊喺圖書櫃前，忽然有一把甜美嘅聲線傳入我耳畔⋯⋯<br />\n<br />\n「唔⋯⋯唔好意思，請問你係咪都係圖書館管理員嚟㗎？」眼前嘅女仔好溫柔咁問我。<br />\n<br />\n只見佢身穿整潔嘅藍色校裙，五官清秀而分明，有一雙水靈靈嘅大眼睛，額前留住短短嘅瀏海，而且仲紥住一條長長嘅馬尾，令佢添加咗幾分稚氣。<br />\n<br />\n再加上佢身上所散發出來嘅仙氣，溫文秀麗嘅氣質深深咁將我迷住咗。<br />\n<br />\n「⋯⋯」我呆呆咁望住佢。<br />\n<br />\n「喂喂！」佢喺我面前揮一揮手，再話：「你聽唔聽到我講嘢㗎？」<br />\n<br />\n「聽到⋯⋯」我慢慢咁反應過嚟，「我係呀⋯⋯」<br />\n<br />\n我都係第一次見到咁靚嘅女仔⋯⋯心跳因爲眼前呢個女仔而不自覺地加快。<br />\n<br />\n「你⋯⋯喺度做緊咩呀？」個女仔將身體挨埋嚟，然後睇住我手上揸住嗰張執書清單，「你喺度執緊啲圖書？使唔使我幫手㗎？」<br />\n<br />\n「要⋯⋯要⋯⋯要⋯⋯要幫手⋯⋯」我一時緊張起嚟，連講嘢都有啲口吃。<br />\n<br />\n「哦⋯⋯哦⋯⋯哦⋯⋯哈哈！乜你講嘢咁好笑嘅？」見到佢甜笑起嚟，兩邊面頰露出淺淺嘅小酒窩，令到佢格外可愛，十足一條金魚咁，「咁我可以點幫你手呀？」<br />\n<br />\n「睇⋯⋯睇住呢張嘢執⋯⋯執好啲書。」我緊張嘅心情依然未能平復。<br />\n<br />\n「哦，好呀！」我手上張清單迅速畀個女仔搶走，跟住佢話：「咦！上面有寫我個名喎，但如果係作家嗰一行就好喇⋯⋯」<br />\n<br />\n「係咩？你⋯⋯你叫咩名？」我問。<br />\n<br />\n「我？」佢聽到之後，好似有啲愕然，「係喎，仲未自我介紹添喎，哈哈！」<br />\n<br />\n「係呀⋯⋯」<br />\n<br />\n望住眼前呢個女仔，佢甜美嘅笑容已經深深咁烙印喺我腦海之中，而且佢嘅傻氣真係令到我個心不停撲撲咁跳。<br />\n<br />\n「我叫⋯⋯張子穎呀！」<br />\n<br />\n張子穎？原來佢就係甲班唯一一個報名參加做圖書館管理員嘅女仔⋯⋯<br />\n<br />\n呢個名字我感覺上真係覺得好熟悉，我好似唔知喺邊度聽過佢個名，但係又諗極都諗唔起。<br />\n<br />\n「嗯⋯⋯你好呀，我⋯⋯我係阿泓。」我一本正經咁介紹自己。<br />\n<br />\n「阿泓⋯⋯」張子穎聽到我個名之後，就去睇一睇張清單嘅右上角，再傻笑咁講：「你係中一丁班嘅江浩泓？哈哈⋯⋯點解你個名咁得意嘅？江浩泓⋯⋯即係剛好暈，你做啲乜嘢會剛好暈㗎？」<br />\n<br />\n「吓⋯⋯我都唔知喎。」原來我個名有咁嘅意思，雖然我就好少會頭暈，但見到眼前咁靚嘅女仔都差啲暈低。<br />\n<br />\n「咁我以後就叫你阿泓啦！」張子穎佢笑得好燦爛咁講，又再露出一對淺淺嘅小酒窩，「同埋呢，你以後叫我子穎就得㗎喇。」<br />\n<br />\n「係⋯⋯」我又開始呆呆地，因為連我自己都唔相信我咁容易就識到一個咁靚嘅女仔。"},{"pid":"8100730c7f5abc71e9c95fe5a6d428bb363ac9c8","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:36:20.000Z","msg":"「點解你個樣成日都咁呆㗎？」子穎嘅神情帶點疑惑咁問：「咪再發呆啦，係咪要執哂呢啲書㗎？」<br />\n<br />\n「嗯嗯⋯⋯」我點頭回應，繼續講：「要將紙皮箱裏面啲書跟返啲書號放返入不同嘅書架，我估應該係啩⋯⋯其實我都係第一次做呢啲工作。」<br />\n<br />\n「咁我哋快啲一齊執哂佢啦！」子穎一馬當先，好快就拎起咗一本書，然後好細心咁睇住張清單，「小思⋯⋯放喺呢到。」<br />\n<br />\n見到佢咁畀心機，我都不敢怠慢，立即拎起啲書遞畀佢。<br />\n<br />\n「係喎⋯⋯」我一邊遞啲書畀佢，一邊問：「我想問你點解會報名參加嘅？」<br />\n<br />\n「因為我鍾意睇書囉。」子穎毫不猶豫就答返我，呢個都係一個好正常嘅答案，「咁你呢？」<br />\n<br />\n「你問我？」其實我只係為咗唔想參加任何課外活動先報名，我本身根本就唔鍾意睇書，如果係平時失眠先會拎本書打開嚟睇下，但咁答又好似好怪喎。<br />\n<br />\n「嗯嗯，唔通問返我自己咩？」子穎笑住話。<br />\n<br />\n「因為⋯⋯我都鍾意睇某啲我有興趣嘅書。」其實我依一句說話都講得冇錯，如果老夫子都計嘅話。<br />\n<br />\n「咦！咁你有冇睇過阿濃啲書呀？」佢又再問我。<br />\n<br />\n「阿濃⋯⋯」我連邊個都唔知。<br />\n<br />\n「仲有小思都好好睇㗎！」<br />\n<br />\n「哦⋯⋯」<br />\n<br />\n跟住就唔知點解聽咗佢介紹一大堆我完全唔識嘅作家同圖書，而我就喺適當嘅時候畀下反應。<br />\n<br />\n我哋一路執書，一路傾計，但係都係傾下啲我唔識但要扮識嘅嘢⋯⋯天色亦漸漸昏暗，喺八婆返嚟之前，我同子穎幾經辛苦終於執好哂圖書館入面嘅書。<br />\n<br />\n到最後其他人都係潛哂水⋯⋯不過都好，如果唔係我都冇機會可以單獨同子穎一齊咁耐，仲可以同佢傾咗咁耐計。<br />\n<br />\n「唉⋯⋯終於執好啦⋯⋯」我話。<br />\n<br />\n「辛苦哂你！」<br />\n<br />\n「嗯⋯⋯你都係。」<br />\n<br />\n子穎望一望圖書館嘅鐘，然後驚惶失措咁話：「弊喇！原來已經咁晏㗎啦⋯⋯」<br />\n<br />\n「做咩事？你有緊要嘢做？」我問。<br />\n<br />\n「嗯！係呀，我要走先啦。」子穎好匆忙咁拎起書包，然後就衝到去門口。<br />\n<br />\n「阿泓⋯⋯」但佢停低咗喺門口，然後回首對住我嫣然一笑：「今日好開心可以識到你，嘻嘻⋯⋯再見啦。」<br />\n<br />\n「我⋯⋯我都係，再見啦⋯⋯」我又呆咗落嚟。<br />\n<br />\n跟住子穎就消失喺我眼眸之中⋯⋯<br />\n<br />\n雖然唔知道幾時可以再見到佢，但我同佢都係圖書館嘅管理員，相信不論見面定係接觸嘅機會喺未來應該多不勝數。<br />\n<br />\n真係好想快啲再見到佢呀⋯⋯<br />\n<br />\n八婆返嚟之後，是但求其講幾句就打發我走，好似完全忽視咗我嘅功勞，我果然冇幫佢改錯名。<br />\n<br />\n但我臨走之前，拎咗本阿濃嘅圖書走⋯⋯而返去屋企嘅途中就個腦一直諗住張子穎呢三個字。<br />\n<br />\n「咦！咁你有冇睇過阿濃啲書呀？」<br />\n<br />\n諗返起佢呢個問題，我先意識到乜嘢叫做書到用時方恨少，如果我再唔睇多啲書，可能下次就唔知講咩好㗎喇。<br />\n<br />\n返到屋企之後我就馬上瞓咗落梳化，再拎返阿濃本書出嚟，我慢慢打開呢本幾厚嘅書睇⋯⋯<br />\n<br />\n可惜一啲老毛病始終都改變唔到。<br />\n<br />\n睇唔夠兩頁，我就進入咗夢鄉。"},{"pid":"2b8eae2f51e9acc0ca4ae0e5c045a9382f937f42","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:37:52.000Z","msg":"<blockquote>唔係出過啦咩<img src=\"/assets/faces/normal/oh.gif\" class=\"hkgmoji\" /></blockquote><br />\n都話要執執文先，唔放上紙言㗎啦<img src=\"/assets/faces/normal/frown.gif\" class=\"hkgmoji\" />"},{"pid":"19ef070b6a0dee066844eb7c7facebdecf16c225","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T14:38:43.000Z","msg":"最遲聽日執哂放上嚟再寫埋落去<img src=\"/assets/faces/lomoji/06.png\" class=\"hkgmoji\" />"},{"pid":"b888412edcde6dbcc3e042983e8f5d1b572c0b0a","tid":193838,"uid":97788,"like":0,"dislike":0,"score":0,"citedBy":0,"replyTime":"2017-04-09T14:55:35.000Z","msg":"即係上面d文同原本既有唔同？？<img src=\"/assets/faces/lomoji/26.png\" class=\"hkgmoji\" />"},{"pid":"5d781e35d9291f86f5440a2977786b5ce2659538","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T15:00:31.000Z","msg":"<blockquote>即係上面d文同原本既有唔同？？<img src=\"/assets/faces/lomoji/26.png\" class=\"hkgmoji\" /></blockquote><br />\n嗯，有啲，分別唔大，睇過唔想再睇就等等表哥啦<img src=\"/assets/faces/lomoji/09.png\" class=\"hkgmoji\" />"},{"pid":"ed8775cccee816cb4ab9ea2b9edc027a98acd57b","tid":193838,"uid":33507,"like":0,"dislike":0,"score":0,"citedBy":0,"replyTime":"2017-04-09T15:02:10.000Z","msg":"<img src=\"/assets/faces/normal/agree.gif\" class=\"hkgmoji\" />"},{"pid":"19223938aed07037cba21c6d50df9a6df590de6f","tid":193838,"uid":49483,"like":0,"dislike":0,"score":0,"citedBy":0,"replyTime":"2017-04-09T15:46:53.000Z","msg":"點解你次次都要從頭黎過<img src=\"/assets/faces/normal/frown.gif\" class=\"hkgmoji\" />"},{"pid":"e8f51cc8b62e72954bf62ce33591c8f013437143","tid":193838,"uid":49483,"like":0,"dislike":0,"score":0,"citedBy":0,"replyTime":"2017-04-09T15:53:59.000Z","msg":"<img src=\"/assets/faces/normal/smile.gif\" class=\"hkgmoji\" />"},{"pid":"46baf66e6ba51a221d7524f6be86f6b923513d1e","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T16:39:37.000Z","msg":"<blockquote>點解你次次都要從頭黎過<img src=\"/assets/faces/normal/frown.gif\" class=\"hkgmoji\" /></blockquote><br />\n喔⋯⋯好多原因⋯⋯<br />\n因為覺得有啲位寫得差想再寫過<br />\n同埋過咗咁耐都唔知自己寫過啲咩<img src=\"/assets/faces/normal/frown.gif\" class=\"hkgmoji\" /> <br />\n順便睇返一次，方便組織下個故仔"},{"pid":"38644ca48e4985e2b4a9b343c6781aea4ae0e587","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-09T16:58:36.000Z","msg":"第二朝早返到學校，我就立即去問康仔：「喂！你知唔知邊個係張子穎？」<br />\n<br />\n因為康仔係出咗名嘅「風神」，收風係佢嘅強項，任何喺校內嘅花邊新聞抑或係一啲突發事件，佢都可以第一時間收到風，而且絕對係突發！獨家猛料！肯定勁過依家啲狗仔隊幾十倍，所以我就搵佢解答我呢個疑難。<br />\n<br />\n而康仔一聽到呢個名字，就露出咗一個驚訝嘅神情。<br />\n<br />\n「吓⋯⋯你唔係唔識呢個人啩？」康仔反問我。<br />\n<br />\n「佢係咩嘢人嚟㗎？」我苦苦哀求：「話我知啦，我嘅人物圖鑒邊有你咁豐富呀？」<br />\n<br />\n「其實⋯⋯正確啲嚟講，佢唔係人，佢係神。」康仔好正經咁講，亦令我搲哂頭。<br />\n<br />\n「神？」我畀康仔嘅說話嚇咗一嚇。<br />\n<br />\n「冇錯！佢就係中一級嘅兩大女神之一！」對於女神，康仔作隆重介紹。<br />\n<br />\n「咩話⋯⋯」而我聽完之後，就有啲錯愕。<br />\n<br />\n原來尋日我喺圖書館識嘅女仔竟然係女神？但唔理佢有冇掛住呢個名銜，從我第一眼睇到佢開始，佢就已經係我心目中嘅女神。<br />\n<br />\n「我諗你一定係冇去過雞仔大遷徙，所以先至唔識佢。」康仔冷笑一聲，然後再話：「做咩呀？你想識人呀？突然咁問我嘅？」<br />\n<br />\n「唔係呀，想問下啫。」我話。<br />\n<br />\n「睇死你都係啦！」<br />\n<br />\n「咁⋯⋯你當我係囉。」<br />\n<br />\n但事實上，我尋日已經識到佢。<br />\n<br />\n唔怪得成日都覺得張子穎呢個名好似有啲似曾相識啦，我諗返起曾經聽過其他中一雞仔講過佢個名，而嗰陣時都仲未知佢係咩人。<br />\n<br />\n跟住我連上堂都冇哂心機⋯⋯拎住本書收埋喺櫃桶度睇。<br />\n<br />\n忽然，有人用支筆篤一篤我嘅背脊⋯⋯<br />\n<br />\n「喂！做咩唔聽書呀？」<br />\n<br />\n我下意識擰轉面一望。<br />\n<br />\n「嘩！嚇死人咩？」<br />\n<br />\n突如其來嘅襲擊⋯⋯喺我眼前出現嘅係一個肥嘟嘟嘅女仔。<br />\n<br />\n「咁易嚇死你，你就一早死咗啦。」<br />\n<br />\n「嗯嗯⋯⋯好在我大膽啫。」<br />\n<br />\n無啦啦嚇我嘅女仔，叫做阿琳，係一個有少少肥，樣子單純嘅女仔，但係個性格絕對唔似，因為佢係一個煩膠，仲要係煩膠中嘅煩膠。"},{"pid":"6329267449e5de82cba2980b75b2d48e11b75993","tid":193838,"uid":48272,"like":0,"dislike":0,"score":0,"citedBy":0,"replyTime":"2017-04-09T20:07:17.000Z","msg":"留名<img src=\"/assets/faces/lomoji/05.png\" class=\"hkgmoji\" />"},{"pid":"6ab16880fb936d4142eddb53c489e59dcdb5d260","tid":193838,"uid":7671,"like":0,"dislike":0,"score":0,"citedBy":0,"replyTime":"2017-04-10T00:18:00.000Z","msg":"正評<img src=\"/assets/faces/normal/angel.gif\" class=\"hkgmoji\" />"},{"pid":"9b28064e85d4d6203c37a34f8853c118c0b4305b","tid":193838,"uid":41756,"like":0,"dislike":0,"score":0,"citedBy":0,"replyTime":"2017-04-10T01:49:15.000Z","msg":"留個名先<img src=\"/assets/faces/lomoji/05.png\" class=\"hkgmoji\" /> <br />\n我要上個post繼續落去嘅位呀<img src=\"/assets/faces/lomoji/23.png\" class=\"hkgmoji\" />"},{"pid":"5fc970309789e0b3d65ca53fa17e2873ff2eeb04","tid":193838,"uid":9869,"like":0,"dislike":0,"score":0,"citedBy":0,"replyTime":"2017-04-10T02:06:07.000Z","msg":"Mark已Book<img src=\"/assets/faces/normal/agree.gif\" class=\"hkgmoji\" />"},{"pid":"8ad0a267697d58e0a68f407d917a666ba9fbe729","tid":193838,"uid":36215,"like":0,"dislike":0,"score":0,"citedBy":0,"replyTime":"2017-04-10T02:38:23.000Z","msg":"留名"},{"pid":"15c6a0e5876e3a18a23a9c4a87ad8399e9d7f09e","tid":193838,"uid":101114,"like":0,"dislike":0,"score":0,"citedBy":0,"replyTime":"2017-04-10T02:58:38.000Z","msg":"留名"},{"pid":"e255267549ca1c4fdccead7d3fab3c881780e12f","tid":193838,"uid":100299,"like":0,"dislike":0,"score":0,"citedBy":0,"replyTime":"2017-04-10T03:18:05.000Z","msg":"lm"},{"pid":"f23e9f4746b1e00eede5926065b2962c3ff04402","tid":193838,"uid":41756,"like":0,"dislike":0,"score":0,"citedBy":0,"replyTime":"2017-04-10T04:52:47.000Z","msg":"我是來追故的<img src=\"/assets/faces/normal/agree.gif\" class=\"hkgmoji\" />"},{"pid":"b34d0e96ddfa1d21389eb444b014ce763f85ccdf","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-10T17:32:44.000Z","msg":"依度真係一片樂土，冇人催我出文，好爽<img src=\"/assets/faces/normal/sosad.gif\" class=\"hkgmoji\" />"},{"pid":"367e200cf38ae62ac7bd752382a71b2242903b5e","tid":193838,"uid":2097,"like":0,"dislike":0,"score":0,"citedBy":0,"replyTime":"2017-04-10T17:38:27.000Z","msg":"<img src=\"/assets/faces/normal/agree.gif\" class=\"hkgmoji\" /> <img src=\"/assets/faces/normal/agree.gif\" class=\"hkgmoji\" /> 終於寫番"},{"pid":"d080a4e4e95fc3d8a216e49e3e22eb06abc776c4","tid":193838,"uid":13637,"like":0,"dislike":0,"score":0,"citedBy":0,"replyTime":"2017-04-10T17:48:46.000Z","msg":"終於等到您寫返啦<img src=\"/assets/faces/normal/cry.gif\" class=\"hkgmoji\" />"},{"pid":"e556c385e6c80cbeaddc3a461a144dd348f41a4f","tid":193838,"uid":40148,"like":0,"dislike":0,"score":0,"citedBy":0,"replyTime":"2017-04-11T00:11:36.000Z","msg":"<blockquote>依度真係一片樂土，冇人催我出文，好爽<img src=\"/assets/faces/normal/sosad.gif\" class=\"hkgmoji\" /></blockquote><br />\n出啦頂你<img src=\"/assets/faces/normal/banghead.gif\" class=\"hkgmoji\" />"},{"pid":"5a8d1ceacb1d28c1ba93bae4d922c81134ca3e1a","tid":193838,"uid":36215,"like":0,"dislike":0,"score":0,"citedBy":0,"replyTime":"2017-04-11T00:56:04.000Z","msg":"<blockquote>依度真係一片樂土，冇人催我出文，好爽<img src=\"/assets/faces/normal/sosad.gif\" class=\"hkgmoji\" /></blockquote><br />\n即刻催<img src=\"/assets/faces/lomoji/33.png\" class=\"hkgmoji\" />"},{"pid":"4a7e79d37213ab901dc582489940bf0b6a9f697d","tid":193838,"uid":41756,"like":0,"dislike":0,"score":0,"citedBy":0,"replyTime":"2017-04-11T02:49:22.000Z","msg":"<blockquote>依度真係一片樂土，冇人催我出文，好爽<img src=\"/assets/faces/normal/sosad.gif\" class=\"hkgmoji\" /></blockquote><br />\n<br />\n你係咪傻左，叫你俾番上個post最尾個位俾我<img src=\"/assets/faces/lomoji/33.png\" class=\"hkgmoji\" />"},{"pid":"ef5c4e2d4f7ffa75e87e96291656125c486ad7f7","tid":193838,"uid":69263,"like":0,"dislike":0,"score":0,"citedBy":0,"replyTime":"2017-04-11T05:46:45.000Z","msg":"留名"},{"pid":"71618dce67fa344aa749e488717792bd42e04de9","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-11T05:49:35.000Z","msg":"各位放心啦，雖然我都知個故冇咩人睇，但都會寫埋落去，保證唔爛尾<img src=\"/assets/faces/normal/sosad.gif\" class=\"hkgmoji\" />"},{"pid":"98d38084a32ad6f662fd0705303f9328c9d7e556","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-11T05:50:33.000Z","msg":"喔⋯⋯仲有尋日太多嘢做，唔記得搞返啲舊文上嚟，抱歉⋯⋯<br />\n<br />\n依家整緊<img src=\"/assets/faces/normal/smile.gif\" class=\"hkgmoji\" />"},{"pid":"1d9916e0660b3e3fc8c821b74c6121829010d900","tid":193838,"uid":32214,"like":0,"dislike":0,"score":0,"citedBy":0,"replyTime":"2017-04-11T10:24:32.000Z","msg":"留名先<img src=\"/assets/faces/normal/agree.gif\" class=\"hkgmoji\" />"},{"pid":"64b44ecff0d39653a44eeaeed2cf3444c6048a6c","tid":193838,"uid":41756,"like":0,"dislike":0,"score":0,"citedBy":0,"replyTime":"2017-04-11T13:02:31.000Z","msg":"其實個故好高汁，樓主唔該你出快少少<img src=\"/assets/faces/lomoji/09.png\" class=\"hkgmoji\" />"},{"pid":"1fb880b014b55f2935ed7ceb9ade3911c4b219a5","tid":193838,"uid":13637,"like":0,"dislike":0,"score":0,"citedBy":0,"replyTime":"2017-04-11T14:44:24.000Z","msg":"<blockquote>各位放心啦，雖然我都知個故冇咩人睇，但都會寫埋落去，保證唔爛尾<img src=\"/assets/faces/normal/sosad.gif\" class=\"hkgmoji\" /></blockquote><br />\n<br />\n唔好咁講 我一直追緊架<img src=\"/assets/faces/normal/smile.gif\" class=\"hkgmoji\" />"},{"pid":"9ba24b1a2ba72768075ce3715bcfd71626b134c2","tid":193838,"uid":105433,"like":0,"dislike":0,"score":0,"citedBy":0,"replyTime":"2017-04-11T15:44:58.000Z","msg":"幾時會出文"},{"pid":"2691f0a60123c05dbf56202236a9daceee04d29d","tid":193838,"uid":60916,"like":0,"dislike":0,"score":0,"citedBy":0,"replyTime":"2017-04-12T02:07:27.000Z","msg":"LM"},{"pid":"619468b77107580962c0150dee29e95c99443563","tid":193838,"uid":10444,"like":0,"dislike":0,"score":0,"citedBy":0,"replyTime":"2017-04-12T04:11:08.000Z","msg":"表哥文呢<img src=\"/assets/faces/normal/cry.gif\" class=\"hkgmoji\" />"},{"pid":"07ba2c3234ee31c438e3ca4daa7e7c6d9a071016","tid":193838,"uid":35039,"like":0,"dislike":0,"score":0,"citedBy":0,"replyTime":"2017-04-12T09:04:07.000Z","msg":"文呢<img src=\"/assets/faces/normal/clown.gif\" class=\"hkgmoji\" />"},{"pid":"099ef2bce39889f5e45bfc863a1ed529a8e38f88","tid":193838,"uid":22005,"like":0,"dislike":0,"score":0,"citedBy":0,"replyTime":"2017-04-12T13:36:21.000Z","msg":"爛尾 唉屌"},{"pid":"758481aaeb9ccd17e369e2e9eb9e9b7feeff43c6","tid":193838,"uid":41756,"like":0,"dislike":0,"score":0,"citedBy":0,"replyTime":"2017-04-12T19:52:23.000Z","msg":"<img src=\"/assets/faces/normal/frown.gif\" class=\"hkgmoji\" />"},{"pid":"119c099960915827aca79b20a330d9c3c2fc5f49","tid":193838,"uid":97486,"like":0,"dislike":0,"score":0,"citedBy":0,"replyTime":"2017-04-12T20:07:22.000Z","msg":"<img src=\"/assets/faces/normal/kill2.gif\" class=\"hkgmoji\" />"},{"pid":"745374fe398ecfa41874004b9df8dc6264a45593","tid":193838,"uid":105433,"like":0,"dislike":0,"score":0,"citedBy":0,"replyTime":"2017-04-13T12:52:38.000Z","msg":"等左幾日都未出 是否已爛尾？"},{"pid":"5c6ce0a9360a0c23cf00b5f23af5498b4d19409b","tid":193838,"uid":35039,"like":0,"dislike":0,"score":0,"citedBy":0,"replyTime":"2017-04-13T13:22:31.000Z","msg":"文呢<img src=\"/assets/faces/normal/surprise.gif\" class=\"hkgmoji\" />"},{"pid":"fc331377ec239609249ee205a1037821e4a9531a","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-13T16:25:58.000Z","msg":"對唔住咁多位，<br />\n表哥近日飽受情緒困擾，好唔開心<img src=\"/assets/faces/normal/frown.gif\" class=\"hkgmoji\" /> <br />\n所以未能夠寫得出啲開心啲嘅文，要大家久等，我差唔多寫到㗎啦<img src=\"/assets/faces/normal/frown.gif\" class=\"hkgmoji\" /> <br />\n預告一下，接住放完個假嘅中四生活應該開心嘢居多<img src=\"/assets/faces/fs/smile.gif\" class=\"hkgmoji\" />"},{"pid":"b432008e3f56f0a8ae350077aadddbbed3f9be0f","tid":193838,"uid":105433,"like":0,"dislike":0,"score":0,"citedBy":0,"replyTime":"2017-04-13T19:22:16.000Z","msg":"<img src=\"/assets/faces/normal/good.gif\" class=\"hkgmoji\" /> 等你"},{"pid":"b0db68ed032ac1c2978ee6a4b4fe63e080d290c6","tid":193838,"uid":42927,"like":0,"dislike":0,"score":0,"citedBy":0,"replyTime":"2017-04-14T03:42:24.000Z","msg":"<img src=\"/assets/faces/normal/cry.gif\" class=\"hkgmoji\" /> 我都係寫唔到，望各位原諒，畀返幾個月時間小弟休息一下。"},{"pid":"34251b618f66f712cf43ddc0db4e5c6957b31224","tid":193838,"uid":97788,"like":0,"dislike":0,"score":0,"citedBy":0,"replyTime":"2017-04-14T04:26:51.000Z","msg":"巴打 加油<img src=\"/assets/faces/normal/hoho.gif\" class=\"hkgmoji\" /> <br />\n等你 最緊要唔好棄故<img src=\"/assets/faces/lomoji/05.png\" class=\"hkgmoji\" />"},{"pid":"41563bcdd3893e076567554108de740040b598f3","tid":193838,"uid":47555,"like":0,"dislike":0,"score":0,"citedBy":0,"replyTime":"2017-04-14T11:08:25.000Z","msg":"lm"},{"pid":"316fccdb99d1cee6870ad7375652f525b45fb5d0","tid":193838,"uid":10444,"like":0,"dislike":0,"score":0,"citedBy":0,"replyTime":"2017-04-14T23:28:12.000Z","msg":"<blockquote><img src=\"/assets/faces/normal/cry.gif\" class=\"hkgmoji\" /> 我都係寫唔到，望各位原諒，畀返幾個月時間小弟休息一下。</blockquote><br />\n好啦表哥。同小南做少啲啦<img src=\"/assets/faces/normal/wink.gif\" class=\"hkgmoji\" />"}]}