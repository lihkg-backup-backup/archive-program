{"tid":709486,"cid":6,"subCid":0,"title":"世界盃之塞錢入你袋","createTime":"2018-06-20T04:45:47.000Z","updateTime":"2018-06-20T04:55:17.000Z","uid":43983,"like":1,"dislike":1,"uniUserReply":2,"replies":[{"pid":"fd712cb065a4b6901f8a6e7017250e22fc61a4dd","tid":709486,"uid":43983,"like":0,"dislike":0,"score":0,"citedBy":0,"replyTime":"2018-06-20T04:45:47.000Z","msg":"唔講大家可能唔知<br />\n馬會其實每年都幫大家交緊百幾億稅畀政府<br />\n幾乎佔了政府庫房收入 10%<br />\n呢百幾億點黎?<br />\n主要原因係因為你地賭錢<br />\n而最大原因係因為你地賭到柒吓柒吓<br />\n<br />\n我當然無方法預測賽果<br />\n但的確有方法教大家贏多D (更大可能只是輸少D)<br />\n警告以下內容將會塞錢入你袋<br />\n鍾意幫馬會鋪草皮或者想擴大政府稅基嘅人可以唔需要理會此文章<br />\n<br />\n馬會食水深當然多人知<br />\n但未必個個知道有幾深<br />\n首先要清楚馬會主要收入來自喺賠率裏面「抽水」<br />\n但點為之抽水?<br />\n抽水其實係「機會率」與「賠率」之間的差異<br />\n<br />\n以德國對葡萄牙為例<br />\n假如馬會開出以下賠率<br />\n德國勝 2倍<br />\n和 3倍<br />\n葡萄牙勝 6倍<br />\n用以下算式計算可計出「抽水指數」 (外國叫 overround, 我夾硬譯作抽水指數)<br />\n<br />\n「抽水指數」= &frac12; + ⅓ + ⅙ = 1<br />\n如果「抽水指數」是1的話<br />\n馬會便是絕對公平<br />\n所謂的絕對公平是<br />\n當你贏 10000蚊時<br />\n馬會實際上會畀 10000蚊你<br />\n但現實跟幻想絕對有出入<br />\n馬會食水跟領匯一樣咁深<br />\n<br />\n太抽象?<br />\n睇埋以下真實例子<br />\n以今晚巴西對墨西哥為例<br />\n執筆時馬會開出的真實盤口是<br />\n巴西勝 1.2倍<br />\n和 5.4倍<br />\n墨西哥勝 10.5 倍<br />\n1/1.2 + 1/ 5.4 + 1/10.5 = 1.114<br />\n「抽水指數」是1.114的話<br />\n代表馬會賠$10000畀你時<br />\n你原本係應該要贏$11140<br />\n馬會已經吞咗你$1140<br />\n<br />\n$1140唔算離譜<br />\n<br />\n用以上算式<br />\n一樣可以計算其他投注項目<br />\n如巴西vs墨西哥的波膽<br />\n(一比零)1/ 6.7 + (二比零)1/ 6.1 + (三比零)1/ 7.5+ &hellip;..<br />\n當你把所有波膽以算式相加後<br />\n你會知道「抽水指數」係等於1.464<br />\n即是你幸有中波膽贏$10000時<br />\n馬會老實點的話會係應該要畀$14640你<br />\n馬會食咗你$4640<br />\n<br />\n最精彩是首名入球<br />\n繼續以巴西vs墨西哥做例<br />\n(MK尼瑪) 1/ 2.8 + (費特) 1/ 3.7 + (祖奧) 1/ 4 +........<br />\n計完之後<br />\n你得到嘅抽水指數係2.68<br />\n無睇錯<br />\n屌喇媽係2.68<br />\n即係你贏 $10000的話<br />\n馬會已抽尻咗你$16800<br />\n<br />\n當你買首名入球贏錢時 <br />\n馬會其實贏得多過你<br />\n<br />\n簡單點<br />\n總之<br />\n假如你要賭波<br />\n亦要幫襯馬會<br />\n最好選擇只有讓球盤<br />\n巴西主勝 1.74倍<br />\n墨西哥客勝 2.14倍<br />\n1/1.74 + 1/2.14 = 1.042<br />\n當你贏$10000時<br />\n馬會只係抽咗你$420<br />\n算有人性<br />\n<br />\n結論係馬會開設咁多投注項目唔係開畀你玩<br />\n而係開嚟玩尻你<br />\n唔好諗住買波膽或首名入球以小搏大<br />\n波一係唔好買<br />\n一係就隊晒落讓球盤<br />\n<br />\n另外一提係坊間出現大量什麼必勝盤王或獨家貼士網<br />\n收大家幾千蚊入會費提供必贏賽果<br />\n其實入會的人是不最適合賭波的人<br />\n智力有問題最好將錢交給老母保管<br />\n<br />\n如果有必贏貼士<br />\n大家早就約埋一班老友去天上人間<br />\n仲會有人企喺apm睇免費波?<br />\n<br />\n<a href=\"https://www.facebook.com/xxharuki/photos/a.353973134660312.82213.142564715801156/722180857839536/?type=1&amp;theater\" data-sr-url=\"https://r.lihkg.com/link?u=https%3A%2F%2Fwww.facebook.com%2Fxxharuki%2Fphotos%2Fa.353973134660312.82213.142564715801156%2F722180857839536%2F%3Ftype%3D1%26theater&d=GMefUb1EwwwOqWogq8hO05nkJiu3DM%2BvEze6mtExKRo%3D&h=3e3eccfb\" target=\"_blank\">https://www.facebook.com/xxharuki/photos/a.353973134660312.82213.142564715801156/722180857839536/?type=1&amp;theater</a><br />\n溫故知新<img src=\"/assets/faces/fifa/kill2_connect.gif\" class=\"hkgmoji\" /> <img src=\"/assets/faces/fifa/kill_connect.gif\" class=\"hkgmoji\" />"},{"pid":"740ffffaf270dd304e5f9b30893aa63a53710dda","tid":709486,"uid":162783,"like":1,"dislike":0,"score":1,"citedBy":0,"replyTime":"2018-06-20T04:55:17.000Z","msg":"太多人唔識賭啦 真係代馬會多謝佢地"}]}