{"tid":1069869,"cid":12,"subCid":0,"title":"[愛情/校園/重開]幾分之幾","createTime":"2019-03-20T08:51:12.000Z","updateTime":"2019-03-23T06:38:40.000Z","uid":240364,"like":4,"dislike":2,"uniUserReply":8,"replies":[{"pid":"3f08e9555c8fab59a6f48b74e6884b163954901e","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T08:51:12.000Z","msg":"發現打口語自己會比較舒服同打快啲，同時想執執前面既BUG位，因此重新開PO。<br />\n我知道你已經冇再上連登，所以先會將呢個故事寫出黎。<br />\n係為左令自己放低呢段咁傻既感情。<br />\n我同你既故事其實並唔係咁既時間、地點遇上對方，而且都冇咁有故事性。<br />\n而你或者冇咁好，我亦都冇咁壞，但係我地依舊好似故事入面咁有住自己既缺憾。<br />\n<br />\n無論點都好，你同我相處既點滴我都依舊記得係點。<br />\n<br />\n「有些男孩一輩子都沒有轉大人」，可能講緊既就係我。"},{"pid":"36dc2725234eb8f9c7ab66b8ac8a04d6a87b21f1","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T08:52:13.000Z","msg":"每個人成世人入面點都會遇到一兩個同你痴痴呆呆坐埋一檯既知心好友。<br />\n<br />\n呢個朋友有時會同你有好多拗撬，但有時呢又同你極之投契，唔洗講野大家都會知道想要做乜，好似心靈同步咁款。<br />\n<br />\n有時候我真係諗唔透呢種識到你既呢種緣份，到底係孽緣，定係幸福？<br />\n<br />\n不過我可以肯定既係，我絕對唔會後悔認識到你。<br />\n<br />\n就係因為你，我灰暗既人生先至會重新點燃番黎。<br />\n<br />\n直到而家，我都依稀記得我地個段「快樂既時光」。<br />\n<br />\n嗯，呢個故事就要由我中學最後個一個暑假講番起。<br />\n<br />\n記得就係中五升中六個一個暑期，你真真正正咁樣踏入左我既生活當中。<br />\n<br />\n原因？<br />\n<br />\n就係因為你鍾意我既另一個好朋友。"},{"pid":"2bc158c7f3ba2bae482a76ecfac41e4661507456","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T09:26:57.000Z","msg":"窗外面溫暖既陽光照入班房，而坐係最後角落既我正百無聊賴咁睇住一本唔係課堂會用既書本，同埋附近係到整齊地做緊練習卷既同學們格格不入。<br />\n<br />\n「喂，阿魚！一陣落去G記打機？」而坐係我前面既阿才轉身向我講道。<br />\n<br />\n阿才係我轉校之後少有既好朋友。<br />\n<br />\n阿才並唔係特別靚仔同埋高大，唯一比較可取既係生左張人畜無害既Baby face，可以勾起不少女性心底既母性，俾佢地撤底釋放內心中那種強烈既保護慾。但就佢本人黎講，佢同過我講比起呢張娃娃臉，佢更加想生得成熟少少，唔洗俾人當小朋友咁撚化。<br />\n<br />\n的確，如果同佢唔熟既人見到他既樣，大概只會將佢當做係低Form既師弟黎相處。<br />\n<br />\n「咪撚搞喇，我仲未練好今個星期團練啲野。」我專心望著檯上用書本遮住既樂譜，手指在桌上輕敲著。<br />\n<br />\n「真係冇癮，明明暑假黎架嘛！點解都仲要番黎做奴隸？最慘既係仲要俾自己既兄弟拋棄，連網吧都冇人陪我去！」阿才係我耳邊抱怨道，明明身處係課室，但我相信他腦海入面仲依舊心繫著煙火彌漫既戰場，PUBG入面既降落傘。<br />\n<br />\n「你都係阿！唔好成日搞住打機喇好嗎？好心放下個心係show到喇。」我叮囑呢個作為我地隊BAND主音既阿才要加緊訓練，同時漠視左正常中五學生真正應該重視既野。<br />\n<br />\n學習，同埋即將到來既公開試。<br />\n<br />\n「得喇得喇，你當我北角陳奕迅個朵流架？」阿才自以為是咁舉起姆指住自己。<br />\n<br />\n「仲北角陳奕迅？佢把聲家陣又殘又沙，你咪似佢咁就真呀！」我對住佢反左反白眼，語氣中有幾份無奈。<br />\n<br />\n雖然講係咁講，但係Eason其實係我由細到大最鍾意既歌手，內心隱隱若若都仲係將佢放左係第一既位置上。<br />\n<br />\n「咁佢有食煙我冇呀嘛！食煙又成日唔抖先會&mdash;&mdash;」阿才講講下突然卡住左唔出聲，佢知道自己差少少就會踩中地雷。<br />\n<br />\n而呢個時候，一枝粉筆好適當咁幫我們將岩先既話題close topic，狠狠咁砸左係我們兩個人身後既壁報板上。<br />\n<br />\n阿才轉身望向前方，一個四十歲左右既中年男人正係到睥住我地。<br />\n<br />\n冇錯，就係連暑假都要捉我們番黎補課既魔鬼訓導老師，老崔。"},{"pid":"754d8485cc3408ab5a183ded120d4a0b72970776","tid":1069869,"uid":217162,"like":1,"dislike":0,"score":1,"citedBy":1,"replyTime":"2019-03-20T10:00:28.000Z","msg":"幫你推 我都寫緊個新故<br />\n共勉之<img src=\"/assets/faces/normal/hoho.gif\" class=\"hkgmoji\" /><img src=\"/assets/faces/normal/hoho.gif\" class=\"hkgmoji\" />"},{"pid":"7f4024de5d7d5d2702d49ec492ac386955b98f60","tid":1069869,"uid":240364,"like":0,"dislike":0,"score":0,"quote":{"pid":"754d8485cc3408ab5a183ded120d4a0b72970776","tid":1069869,"uid":217162,"like":1,"dislike":0,"score":1,"citedBy":1,"replyTime":"2019-03-20T10:00:28.000Z","msg":"幫你推 我都寫緊個新故<br />\n共勉之<img src=\"/assets/faces/normal/hoho.gif\" class=\"hkgmoji\" /><img src=\"/assets/faces/normal/hoho.gif\" class=\"hkgmoji\" />"},"citedBy":0,"replyTime":"2019-03-20T10:07:30.000Z","msg":"多謝巴打　一齊加油<img src=\"/assets/faces/normal/good.gif\" class=\"hkgmoji\" />"},{"pid":"e978f922d6b550c42e832fe1012ae09f05b61ab8","tid":1069869,"uid":207702,"like":0,"dislike":0,"score":0,"citedBy":1,"replyTime":"2019-03-20T10:15:10.000Z","msg":"留名<img src=\"/assets/faces/normal/angel.gif\" class=\"hkgmoji\" />"},{"pid":"5e0dd2e2b859c78d307ab2c5f66ec4300cc9bb26","tid":1069869,"uid":240364,"like":0,"dislike":0,"score":0,"quote":{"pid":"e978f922d6b550c42e832fe1012ae09f05b61ab8","tid":1069869,"uid":207702,"like":0,"dislike":0,"score":0,"citedBy":1,"replyTime":"2019-03-20T10:15:10.000Z","msg":"留名<img src=\"/assets/faces/normal/angel.gif\" class=\"hkgmoji\" />"},"citedBy":0,"replyTime":"2019-03-20T12:07:36.000Z","msg":"多謝巴打支持<img src=\"/assets/faces/normal/adore.gif\" class=\"hkgmoji\" /><br />\n食埋飯應該夜啲開始更新"},{"pid":"290d9ce02c6cc7ec866eaf70d6646f7858464f11","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T15:11:36.000Z","msg":"「後面個兩隻妖獸，同我起身答問題！」老崔不滿咁望住我地兩個，睇黎岩先我同阿才傾計傾到太大聲，阻住左佢講書。<br />\n<br />\n「份卷入面個篇文言文，到底范仲淹想通過岳陽樓記黎表達啲乜！」老崔指住我地兩個問道。<br />\n<br />\n多數佢咁樣問得，如果答唔到既話就準備俾佢罰企罰成堂架喇。<br />\n<br />\n不過我成日諗，呢啲問題你問范仲淹都未必知喇，你問我把鬼？畢竟以前試過有人將考評局啲痴撚線卷拎番俾原作者作答，結果得出來既答案卻係同model answer差之千里。<br />\n<br />\n「岳陽樓記．．．？阿魚，邊板黎架？」阿才向我打眼色求救，條友就算有俾心機做份卷，都唔識得答。<br />\n<br />\n而我慢慢將岩先通過google搵到而寫係卷上高既答案推到檯邊，放係佢眼底俾佢望。<br />\n<br />\n「作者藉描寫岳陽樓周圍景物，通過對遷客騷人覽物之情既分析議論，深刻地表達了左個種『不以物喜，不以己悲』既曠達胸襟同埋『先天下之憂而憂，後天下知樂而樂』既宏大政治抱負！」<br />\n<br />\n老崔見住阿才居然可以一口氣講哂成題既重點，先係有啲驚訝，然後好似get到乜咁望向我，眼神內面有住一絲矛盾既情感。<br />\n<br />\n「崔蛇，我坐得低囉掛？」阿才笑住問道，然後向我拋黎一個感激不盡既眼神。<br />\n<br />\n阿才，你要多謝唔並唔係我，係google大神。<br />\n<br />\n「妖獸一號你坐低，二號，你答我呢題！」老崔指著我說道。<br />\n<br />\n我露出了一副Who fucking care既表情，反正岩先我就已經抄哂呢啲練習既答案架喇，就算你再問我乜野中心句或者修辭手法，都係難唔到我。<br />\n<br />\n「范仲淹．．．范仲淹佢老婆叫乜名！」老崔本來想問啲直接既問題，但係講到一半突然靈機一動改問道。<br />\n<br />\n「．．．？」<br />\n<br />\n做乜尻呀話？<br />\n<br />\n望住老崔呢條跳脫既問題，再望下根本冇呢條問題既卷，我只可以呆滯咁望住他。<br />\n<br />\n「唔識答喇？」老崔露出好滿意既笑容。<br />\n<br />\n老崔，呢次你狠！你好耶！<br />\n<br />\n「咁一陣留低同我吹下水先好再走，今堂乖乖地企多陣先！」老崔完全唔理其他同學眼中既各種鄙視之色，沾沾自喜咁向我宣佈佢既勝利。<br />\n<br />\n我反左反白眼，然後將個身靠係壁報板到唔理條友。<br />\n<br />\n換著以前既我或者又會同他好好理論下，甚至會同佢大打出手？<br />\n<br />\n不過為左樂隊，為了我而家生活中唯一既依靠，家陣有乜係我忍唔到先得架？<br />\n<br />\n當時我是這樣想著的．．．<br />\n<br />\n嗯。<br />\n<br />\n直到她的出現令我諗種諗法改法。<br />\n<br />\n個個認真咁傻到令人泵春既李若嵐。"},{"pid":"d2161cbc42513fcd88ca0dd9538e6e170788402b","tid":1069869,"uid":36855,"like":1,"dislike":0,"score":1,"citedBy":0,"replyTime":"2019-03-20T16:22:01.000Z","msg":"LM"},{"pid":"27e32a5de68a6ba5f1d64282f7c6521bf4bc54fd","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T17:38:58.000Z","msg":"<blockquote><br />\n<br />\n嗯。<br />\n<br />\n直到她的出現令我<span style=\"color: red;\">呢種諗法改變</span>。<br />\n<br />\n個個認真咁傻到令人泵春既李若嵐。</blockquote>"},{"pid":"7cc2fe3b8ad6e3b94ab155ecc9e28a4351df2ded","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T17:48:42.000Z","msg":"「落堂，星期三繼續講！」老崔向大家宣佈今天呢個折磨人既環節終於黎到左尾聲。<br />\n<br />\n炎炎夏日蒸發緊既唔止係大家既汗水，還有係每天都需要回校溫習公開試班考生們既意志力，唔少人聽完老崔呢句話之後都係鬆左口氣，歡呼既嘆聲接浪而起。<br />\n<br />\n「不過，記住做哂呢兩篇閱讀理解呀你地！」老崔得勢不饒人，提醒大家仲有功課要做。<br />\n<br />\n大家心頭上雖然屌哂鬼，但都只可以死死氣咁樣點著頭，正宗講就兇口、做就碌撚既完美體現。<br />\n<br />\n而我同阿才呢個時代都開始執起自己野準備閃水。<br />\n<br />\n「李瑜煌，一陣教員室門口見，你唔好又一個人想靜靜雞早走阿！」果然，老崔冇唔記得岩岩講既罰我，明明行到好遠下都特登叫停我。<br />\n<br />\n「係既係既。」我只得無奈地應道。<br />\n<br />\n鬼叫老崔手上高緊握住我們樂隊既命脈，因此我都唔敢太得罪他。<br />\n<br />\n冇錯，學校band soc既負責人正正就係老崔，當初就只有佢一個人肯幫我地呢班所謂既「問題兒童」孭飛，如果唔係咁我都唔會俾面番黎上佢既補堂。<br />\n<br />\n「老友，節哀順變喇！乖乖地合埋對眼享受下喇，呢啲野就當俾鬼擲喇。」阿才條撚樣拍左拍我背脊笑道，面上帶有幾分幸災樂禍既笑意。<br />\n<br />\n「食屎喇你，冇我救你，你都要同我一齊留低聽佢尻嗡架咋！」我塞左佢肚一拳，呢啲係我地之間常見既玩鬧。<br />\n<br />\n「係係係，多謝阿魚哥carry小弟喇，一陣聽完就落黎G記喇，今日我孝敬下大佬你，一陣落黎我請你打兩粒鐘！」阿才成日都想將我帶去網吧，最主要係因為我打機表現比較出色，成日可以帶到佢食雞，所以條友死人都死要拉埋我去玩。<br />\n<br />\n有時我真係搞唔清到底佢係壞細路定我先係。<br />\n<br />\n望向他誠懇既眼神，然後再睇著他再三請求我陪佢去打機，我只好應承佢呢次：「一陣同完佢講完我就黎搵你喇。」<br />\n<br />\n「咁我一於叫埋豪仔同跛佬先！」見到我難得赴約，阿才決定直接拉齊打隊開P。<br />\n<br />\n豪仔係我們樂隊既bass撚，而跛佬則係鼓手，同我們一樣是即將升中六既同級學生，但係兩人卻係分左係其他班。雖然佢地今日都要番來補課，不過對比起我地既「斯巴達老崔」，佢地就顯得幸福好多，對住靚女既英文Miss，Miss Chan。<br />\n<br />\n見住開心咁踏住小碎步離開既阿才，我內心輕嘆一聲：「唉，估唔到今個星期第一次約埋出黎唔係去夾band，而係成班友落去打機．．．」"},{"pid":"cc2273ffa970fc6970037889ce9ef76c3987468e","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-20T20:22:05.000Z","msg":"pish"},{"pid":"d27499895d3c80916a256f22872f67830fbb3be3","tid":1069869,"uid":72617,"like":0,"dislike":0,"score":0,"citedBy":0,"replyTime":"2019-03-21T00:52:11.000Z","msg":"加速"},{"pid":"16f2180db3c7d56fdc371e39e4a9c5c0210d0bc9","tid":1069869,"uid":207702,"like":0,"dislike":0,"score":0,"citedBy":0,"replyTime":"2019-03-21T09:31:21.000Z","msg":"推<img src=\"/assets/faces/lm2/smile.gif\" class=\"hkgmoji\" /><img src=\"/assets/faces/lm2/yo.gif\" class=\"hkgmoji\" />"},{"pid":"bf2778bd737a56a3b959d8461e69a1ca55f6ec02","tid":1069869,"uid":240364,"like":1,"dislike":0,"score":1,"citedBy":0,"replyTime":"2019-03-21T10:50:59.000Z","msg":"一陣繼續執文先<br />\n大家有乜意見可以出出聲<br />\n正負評都冇乜關係<br />\n最緊要有人睇我就會寫<img src=\"/assets/faces/normal/sosad.gif\" class=\"hkgmoji\" />"},{"pid":"c11a363951687bbeaa700686e7e9b4bf58676a7e","tid":1069869,"uid":240364,"like":0,"dislike":0,"score":0,"citedBy":0,"replyTime":"2019-03-21T12:01:22.000Z","msg":"聽從老崔教訓既我乖乖地黎左教員室門口等候佢從輕發落。<br />\n<br />\n頂多都係寫番以前個啲爛鬼悔過書姐？<br />\n<br />\n果不其然，只見老崔手上拎住一張平時用黎罰我既作文紙由座位走左出黎。<br />\n<br />\n「崔蛇有冇創意少少呀？又係寫悔過書？今年都已經交左廿幾篇俾你架喇。」好似我咁既壞學生，頂多咪又係上網抄下Template就算。<br />\n<br />\n「阿瑜你都知道你交左廿幾篇野俾我呀呢？咁你幾時先肯改過呢？你知道架，你係讀得&mdash;&mdash;」<br />\n<br />\n「得喇得喇，呢啲野你同其他學生講就得喇，唔好同我嗡呢啲，你知我好憎讀書架。」我打斷左佢苦口婆心既勸說。<br />\n<br />\n「呢個世界冇人鍾意讀書架喇不嬲都，你睇下邊個人唔係俾人逼出黎既？」崔蛇道理講不成，反倒有少少惱羞成怒咁樣。<br />\n<br />\n呢間中學雖然唔係乜區內既名校，但還算係唔錯既band2學校，任教得既老師師資水準都唔差，只不過呢就老個班鍾意訓人話、後生個班就鍾意扮文雅，個個都好似道德君子咁樣，差在未講「之乎者也」。<br />\n<br />\n或者係佢地心入面好老師既形象就係咁死板，只有老崔會講埋呢啲比較爆同埋出位既話。<br />\n<br />\n「你都識講冇人鍾意讀書，咁你又逼我讀？」<br />\n<br />\n「為你好咋，你以後就明架喇！」只見佢夾硬塞左張作文紙落我到.<br />\n<br />\n「你話我冇創意呀嗎？咁今次我地玩新遊戲喇，你唔好再悔過喇，呢次寫下自己夢想。」佢忽發其想講道。<br />\n<br />\n「咪玩喇，悔番過算喇大佬！」抄開有條路，我還是想從自己熟悉的範疇下手好。<br />\n<br />\n「冇得你揀，你唔作既話下個月你地校內band show啲場地同設備就係咁先架喇，我同張sir就好熟既。」只見老崔露出一個無恥既笑容，將會幫我地set場同埋提供樂器既張sir都拎埋出黎講。<br />\n<br />\n屌，咁樣威脅學生真係好咩？<br />\n<br />\n「拿，俾多少少時間你寫！兩星期後交俾我。」老崔講完就頭也不回咁走天，而我都冇同佢慢慢再拗。<br />\n<br />\n夢想？我有乜夢想呢？<br />\n<br />\n唉，算，關關難過關關過，遲早都會諗到答案既。<br />\n<br />\n我將紙塞入書包，然後向住網吧既方向跑去。"},{"pid":"5edb262c49f09c7ce555be84126dbba183a129ee","tid":1069869,"uid":69621,"like":0,"dislike":0,"score":0,"citedBy":1,"replyTime":"2019-03-21T12:14:41.000Z","msg":"睇完兩個版本覺得睇書面語順啲<img src=\"/assets/faces/normal/sosad.gif\" class=\"hkgmoji\" /><br />\n不過照支持<img src=\"/assets/faces/normal/good.gif\" class=\"hkgmoji\" />"},{"pid":"f2f9df6aa7c8637ca2621c2d5b15a6eb1847d06b","tid":1069869,"uid":240364,"like":0,"dislike":0,"score":0,"quote":{"pid":"5edb262c49f09c7ce555be84126dbba183a129ee","tid":1069869,"uid":69621,"like":0,"dislike":0,"score":0,"citedBy":1,"replyTime":"2019-03-21T12:14:41.000Z","msg":"睇完兩個版本覺得睇書面語順啲<img src=\"/assets/faces/normal/sosad.gif\" class=\"hkgmoji\" /><br />\n不過照支持<img src=\"/assets/faces/normal/good.gif\" class=\"hkgmoji\" />"},"citedBy":1,"replyTime":"2019-03-21T14:53:53.000Z","msg":"居然係咁<img src=\"/assets/faces/normal/sosad.gif\" class=\"hkgmoji\" /><br />\n其他人都係覺得書面好啲？<br />\n係既話我用書面寫哂先<img src=\"/assets/faces/normal/hoho.gif\" class=\"hkgmoji\" />"},{"pid":"497ec46c2316e40d2e95a2c038d5ac96de391980","tid":1069869,"uid":66577,"like":0,"dislike":0,"score":0,"quote":{"pid":"f2f9df6aa7c8637ca2621c2d5b15a6eb1847d06b","tid":1069869,"uid":240364,"like":0,"dislike":0,"score":0,"quote":{"pid":"5edb262c49f09c7ce555be84126dbba183a129ee","tid":1069869,"uid":69621,"like":0,"dislike":0,"score":0,"citedBy":1,"replyTime":"2019-03-21T12:14:41.000Z","msg":"睇完兩個版本覺得睇書面語順啲<img src=\"/assets/faces/normal/sosad.gif\" class=\"hkgmoji\" /><br />\n不過照支持<img src=\"/assets/faces/normal/good.gif\" class=\"hkgmoji\" />"},"citedBy":1,"replyTime":"2019-03-21T14:53:53.000Z","msg":"居然係咁<img src=\"/assets/faces/normal/sosad.gif\" class=\"hkgmoji\" /><br />\n其他人都係覺得書面好啲？<br />\n係既話我用書面寫哂先<img src=\"/assets/faces/normal/hoho.gif\" class=\"hkgmoji\" />"},"citedBy":0,"replyTime":"2019-03-21T14:58:36.000Z","msg":"書面<img src=\"/assets/faces/normal/agree.gif\" class=\"hkgmoji\" />"},{"pid":"1bcf56bcd1f133aa1d6efd6e7ef08091582bc505","tid":1069869,"uid":127164,"like":0,"dislike":0,"score":0,"citedBy":0,"replyTime":"2019-03-21T15:47:27.000Z","msg":"書面<img src=\"/assets/faces/normal/good.gif\" class=\"hkgmoji\" />"},{"pid":"523ed7de45167fec60e7acdd55bccd3249bd7fb9","tid":1069869,"uid":207702,"like":0,"dislike":0,"score":0,"citedBy":0,"replyTime":"2019-03-23T06:38:40.000Z","msg":"書面<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"}]}