{"tid":562705,"cid":5,"subCid":0,"title":"倪匡專訪：共產黨嘅説話都信得過，豬乸都會上樹啦！","createTime":"2018-02-16T07:22:13.000Z","updateTime":"2018-02-16T10:32:18.000Z","uid":92301,"like":20,"dislike":1,"uniUserReply":8,"replies":[{"pid":"b1747afcfa113c0192f6af256b363fe50fa6f14a","tid":562705,"uid":92301,"like":0,"dislike":0,"score":0,"citedBy":0,"replyTime":"2018-02-16T07:22:13.000Z","msg":"<span style=\"font-size: x-large;\">集體自殺以外──人性會戰勝中共</span><br />\n<br />\n通電話，倪匡總是笑笑口說勞氣話，播放率最高依次為「香港一定死㗎，我睇唔到有咩辦法可以唔死喎！」、「我30年前已經講㗎啦！」、「共產黨靠得住，豬乸都會上樹呀！」<br />\n<br />\n與2012年梁振英上台後才驚覺土地被割、西環治港、校園赤化的儍豬豬香港人比，年輕時受盡共產黨迫害、輾轉逃亡來港的倪老大，對時局的判斷似乎win硬無得輸：他筆下的衛斯理系列之一《追龍》，預言一個東方城巿被巨龍吞噬，是無法改變的命數，這本書出版時，是回歸過渡期的1987年。<br />\n<br />\n沒錢移民、後生遙遙的香港新一代，看完倪老大這本著作，頭上準會烏雲一抹，擔心中共永恒不滅，至於無窮之世，要逃出中共魔掌，唯一方法只是集體自殺。一直說對香港前途悲觀的倪老大，談到這裏卻頓了一頓，似乎不想將一眾後生推向絕境──要戰勝共產黨不是沒有辦法，人性本質就是最強大的武器。<br />\n<br />\n「人嘅天性會戰勝共產黨，因為共產黨係違反人性，違反人性嘅嘢，不能久存，從長遠同歷史嘅眼光，所有強權統治最終都會覆滅，無論佢當時幾咁強大，最終都係趨於死亡。」<br />\n<br />\n雖然這次倪老大沒有感應，無法預知中共何時certified，但他相信死亡始終會出現，「滿清咁腐敗，孫中山都用咗十幾二十年先成功，但蘇聯共產黨垮得幾快！你唔知㗎，佢哋（人民）嘅反共情緒『好犀利』，一、二、三就推翻架警車啦，我判斷中共政權，已經應該維持唔到，垮台嘅因素已經成熟，只係等出個好出色嘅領袖，同埋老百姓大規模反抗。」<br />\n<br />\n「總之人心方面係最緊要，大家一邊又抗共，一方面又認同佢個政權，咁佢嘅死亡自不然係遲緩㗎嘛。」<br />\n<br />\n他形容現時是中共最腐敗的時候，「如果老百姓反抗，佢哋走夾唔唞呀，嗰啲中央委員百分之七十都有外國護照，家刮得幾多得幾多，係最腐敗嘅時候，係從入面開始腐爛出嚟。」<br />\n<br />\n倪匡說自己老了，甚麼都不怕，「你哋後生就麻煩啲，我返原始嘅地方啦，好多嘢大家放長雙眼，你哋睇得到，我睇唔到㗎喇，我睇到下年巴西足球都好開心，總之共產黨垮台，香港就得救，香港跟隨大陸走，以前咪有句名言，『中國好，香港好』，就係咁解，哈哈哈哈！」<br />\n<br />\n<span style=\"font-size: x-large;\">香港生Cancer　不是外星人惹的禍</span><br />\n<br />\n當奧運跨欄冠軍劉翔也不過是男配角時，誰能抽身於中共的遊戲？<br />\n<br />\n1997年後的香港，一片歡樂歌舞昇平，人人北上賺人仔，按摩叫雞娶老婆，總之祖國遍地黃金無限好，移了民的執輸呻笨。上海的IFC與中環的IFC一對雙生兒，都是中國騰飛的重要場景，要不是連不上facebook和不知道李旺陽是誰，大家生活如常無知無覺，以為一切是外星人惹的禍，其實沒有錯，如果外星人的中文名叫「中國共產黨」的話。<br />\n<br />\n「西環治港，早就開始㗎喇，唔係家開始㗎，1997年7月1號之後已經開始，呢個地方一交得畀共產黨，一定係共產黨嚟治㗎嘛，你以為佢會畀你治呀？香港人家至警覺？」情況會在梁振英上場後加劇嗎？「我估佢都唔知自己做緊乜，共產黨有一整套計劃，佢只係實際喺度執行，邊個做係冇分別，都係共產黨嘅意思，唔通聽老百姓嘅意思咩！」<br />\n<br />\n倪老大深信共產黨控制香港的計劃在數十年前已經開展，共產黨員遍佈各個行業、各個部門，「多到不得了呀，滲透咗每一個角落，都唔知佢數唔數到出嚟，係你香港人唔理之嘛，哈哈哈，商界、政界又有，軍界又有，全部已經滲透得好犀利，你哋唔知道共產黨組織嘅嚴密，仲以為香港一國兩制？」<br />\n<br />\n問一國兩制是否已經消失，倪匡覺得記者無聊，「我從來冇相信過一國兩制㗎，只係香港好多人天真相信啫，冇可能㗎，三十幾年前訪問我，我已經話我根本唔相信，共產黨嘅話都信得過嘅？豬乸都會上樹啦，哈哈哈。」<br />\n<br />\n共產黨對香港的控制，在倪老大眼中早是一國一制，「或者明或者暗，共產黨嘅組織非常龐大，係恐怖到極點嘅一個組織嚟㗎，佢控制呢個地方已經控制到好透澈喇，家不過慢慢浮上面之嘛，個事實已經係咁㗎啦，係香港人自己唔知道，由回歸之前到家已經妥當晒，逐步逐步實施之嘛，有23條同冇23條有咩唔同啫？」<br />\n<br />\n如果用癌症來比喻，香港算是哪一期？「至少係中期啦，80年代嘅時候我都講過，話50年不變，轉頭就變啦，香港跟住大陸走，越走越腐敗，自由空間收窄，呢啲係一定要嚟㗎，嘻嘻嘻嘻，已經算係收窄得好慢㗎喇，做咩都冇作用，自從回歸已經定咗。」<br />\n<br />\n曾蔭權貪盡海陸空，香港人啞然，倪老大又笑，「呢啲小兒科到極點，小巫見大巫，佢家貪小便宜，小到不值一提，香港透明度高，一定會被翻出嚟，你諗吓谷開來幾十億英鎊咁貪番嚟，大陸叫啲官員公佈財產，佢夠膽叫老百姓公佈先，真係滑稽、匪夷所思，太糊塗！」<br />\n<br />\n香港因為有傳媒、有制度、有廉署，倪匡覺得氣數未盡，「所有人民政府講嘅話都冇人信，人民對佢一啲信任都冇，但喺香港就算集體反抗唔可以，個人反抗係可以，個人表達同共產黨不合作，可以拖延吓死亡，好似癌症末期咁，搵個神醫拖延吓。」<br />\n<br />\n其中一種拖延方式，倪匡特別提到近日的反國民教育運動，「嗰班後生仔女（學民思潮）就好出色，完全冇乜妥協嘅意思，反而好過成年人囉，嗰啲冇乜顧慮㗎嘛，咁先可以拖延到㗎嘛。」他支持所有抗共的行動，「咩都要有行動㗎嘛，我都主張有行動㗎，罷課對共產黨嚟講當然絕對係忌諱，我又唔相信香港人可以做得到罷課呢一點，關於國民教育呢件事，只能靠教員嘅良心做事。」<br />\n<br />\n至於他自己，則只能發發牢騷，「或者上網陰陽怪氣講幾句，不過我個微博都俾佢刪咗，控制到不能想像，80幾萬網警，冇辦法，香港人就只能夠等個大局面變，小局面變唔出啲乜嘢嚟，只可以盡量拖延。」<br />\n<br />\n<span style=\"font-size: x-large;\">「你有冇返大陸玩呀？」</span><br />\n<br />\n問倪匡如何防止香港大陸化，他反問記者：「你有冇返大陸玩呀？（有呀。）咪係囉，邊個香港人未去過大陸吖，咁你咁鍾意返大陸做乜啫？唓！你根本當冇件事，當毛澤東統治冇件事，係呀風光好呀、食得好呀、住得好呀，咁鍾意去大陸玩，中國嚟統治你驚乜啫。」<br />\n<br />\n香港人對國家感情複雜，國旗飄揚時打呵欠，看到六四燭光卻想到自己是中國人，聽到國民教育動肝火，北京奧運傳聖火又趕去夾道歡迎，倪匡罵香港人精神分裂不爭氣。<br />\n<br />\n倪老大1957年偷渡來港後，就再也沒有踏足過大陸，當然也沒有申請回鄉證，最有資格對受過共產黨壓迫、今日卻擁抱中國的香港人罵得狠：「你麻木吖嘛根本係，對於獨裁同強權統治麻木呀，對政治一無所知嘅，中國人嘅民族性係咁㗎嘛，如果我講犀利啲嘅話，直情係冇血性、冇公義感，講起大陸個個講到眉飛色舞，係我呢啲人先咁頑固嘅啫。」<br />\n<br />\n他說共產黨了解香港人最透徹，但香港人吃喝玩樂大過一切，莫名其妙。看到新界東北疑似被割讓，香港人無不感震驚，但倪匡一笑置之：「哈哈哈哈，你覺得中港兩地仲未融合嘅咩？我覺得已經融合咗㗎喇，而且香港人好鍾意㖭，幾多人去深圳按摩、去中山叫雞呀，融合得都唔知幾妥當㖭，仲使你驚嘅，你話係咪？香港同廣州有乜分別啫，家好多人去廣州生活囉、好多人去深圳生活囉、好多人去上海囉，你有乜唔同啫。仲要唔單只係啲好無知嘅基層巿民，啲高層中層有邊個唔去大陸啫？」<br />\n<br />\n倪匡看穿香港人不敢也不會起革命：「幾百萬人全部上街反對共產黨，都得嘅，但係香港人唔會同你咁儍㗎嘛，香港人個個返大陸嘆世界都嚟唔切，香港人唔知幾鍾意共產黨！」<br />\n<br />\n他的哈哈哈哈如寒風，哈到電話筒都結霜：「你一方面非常討厭共產黨，一方面又擁護共產黨，矛盾到離譜，你唔鍾意共產黨，唔會有呢啲行動（返大陸）㗎嘛，好似我咁，我喺外國長久居住，不過為咗私人原因返嚟香港，都唔知幾慚愧，幾乎冇面目見人，嗰啲人返大陸返到好似返自己屋企咁開心，你仲講乜反共啫？」<br />\n<br />\n<span style=\"font-size: x-large;\">被驅不異犬與雞</span><br />\n<br />\n現代香港旅人視大遷徙是風景，看斑馬和牛羚逐水草雨露千里長征，卻遺忘了人人家裏一條南來香港的逃亡路線圖。過去50年，無數中國人逃避戰火、逃避批鬥、逃避飢荒，在國土上亂竄如畜牲，慌忙間流落香港這個臨時淨土的，其中一個就是倪匡，那些年吃老鼠、螞蟻和棉花充飢南逃的經歷，他沒有忘記。<br />\n<br />\n「避共產黨係惟有移民㗎咋，到家你有咩辦法呀？好似鍾祖康話來生不做中國人，我今世就不做中國人喇。」1992年，「仔大女大」的他展開人生第二次逃亡，目的地是美國三藩巿，共產黨魔爪未及的地方，「香港啲高官都走晒啦，政務司（林鄭月娥）一個咁大嘅官，可以老公仔女都喺外國，自己一個喺香港，你話佢想點樣？」<br />\n<br />\n倪匡的邏輯很簡單，香港就是數人頭也數輸，「中國十幾億人都唔夠佢鬥，你話幾百萬武警公安喺度，你同佢鬥你點鬥呀？以前都話搵支木棍可以擋到佢，家佢機關槍坦克你搵咩同佢打呀？」<br />\n<br />\n他笑香港人自大，時常有幻想，「成日覺得自己好重要，喺中共嚟睇，700萬人好細之嘛，而且係少數抗共情緒激烈嘅人覺得大難臨頭之嘛，有啲仲去大陸發展事業㖭，去賺錢㖭，根本你一邊同強權統治咁緊密，一邊反對強權統治，係無可能嘅事嚟，你至少要好似印度甘地咁，至少要不合作，你一路合作得咁緊密，一路又要反對佢，人格分裂㗎嘛。」<br />\n<br />\n在倪匡的詞典裏，香港人有兩種，一種是香港人，另一種是假香港人，後者是指近15年移民來港的大陸人和自由行，「（單程證）一日150個人嚟，仲有派啲大陸學生嚟，家香港至少有30萬至40萬共產黨員喺度活動緊，動員力好強。爭取居港權嗰啲人天真到極，真係又天真又無邪，根本對共產黨唔理解，同共產黨講道理？同共產黨講信用？」<br />\n<br />\n而自由行，不過是整個大佈局中的其中一步，「家啲人歡迎自由行，好鍾意同共產黨做生意，好歡迎共產黨，唔覺得要反對，你由得佢哋嚟，咁共產黨對真正民意咪睇唔到囉，覺得我哋好鍾意囉。」"},{"pid":"ae7b9af4b2da3c619216d15ef0477ccc6d2a3203","tid":562705,"uid":92301,"like":7,"dislike":0,"score":7,"citedBy":0,"replyTime":"2018-02-16T07:22:22.000Z","msg":"<span style=\"font-size: x-large;\">「今次選舉係港人最後機會」</span><br />\n<br />\n倪老大雖然預言香港之死是命中注定，但即使死，香港人也應該稍為掙扎一下，「生物自然反應嚟㗎嘛，魚呀、星斑呀都會跳幾跳啦，死亡之前都要反抗。今次選舉係香港人嘅最後機會，最後抗拒共產黨侵入嘅機會，雖然終於都係會死，但都要出番啖氣。」<br />\n<br />\n「我三十幾年前已經講過啦，香港一定死㗎，（咁香港人唔想死可以點呀？）唔想死冇辦法㗎，不斷抗爭或者可以拖慢啲死嘅，但死係一定嘅，香港嘅精神已經死亡咗。」<br />\n<br />\n要對付共產黨的統治，超出以寫科幻小說聞名的倪匡的思考範圍，「中國13億人都冇辦法，香港你幾百萬人憑乜呀？而且我對呢次選舉結果嘅睇法都好悲觀㗎，嗰啲少少激動行為呢，香港人又唔鍾意喇，又話佢太激動喇，掟幾隻蕉你就話激動喇，你點同共產黨對抗吖？」<br />\n<br />\n評眼前的候選人，建制派他只是一句輕輕帶過，「陳婉嫻嗰啲共產黨嚟㗎啦，全部都係共產黨，或者共產黨嘅走卒啦。」他認為只有激進派能與共產黨抗衡。<br />\n<br />\n<span style=\"color: red;\">在倪匡眼中，從中英談判至今，香港已經錯失多次抗共的機會，「如果嗰陣香港有百幾萬人上街遊行反對回歸嘅話，個局面又唔同㗎嘛，家你一次又一次錯失（機會），（五區）公投係好好機會畀你抗共㗎喇，你又反對，你香港人一次又一次機會錯過，有辦法都變咗冇辦法啦嘛。」</span><br />\n<br />\n他最看不起的，是吹噓堅定不移的民主黨，「公民黨嗰班人呢，雖然有時有啲天真同埋儍，但本身都係有良知㗎嘛，唔似得民主黨班人咁無恥吖嘛！」<br />\n<br />\n說到底，他對香港的前景始終悲觀，「泛民大敗有咩後果？冇㗎，香港終究都會死㗎，泛民就算大勝有乜鬼用呢？佢（中共）一定有辦法使你變成少數㗎，你嘈咩呀有乜鬼用啫，出番啖氣之嘛。」<br />\n<br />\n那2017年選舉又如何？「咪同家超級（區議會）差唔多嘅情形，（例如）佢畀六個，你揀五個，或者最多到時畀四個，你咪自己揀一個囉，一定係控制住㗎，唔會有普選。」<br />\n<br />\n<a href=\"https://hk.news.appledaily.com/local/daily/article/20120831/18004589\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20120831%2F18004589&d=MBLLgfJYEfumY1yC02AkacKJ7zzy8RXHrd%2FDXtMH0Y8%3D&h=4cb528fa\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20120831%2F18004589&h=6d8596e6\" data-auto-link target=\"_blank\">https://hk.news.appledaily.com/local/daily/article/20120831/18004589</a><br />\n<a href=\"https://hk.news.appledaily.com/local/daily/article/20120901/18005410\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20120901%2F18005410&d=MBLLgfJYEfumY1yC02AkacKJ7zzy8RXHrd%2FDXtMH0Y8%3D&h=ce60260a\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20120901%2F18005410&h=b52c9d3f\" data-auto-link target=\"_blank\">https://hk.news.appledaily.com/local/daily/article/20120901/18005410</a><br />\n<a href=\"https://hk.news.appledaily.com/local/daily/article/20120902/18006074\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20120902%2F18006074&d=MBLLgfJYEfumY1yC02AkacKJ7zzy8RXHrd%2FDXtMH0Y8%3D&h=cbd21e4d\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20120902%2F18006074&h=a2bdcb8d\" data-auto-link target=\"_blank\">https://hk.news.appledaily.com/local/daily/article/20120902/18006074</a><br />\n<a href=\"https://hk.news.appledaily.com/local/daily/article/20120903/18006791\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20120903%2F18006791&d=MBLLgfJYEfumY1yC02AkacKJ7zzy8RXHrd%2FDXtMH0Y8%3D&h=117fdad2\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20120903%2F18006791&h=eac06ce3\" data-auto-link target=\"_blank\">https://hk.news.appledaily.com/local/daily/article/20120903/18006791</a><br />\n<a href=\"https://hk.news.appledaily.com/local/daily/article/20120904/18007508\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20120904%2F18007508&d=MBLLgfJYEfumY1yC02AkacKJ7zzy8RXHrd%2FDXtMH0Y8%3D&h=48bb6ef2\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20120904%2F18007508&h=0c14edff\" data-auto-link target=\"_blank\">https://hk.news.appledaily.com/local/daily/article/20120904/18007508</a>"},{"pid":"a337ae47b72d5d234527f214312ac76d0d46a4d0","tid":562705,"uid":78143,"like":3,"dislike":0,"score":3,"citedBy":0,"replyTime":"2018-02-16T07:27:01.000Z","msg":"<img src=\"https://img.eservice-hk.net/upload/2018/02/16/152659_09319e353d4711116299c826545e2c7d.gif\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F02%2F16%2F152659_09319e353d4711116299c826545e2c7d.gif&h=8ea9767b&s={SIZE}\" />"},{"pid":"019e90a0c304017f8f1d1f316e017d5c7f002cb9","tid":562705,"uid":66943,"like":3,"dislike":2,"score":1,"citedBy":0,"replyTime":"2018-02-16T07:28:29.000Z","msg":"le句大部份國家政府都適用"},{"pid":"550451ed3f8078fb00be8be9965cc9ea6a0941a5","tid":562705,"uid":61280,"like":3,"dislike":0,"score":3,"citedBy":0,"replyTime":"2018-02-16T07:33:29.000Z","msg":"<strong><span style=\"font-size: xx-large;\"><span style=\"font-size: xx-large;\"><span style=\"color: red;\">我9錢同倪大師一早相同睇法：<br />\n<br />\n<span style=\"font-size: xx-large;\">MY香港，民主党！！！！<img src=\"/assets/faces/big/fire.gif\" class=\"hkgmoji\" /></span></span></span></span></strong>"},{"pid":"250c50f80ab79951ad8c540f9ccad115e972f965","tid":562705,"uid":92301,"like":0,"dislike":0,"score":0,"citedBy":0,"replyTime":"2018-02-16T08:23:44.000Z","msg":"<img src=\"/assets/faces/lny/smile.png\" class=\"hkgmoji\" />"},{"pid":"7cf9a1f9631c26b205c63c4509e70aa8e677ebd9","tid":562705,"uid":37666,"like":1,"dislike":0,"score":1,"citedBy":0,"replyTime":"2018-02-16T08:51:06.000Z","msg":"真係智慧老人<img src=\"/assets/faces/normal/good.gif\" class=\"hkgmoji\" />"},{"pid":"6c134fe3114aaf4dad8615381c25bd9f908fdc54","tid":562705,"uid":30169,"like":0,"dislike":0,"score":0,"citedBy":0,"replyTime":"2018-02-16T08:56:50.000Z","msg":"<img src=\"/assets/faces/lny/smile.png\" class=\"hkgmoji\" />"},{"pid":"0ab7710d6c2c3a7e32ad34a61f913e6cacecac34","tid":562705,"uid":27909,"like":0,"dislike":0,"score":0,"citedBy":0,"replyTime":"2018-02-16T09:06:58.000Z","msg":"<img src=\"/assets/faces/lny/frown.gif\" class=\"hkgmoji\" /> <img src=\"/assets/faces/lny/frown.gif\" class=\"hkgmoji\" /> <img src=\"/assets/faces/lny/frown.gif\" class=\"hkgmoji\" />"},{"pid":"17800f4c9188bdfaa168b0d7d30c737c5b5bf8a3","tid":562705,"uid":92301,"like":0,"dislike":0,"score":0,"citedBy":0,"replyTime":"2018-02-16T10:23:18.000Z","msg":"<img src=\"/assets/faces/lny/smile2.gif\" class=\"hkgmoji\" />"},{"pid":"db399dc6e5c3c6b22a4c96addbec63ad25d573c5","tid":562705,"uid":51701,"like":0,"dislike":0,"score":0,"citedBy":0,"replyTime":"2018-02-16T10:32:18.000Z","msg":"在倪匡眼中，從中英談判至今，香港已經錯失多次抗共的機會，「如果嗰陣香港有百幾萬人上街遊行反對回歸嘅話，個局面又唔同㗎嘛，家你一次又一次錯失（機會），（五區）公投係好好機會畀你抗共㗎喇，你又反對，你香港人一次又一次機會錯過，有辦法都變咗冇辦法啦嘛。」<br />\n<br />\n<br />\n 雨革最後一日班泛民走出黎<img src=\"/assets/faces/dog/smile.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" /> <img src=\"/assets/faces/dog/smile.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" /> <img src=\"/assets/faces/dog/smile.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" /> <br />\n可恥可恥! <img src=\"/assets/faces/dog/smile.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" /> <img src=\"/assets/faces/dog/smile.gif\" class=\"hkgmoji\" /> <img src=\"/assets/faces/dog/hehe.gif\" class=\"hkgmoji\" /> <br />\n<br />\n熱狗青山派就算CAP晒水都仲有用過泛民(只限雨革)"}]}