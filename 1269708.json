{"tid":1269708,"cid":33,"subCid":0,"title":"唔好再自我區分和理非定勇武","createTime":"2019-06-30T15:56:41.000Z","updateTime":"2019-06-30T15:57:40.000Z","uid":42191,"like":0,"dislike":0,"uniUserReply":1,"replies":[{"pid":"905f0021b4de188bbce02c073a21d7ebd8813eb2","tid":1269708,"uid":42191,"like":0,"dislike":0,"score":0,"citedBy":0,"replyTime":"2019-06-30T15:56:41.000Z","msg":"認真，我未去到69之前幾個月已經好驚，<br />\n因為眼見貿易戰嘅升溫之後再睇到送中條例已經知道香港有機會玩撚完，觀察身邊的同學朋友都從未提起就更怕，每次同佢地提起都覺得自己不自量力。<br />\n<br />\n但去到依家我知道原來身邊仲有多人都好愛香港，無論69,612,621或者依家，由一百萬人去到二百萬人出嚟遊行，每一個我見過嘅人都希望香港更好，呢啲就係力量。<br />\n<br />\n依家眼見政府不斷敷衍大家，用權力打攻民意，再回想香港非人嘅生活，樓價高得誇張，文化被入侵，每日150個新移民嚟攞走大家辛苦想得到嘅小小資源，每日忙於工作忘記自己生存嘅價值，其實政府有方法解決，但佢就係唔想解決，呢個不斷惡化嘅香港邊個承受得起。<br />\n<br />\n我發夢自己係612走到前線幫手，之後退場又去同幾個fd去做宣傳片，呢個時候發覺點解大家仲要區分自己係和理非定勇武。<br />\n<br />\n我咁講會得罪和理非，但不要將自己嘅軟弱去成為和理非嘅藉口，我明白每個人的成本都唔同，但面對一個無理嘅政府，佢地無視大家所做嘅一切，你嘅成本算得啲咩。<br />\n<br />\n你有無需要勇武抗爭時候嘅勇氣同力量？<br />\n你有無需要宣傳政策時候好似文宣對友的政治智慧？<br />\n<br />\n試想像當我地終於得到成功爭取5大訴求之後，到時先至係開始，勇武就會成為我地公義嘅權柄，和理非會成為我地人民智慧嘅基石，我地要做就新香港，7.1見，香港人萬歲。"},{"pid":"1af625dd786a801c81cf8031efdcbda112857ad5","tid":1269708,"uid":42191,"like":0,"dislike":0,"score":0,"citedBy":0,"replyTime":"2019-06-30T15:57:29.000Z","msg":"推"},{"pid":"c0272c1cfdb98bf44572e0b620ccb89607746ca6","tid":1269708,"uid":42191,"like":0,"dislike":0,"score":0,"citedBy":0,"replyTime":"2019-06-30T15:57:40.000Z","msg":"推"}]}