{"tid":498128,"cid":1,"subCid":0,"title":"墨菲與地平線","createTime":"2017-12-13T13:30:42.000Z","updateTime":"2017-12-13T13:46:25.000Z","uid":71421,"like":0,"dislike":0,"uniUserReply":1,"replies":[{"pid":"c1ca925711b558263767f5c0c46eae594c385744","tid":498128,"uid":71421,"like":0,"dislike":0,"score":0,"citedBy":0,"replyTime":"2017-12-13T13:30:42.000Z","msg":"地平線<br />\n<br />\n人生總有一兩程車係過得特別慢長<br />\n唔係因為你好想快啲到達目的地<br />\n而係你想離開 不單只係離開車廂<br />\n你想離開身處緊既處境 企係西鐵車廂入面，我覺得每個乘客都只不過係站立喺櫥窗入面嘅商品，冇尊嚴，冇自由意志，我望住車外面既世界，嘆息「籠中鳥」。<br />\n我有一個故事 係故事開始之前 我係個正常人 然後我癡拎左線 正如Heath Ledge 飾演既joker所講 <br />\nwhatever doesn't kill you, simply make you<br />\nStrange.<br />\n人總會遇到幾件令你一下子變左第二個人既事，雖然我好想否認呢個係一個愛情故事，但係佢的確係一個愛情故事，一個令故事主人翁癡線既愛情故事。<br />\n<br />\n<img src=\"https://img.eservice-hk.net/upload/2017/12/13/211428_13330a34cf1b51a42c9963c6465f0d23.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F211428_13330a34cf1b51a42c9963c6465f0d23.jpg&h=5a63a8e1&s={SIZE}\" /><br />\n<br />\n我本身都算係一個好端正既人，起碼唔煙唔酒更加唔會食大麻，最多間唔中買下六合彩，而我人生第一次支煙，位置係墨爾本機場門口對出，個時我以爲呢一支係人生唯一一支煙，藍梅8；<br />\n係剛抵達澳洲既時候認識左Au畢業生Kelvin，果時約略咁透露我既困境，前一晚前女朋友講分手，當晚我就用曬我所有積蓄加上其種渠道借既，買左第二日既機票換左少少澳紙，人生路不熟，我連住邊都冇概念，於是Kelvin 留左電話比我，我地姑且叫佢AUS Kelvin。兜兜轉轉，最後我得到既係一句「再見」，然後我改左張機票，咁岩同AUS Kelvin同一時間飛，老實講個陣仲味有頹喪既感覺，大概身體仲味接收到喪失伴侶既訊號，我同Kelvin講曬事發經過，佢話「我都試過，冇咩野既，係折墮啲姐，冇咩我食支煙先。」，我出於好奇，問佢拎多支試下啦，點知佢話冇，唯有問出面個security買支，澳洲當地人都比較熱情，個security直接話請我食，嚴格來說我人生第一支煙應該係捲煙，不過我食左兩啖就同佢交換左支藍梅食，食食下發現門口大大隻字寫住：「禁煙Fuck you」<br />\n<br />\n<img src=\"https://img.eservice-hk.net/upload/2017/12/13/211628_f482c8dca981c6a9030721aa3ce9b62c.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F211628_f482c8dca981c6a9030721aa3ce9b62c.jpg&h=7ab0c5af&s={SIZE}\" /><br />\n<br />\n我同佢一邊排隊一邊傾計<br />\n我問Kelvin:「你幾耐先冇事」<br />\n老實講我都唔知佢咩事，皆因我都唔係識佢好耐，<br />\nKelvin:「冇事？你就想，唔會冇事，你呢一刻感覺良好，下一秒你就出事」<br />\n再傾落去，原來Kelvin係Adelaide U既畢業生，今次翻Adelaide係睇師弟畢業典禮，所以我先有緣撞到佢，佢係臨gra之前一兩個月同左個日本既女仔一齊，然後理所當然地，大家分開左，直到有一日，佢好掛住個女仔，Kelvin飛左去日本唔知邊個縣搵佢，<br />\n我話「屌，你掛住人對波咋？」<br />\n佢笑一笑冇回應我既問題，可能佢掛住既係人地對腳或者兩樣都掛住，又或者佢淨係想見個女仔一面，想攬住個女仔，幾耐都好，可能會比人推開都好，好似我咁都好，Anyway, Kelvin最後都係得到一句再見，不過係日文版咁解，不過不過隨左再見之外，個女仔仲比翻曬啲野佢，我會翻譯成「劃清界線」，我同Kelvin係香港道別，因為知道唔會再見面，我地冇講個一句好難聽既「再見」，握手寒暄，保重。"},{"pid":"0cb2cf9cd7293314ce0d725cf5471e4d17ffa3f2","tid":498128,"uid":71421,"like":0,"dislike":0,"score":0,"citedBy":0,"replyTime":"2017-12-13T13:36:48.000Z","msg":"飛機劃破半空浮雲，留低左兩條流星軌跡，呢一刻我眼前既螢火幕播緊interstellar，男主角cooper講左一句令人毛管既說話<br />\n&quot;murphy's law doesn't mean that bad thing will happen. It means that whatever can happen will happen.&quot; <br />\n我不斷翻睇之前同佢既信息，其中有一句<br />\n「可唔可以唔好黎，因為我真係唔想見到你」<br />\n我一邊喊一邊握實拳頭，丟架.....我同自己講&quot;murphy's law doesn't means that bad thing will happen....&quot;擦乾眼淚，保持清醒頭腦。<br />\n<br />\n19-12-2017<br />\n雨聲「如果我淨係有一個要求，希望你係我去澳洲時如果變心，第一個同我講得唔得😂」<br />\n<br />\n「好 認真嚴肅地接受」<br />\n「如果有人追你或者你變心都要第一個同我講」<br />\n<br />\n雨聲「咁你會挽留定放手🌝」<br />\n<br />\n「飛過搵你🙈」<br />\n<br />\n<img src=\"https://img.eservice-hk.net/upload/2017/12/13/213139_c1c48f9ff3f8e394fd308beb90f71cc8.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F213139_c1c48f9ff3f8e394fd308beb90f71cc8.jpg&h=a2596cf8&s={SIZE}\" /><br />\n<br />\n一架盛裝各種盼望既飛機直線向adelaide進發，呢一刻我想架飛機永遠咁行駛落去，因為咁樣我就永遠唔會知道結果係點樣，又或者我已經一早知道，只係唔願意面對，轉眼間去到我同剛認識既Kelvin係Adelaide 道別之後，我一個人完全唔知自己想點，book左住既先？查下點去佢個到？，一陣手忙腳亂，我搵極都溫唔到點去佢個到，我有一刻諗過直接行過去，然後幻想係路途上曬死凍死比毒蛇咬死比人打劫，然後手機響起一個熟悉既whatsapp鈴聲，係佢，或者我地都應該為佢安上一個名字，佢叫睛天娃娃；<br />\n「你去v line買飛，有架公巴過黎」<br />\n我個心一下子又暖一下子又好痛。<br />\n<br />\n<img src=\"https://img.eservice-hk.net/upload/2017/12/13/213219_9d5726abc43d8a7a0e9d85e2ea1cb511.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F213219_9d5726abc43d8a7a0e9d85e2ea1cb511.jpg&h=2a31e85e&s={SIZE}\" /><br />\n<br />\n人生第一次食大麻，係分左手之後既第二個月，冇咩契機動機令我想做呢件事，供應商係已經畢左業三年既中學朋友柏加，自從係澳洲翻黎之後基本上每個星期都會抽時間一齊做gym，老實講，我一直都唔知道佢會食開煙更加唔知佢會食大麻，直至我開始食煙，佢先係我面前一齊食，感覺就好似佢只會係同類面前展現最真實既自己，不過又有幾多人真係誠實咁做緊自己呢，人總有一面需要隱藏。<br />\n<br />\n<img src=\"https://img.eservice-hk.net/upload/2017/12/13/213345_c236aaa140f0f0113d04a7e37611f56a.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F213345_c236aaa140f0f0113d04a7e37611f56a.jpg&h=bbdda48e&s={SIZE}\" /><br />\n<br />\n而後樓梯又總係有股氣味，令人想聞多幾野，不過我肯定唔係大麻既味道，因為大麻真係非常難聞。深夜12點，後樓梯既氣味同大麻味道混在一起，我同柏加講<br />\n「好似冇咩反應喎」<br />\n我一直以為食完大麻，個人會係咁傻笑，不斷滑稽咁舞動四肢，直到藥力失效，點知冇料到既<br />\n柏加對我笑一笑，因為佢清楚知道四個人分享既份量，佢神不知鬼不覺咁對左我半支，話口未完慢慢開始覺得睇野有啲奇怪。<br />\n柏加：「喂 落去食宵夜 好肚餓」<br />\n我心諗「屌啱啱先食完」<br />\n後黎先知原來食完大麻之後會特別肚餓<br />\n我突然反應變到好遲鈍，冇咗戒心，亦冇出過一句聲，就直接跟住佢搭lift，呢程lift係我一生人撘過最耐既lift，唔係因為唔記得撳掣，而係因為睇得既野變得好慢，我將隻手係眼前一揮，屌，應該話 係睇野斷開左一格格。<br />\n<br />\n呢個時候終於意識到自己high左，lift打開門，四個人經過樓下大堂，我係最後，望到前面三個步伐浮浮沉沉，一睇就知道有古怪，我同樓下個看更對望左一秒，覺得好心虛；就好似中學時代着咗船襪返學，訓導主任由頭到尾打量你一次，你故作鎮定，其實心裏面好想走快啲。於是一個箭步打開咗大堂嘅門，時間流逝感又突然變快，諗野突然之間好理性，膽心緊「仆街如果俾警察周，好有可能會出事，佢地仲話想去對面屋苑食糖水，都係金蟬脫殼返屋企為妙」<br />\n於是我轉身就走返屋企，行咗10幾步先同佢地轉身道別，因為唔想比三個痴線佬拉住。<br />\n<br />\n一個人係夜闌人靜嘅屋苑遊蕩，因為覺得自己既步姿好奇怪，所以揀選左一條最少人嘅路線翻屋企，係時間不斷變快又變慢嘅情況之下，終於到咗屋企樓下，我穩住陣腳凝住氣息打開咗大堂嘅門，我發現眼前嘅竟然唔係看更而係以前嘅訓導主任。<br />\n<br />\n<img src=\"https://img.eservice-hk.net/upload/2017/12/13/213544_945b382dc6ec8308b245a5f6c40c78e9.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F213544_945b382dc6ec8308b245a5f6c40c78e9.jpg&h=3154d7bb&s={SIZE}\" />"},{"pid":"6d045b55bd2f758b7cd638dc33352de713f4ef75","tid":498128,"uid":71421,"like":0,"dislike":0,"score":0,"citedBy":0,"replyTime":"2017-12-13T13:38:51.000Z","msg":"我急急腳走向後樓梯方向，因為我唔敢再去搭lift，然後隨着旋轉嘅樓梯不斷向上走，開始感到疑惑<br />\n「仆街，點解行左咁耐都係3樓既？」<br />\n似乎大麻會影響一個人對數目判斷，無論係對時間嘅消逝定係數手指，幾經辛苦終於去到5樓，仲差兩層，周圍突然間奏出華爾街浪人嘅主題曲，唔知大家仲記唔記得華爾街浪人入面，李安納度食得太多毒品最後crawling on the street 口齒不清.我同佢嘅情況一模一樣，腦裏面任何一種想法，都會放大十萬倍重複一萬次，首主題曲無限疊聲，我個腦痛到就爆開。<br />\n我㩒住個頭，終於行到屋企門口，鎖匙都插唔到，屋企嘅門突然間打開，驚到仆街，我輕輕瞇起雙眼，為咗掩飾自己控制唔到眼球焦點，老實講直到而家我都唔知開門俾我嗰個係邊一個，可能係母親或者父親又或者由頭到尾跟本冇人開門俾我，anyway,我固作鎮定，瞬步走左入房，直接就攤左係床上面，因為強烈嘔吐感，口吐白泡。<br />\n心諗「終於安全」<br />\n不過呢個晚上非常之漫長 好似睇到真理之門一樣 見到呢一個世界殘酷嘅真相 所有痛苦都源自慾望 因為我哋永遠滿足唔到自己嘅慾望 但我哋又永遠比慾望牽着走 消費其他人消費自己 去滿足自己永遠唔會滿足嘅慾望，人與人之間互相剝削 互相鬥爭，為嘅只係虛無嘅慾望，於是問題本質係慾望本身 無欲則剛 無欲無求既人同石頭一樣堅強 不過調返轉頭諗，冇咗慾望我哋仲剩低啲乜嘢？石頭係死物 冇慾望既人同死物一樣 冇源動力 同樣冇生活意義 同樣道理 愛情之所以痛苦 係因為消費愛同時缺乏愛 當然唔計荷爾蒙爆到失曬理智既熱戀期 <br />\n咁愛既意義係咩 咩問題解決唔到都用 愛 做答案<br />\n咁愛係咩，愛咪又係一種佔有慾，<br />\n如果唔係大家駛乜咁頭痛。<br />\n之後每隔幾個鐘頭之後我都會睇一睇個電話時間<br />\n「屌原來過得2分鐘」<br />\n<br />\n<img src=\"https://img.eservice-hk.net/upload/2017/12/13/213847_e6ca71ac2d0838a9b7db55345beac888.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2017%2F12%2F13%2F213847_e6ca71ac2d0838a9b7db55345beac888.jpg&h=8a257f9d&s={SIZE}\" /><br />\n<br />\n多情自古傷離別。<br />\n更那堪、冷落清秋節。<br />\n今宵酒醒何處，楊柳岸、曉風殘月。<br />\n此去經年，應是良辰、好景虛設。<br />\n便縱有、千種風情，更與何人說。&mdash; 柳永"},{"pid":"f37a750d36043681a207e3bb54d771ff4bc8321a","tid":498128,"uid":71421,"like":0,"dislike":0,"score":0,"citedBy":0,"replyTime":"2017-12-13T13:44:40.000Z","msg":"以上都只係鄙人加上好多虛構事實既小故事，純粹分享兼放負，唔係讀文科，文筆亦唔好，見諒。<br />\n故事發展如何 可能冇人想知<br />\n不過都講句 下回分解"},{"pid":"fd4c0dfe9705c7ae81e0f29467eca8643af79752","tid":498128,"uid":71421,"like":0,"dislike":0,"score":0,"citedBy":0,"replyTime":"2017-12-13T13:46:25.000Z","msg":"屌 up錯吹水台"}]}