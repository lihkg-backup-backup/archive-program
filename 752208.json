{"tid":752208,"cid":17,"subCid":0,"title":"歐洲主流城市其實比大家想象好好多","createTime":"2018-07-22T15:10:27.000Z","updateTime":"2018-07-22T15:10:27.000Z","uid":173513,"like":4,"dislike":4,"uniUserReply":1,"replies":[{"pid":"3b3613eac2a566b12281a74728b07b90496822fb","tid":752208,"uid":173513,"like":0,"dislike":0,"score":0,"citedBy":0,"replyTime":"2018-07-22T15:10:27.000Z","msg":"去過幾次歐洲，從來冇遇過其他巴絲講嘅問題<img src=\"/assets/faces/normal/hehe.gif\" class=\"hkgmoji\" /> <br />\n冇錯，好多歐洲國家嘅治安係差，但其實大部分賊仔都唔會太猖狂咁落手，只要小心啲擺嘢，根本就冇危險。見到有人話法國嘅「黑人」好危險，但我去過兩次巴黎都覺得「黑人」反而比本地人友善，好多面對遊客嘅服務性行業都係以「黑人」為主，景點附近會見到佢哋賣巴黎鐵塔鎖匙扣。我見到嘅係佢哋為生計而努力，覺得佢哋有威脅嘅人根本就一開始已經帶著有色眼鏡睇人。<br />\n有一次喺巴黎某metro station買飛，個staff係黑人，我唔小心俾錯左張港紙20蚊佢，反而因為咁引起咗佢對香港嘅興趣，同佢傾咗一陣計，佢仲話自己要草錢去香港旅行。講真，歐洲人嘅服務態度，點都好過香港。<br />\n都見過有巴打話去餐廳嗌侍應攞杯水而被收錢，明顯係佢冇做足research，因為大部分歐洲國家嘅水喉水都可以直接飲用，任何餐廳都會提供免費水喉水俾顧客，而你主動order水，佢哋就自然以為你要嘅唔係普通水，而係會另外收費嘅礦泉水。<br />\n我初初唔識嘢，試過喺巴黎嘅餐廳舉手嗌侍應，好彩有人提醒法國人唔鍾意大家舉手，感覺好似催促佢哋，我之後都特別小心。<br />\n唔同地方個人都有自己嘅生活模式同文化，我覺得作為遊客應該係融入佢哋，而唔係要佢哋遷就我哋。當大家喺度話蝗去到邊都要人就佢哋講蝗語嘅時候，我哋香港人去到外國都唔識做多少少research，入鄉隨俗，咁同啲蝗有咩分別？"}]}