{"tid":1416656,"cid":5,"subCid":0,"title":"我要控訴你班連登仔！!！","createTime":"2019-08-05T15:22:30.000Z","updateTime":"2019-08-05T15:22:30.000Z","uid":108205,"like":1,"dislike":0,"uniUserReply":1,"replies":[{"pid":"0c4bca7016f7070b2aa01d92e5032b6081e769f6","tid":1416656,"uid":108205,"like":0,"dislike":0,"score":0,"citedBy":0,"replyTime":"2019-08-05T15:22:30.000Z","msg":"我愛香港，所以我要控訴大家，希望大家可以留步。<br />\n唔止政府，我地每一個都有份造成今時今日咁ge局面，唔該大家由今日開始負返起相應的責任。<br />\n係，政府有錯，政府做得超級錯，但係咁樣代唔代表我地可以放縱暴力，連核彈都唔撚割？<br />\n到左有一日，佢地係telegram要暗殺警察，你地係咪都唔撚割？<br />\n「你割？你對得住班義士咩？」當你無言而對，唔該記得你有一手造成今日呢個局面。<br />\n呢幾日我不斷被班洗版的朋友質問：<br />\n「喂，依家政府唔回應，警方又過份使用暴力，你做乜唔譴責佢地，走去譴責班黑衣人升級暴力？」<br />\n首先我要指出一個邏輯謬誤：A唔work，唔代表B會work。B唔單止可能會唔work，仲有可能係會帶黎更差的後果。<br />\n你要例子，我講歷史你聽。<br />\n雙十暴動 &mdash; 60人喪生，逾300人受傷，3,000餘人被警方逮捕；<br />\n六七暴動 &mdash; 1,936人被檢控，约212名警務人員在內的832人受傷，51人死亡；<br />\n魚蛋革命 &mdash; 90個警員、35個示威人士同5個新聞工作者受傷，暴動罪正式出世，中央終於唔同你玩泥沙，直接粗暴DQ哂你班反對派。<br />\n三次香港歷史性暴動，除左有人傷有人死之外，我想大家睇清楚，上述係無任何實質性的成果。係零。<br />\n反過黎睇：&mdash;<br />\n23條50萬人上街 &mdash; 23條成功撤回；<br />\n反國教12萬人集會 &mdash; 政府宣布取消德育及國民教育科；<br />\n雨傘運動 &mdash;「8．31框架」普選被阻（至今我仍然覺得如果8．31過左，香港唔會淪落至此，我永遠唔會忘記我ge選舉權被人騎劫，我選唔到薯片叔叔屌你老母）；<br />\n二百萬人上街 &mdash; 送中條例壽終正寢。<br />\n我想講，和理非唔係唔work，只不過係你爭取唔到你要ge野所以你覺得唔work姐。<br />\n好啦，到下一步咁你會問，如果我要爭取到我要ge野，應該點做？<br />\n「革命」，別無他法。<br />\n但係我想大家認清楚一個赤裸裸的現實：&mdash;<br />\n你要革命，可以。<br />\n有槍嗎？有錢嗎？有人嗎？<br />\n你要革命，你要對付再唔係一班黑警，而係實實在在由高鐵運黎的十萬解放軍。<br />\n你要革命，中國將會派艦隊封鎖你成個南中國海，港幣即時變廢紙，你成副身家即刻歸零。<br />\n諸君請看新疆西藏，當一個民族全民皆武，有自焚的勇氣拎起開山刀對抗，但係都俾人滅族的時候，<br />\n你，有這樣的勇氣嗎？<br />\n事實係好殘酷，現實係我地連白衣人呢隻小boss都打唔贏，一但擦槍走火，香港就同你一齊陪葬。<br />\n你可能會話我係失敗主義，但係如果大家對年青人咁有信心，不如停一停，諗一諗，睇下可以係50年限期之前可以點做。<br />\n政府招攬年青人的會議同我塞爆佢，大隻仔唔該全部入哂去做警隊。<br />\n有志之士唔好再做Banker律師耽誤人生，做AO做法官改變香港。<br />\n讀記者政政ge加入團結香港基金，話俾班有權有勢的人香港實際情況。<br />\n既然你有入去坐十年的覺悟，點解你唔用呢十年好好準備又下而上，去進行一場實實在在的革命。<br />\n扔磚沖擊其實係人都識，亦都無野值得驕傲。<br />\n你要真正對政府造成壓力，只需要未來每個人銀行有一百萬存款，二百萬人同一日提錢出黎，將港紙換做美金，我肯定政府即時跪低。<br />\n和平、理性、非暴力，但十分有效。<br />\n我愛香港，我跪係度希望大家停一停，諗一諗，究竟乜野對香港先最好?"}]}