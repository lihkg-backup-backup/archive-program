{"tid":772169,"cid":1,"subCid":0,"title":"【失蹤人口再現】維園霆鋒走去揸的士 轉做正常人龍心：我係比較hyper（足本版）","createTime":"2018-08-08T14:03:15.000Z","updateTime":"2018-08-08T14:03:15.000Z","uid":186431,"like":2,"dislike":2,"uniUserReply":1,"replies":[{"pid":"47e448680f7942de68750d41c8a265ffa135d59f","tid":772169,"uid":186431,"like":0,"dislike":0,"score":0,"citedBy":0,"replyTime":"2018-08-08T14:03:15.000Z","msg":"「我係嚟自美國三藩市福青幫第二把交椅，龍心，438！」2012年一日的城市論壇上，蓄著一頭長髮、額頭劃上符號的林克霖在鏡頭前自稱黑幫成員，「一炮而紅」。事隔六年，已剪去長髮的他著記者不能以龍心為標題，說自己已不是龍心。<br />\n<br />\n<img src=\"https://img.eservice-hk.net/upload/2018/08/08/220218_473365c672abed2ea5ce752b816c35ac.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F08%2F08%2F220218_473365c672abed2ea5ce752b816c35ac.jpg&h=05555010&s={SIZE}\" /><br />\n<br />\n曾月入十萬<br />\n<br />\n名字對他而言，或許只是一個稱呼。身份證上的名字轉了幾次，別稱更是多籮籮。昔日他自稱龍心、絕心、王小虎，現在他時而自稱猴子農，時而自稱「克霖醒」：「因為之前有人叫我『克霖頓』，咁我話『頓』唔係幾好，不如『克霖醒』，有啲創意。」他戴上藍色幼框頭箍，紮起小辮子，穿著背心短褲坐在的士內，握著方向盤，外表上沒有了昔日龍心的張狂。他非常著緊這次訪問。訪問期間主動建議拍攝角度、鏡頭，更在電話中準備了幾頁以英文寫的筆記。他多番強調，很希望可以塑造新形象找白領工作，更在訪問後要求在報導發布前先檢閱報導，記者以編採自主為由拒絕。<br />\n<br />\n問他歲數，他笑著不肯直說：「我今年24，出年23。」按照他的畢業證書上的出生日期，他現時應是41歲。林克霖2007年在澳洲臥龍崗大學I.T.碩士畢業，曾從事I.T.行業相關工作十年。他展示當時進修的一疊文憑，MCSE、CCNA都有：「一疊文憑，真係可以貼牆紙。」十年前，他在香港的人工是五萬元。後來轉去英國做，人工翻倍，十萬八一個月。他目前投出了數十份CV，其中兩份有面試，其中一份還是政府工。他大賣廣告：「我而家大割價，以前十萬零八，而家三萬六。三分一價錢，你就可以請我，我就會幫你做到隻狗咁。」<br />\n<br />\n&gt;轉揸的士<br />\n<br />\n除了六年前城市論壇一幕，龍心亦做過不少出位行為：網台節目中非禮、於六四集會自瀆。他說當年有打算找份I.T.的工作，但以當年的形象，沒有公司敢請他：「我知道喺辦公室、白領呢行，基本上已經封殺咗我。所以我為咗唔浪費時間，掙扎求存，我就去了建造業。」<br />\n<br />\n不做龍心，做職安真漢子。他拿出卡簿，展示滿滿四頁的牌照：「呢堆都係建造業考到嘅中工牌、大工牌，亦考到釘模板牌。」雖然住在東涌八百多呎私人屋苑，他說目前亦要打幾份工靠勞力賺錢：「我主要嘅收入來源就係執房，要掃地、吸塵、洗廁所，有時揸的士，有時做木工散工、地盤散工。」<br />\n<br />\n以前嗰個唔係我 <br />\n<br />\n他提出拍攝自己耍太極劍，還在耍劍前安排台詞給自己：「以前想改變世界，而家想改變自己。」當年出位，他說是想做救世主。出位前，他在外國多個國家工作，後來去了五、六年旅行，「返嚟後覺得自己有足夠能力，作為一個行為藝術家，想改變世界，見到好多唔公平嘅事情想改變，當然比較天真。」問他覺得以前做錯嗎，他想了想，答：「我唔可以話以前嗰條路線係錯，以前嗰個根本唔係我，我只不過製造咗佢出嚟。佢嘅思想、想法，都同我而家諗法唔同。我而家再睇返啲片，『有冇搞錯？咁都得？』我咁諗未必係啱，我咁睇，好可能係學咗香港人嘅生存模式、文化去批評龍心呢個人。」<br />\n<br />\n當年行徑異於常人，網民懷疑他有精神病。他想了一會，說得玄妙：「其實精神病個個都有，只睇係咪發作出嚟，有啲人發作咗，他變咗一個好循規蹈矩嘅香港人，佢哋嘅反應可能好奇怪，但佢符合呢個社會。」他又說：「根本而家啲人都唔正常、唔自然。笑都唔自然，開心都唔開心。」<br />\n<br />\n他談起自己經歷：「屋企人可以好唔尊重佢哋嘅小朋友，捉佢入精神病院。如果小朋友俾屋企人咁對待，要即刻斷絕關係。」穿著西裝，坐在電視櫃上，他收起笑容，舉起食指看著鏡頭：「我係一個孤兒，我冇親人，我亦唔需要有任何親人。我而家嘅狀態我唔需要有任何人去關心、明白我。因為我堅決靠我自己一個喺呢個社會生存。」<br />\n<br />\n天才定白痴？ <br />\n<br />\n記者再問更多關於他在精神病院的經歷，他不肯多說，拿起家中放在窗台的黑板，讀起上面的句子：「Be prepared，look forward，not not forward」為甚麼不用Backward？他說因為句子是給潛意識看，希望潛意識只看到「forward」。他續說：「我唔覺得我係一個精神病人，我只不過反映出呢個社會對少數人士 或者一啲小問題將佢化大。我只不過將自己入去嗰個角色，親歷其境、親受其害，體會呢件事。」<br />\n<br />\n他說曾經找醫生做過一個精神測試，做完自己再研究後測試，得出結論：「我係唔屬於maniac（狂躁）或者Hypomanic（輕度狂躁），我係差唔多，我係比較hyper少少，仲喺正常範圍。」他說當時醫生認同他的說法，「醫生話係，你最好正常啲，搵份工。吓？咁就正常？」醫生說他基本上是個天才。他略帶激動：「天才當我白痴咁看待？」。他訪問中曾說，覺得自己根本是外星人，訪問數天後再緊張地錄音跟記者說，不想提太多以往錯誤的事，現在只想做一個地球人。<br />\n<br />\n片： <a href=\"http://nextplus.nextmedia.com/news/latest/20180808/611956?utm_source=facebook&amp;utm_medium=social&amp;utm_campaign=nextmagazinefansclub&amp;utm_content=link_post\" data-sr-url=\"https://r.lihkg.com/link?u=http%3A%2F%2Fnextplus.nextmedia.com%2Fnews%2Flatest%2F20180808%2F611956%3Futm_source%3Dfacebook%26utm_medium%3Dsocial%26utm_campaign%3Dnextmagazinefansclub%26utm_content%3Dlink_post&d=O%2B%2FmjTQdNMYEhUtediYwEuargVTjPUnXFlgjsLUvQ6w%3D&h=43d945ef\" data-ef-url=\"https://embed.lih.kg/frame?u=http%3A%2F%2Fnextplus.nextmedia.com%2Fnews%2Flatest%2F20180808%2F611956%3Futm_source%3Dfacebook%26utm_medium%3Dsocial%26utm_campaign%3Dnextmagazinefansclub%26utm_content%3Dlink_post&h=aaf517e4\" data-auto-link target=\"_blank\">http://nextplus.nextmedia.com/news/latest/20180808/611956?utm_source=facebook&amp;utm_medium=social&amp;utm_campaign=nextmagazinefansclub&amp;utm_content=link_post</a><br />\n<br />\n龍心<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"}]}