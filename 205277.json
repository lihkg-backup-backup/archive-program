{"tid":205277,"cid":12,"subCid":0,"title":"穿越！我的校園時代！","createTime":"2017-04-17T16:11:17.000Z","updateTime":"2017-04-21T03:36:16.000Z","uid":9330,"like":0,"dislike":0,"uniUserReply":0,"replies":[{"pid":"201114034f8a023e368afa6e6787fec209d3e4e4","tid":205277,"uid":9330,"like":0,"dislike":0,"score":0,"citedBy":0,"replyTime":"2017-04-17T16:11:18.000Z","msg":"<strong></strong>二零一五年十月三日<br />\n我係張床到紮醒左，任由住汗係咁流我都無理<br />\n「我成功左，我翻到黎啦。」我細細聲用得我自己聽到嘅聲線講。<br />\n我叫阿強，未來嘅我為左相當於呢個時代嘅三十萬自願成為左時光機嘅測試人員，即係白老鼠。時光機喎！又有邊個無遺憾，唔想到過去修補啊，又唔知邊個洩露左基地信息，所以咪俾人搵上門，班黑衣人一入黎就開槍，我就冇啲小說主角咁好彩，直接被粒子彈打中個肚，啲血好似開水喉咁流岀黎，我又驚俾人再射中，就咁係啲保安同班黑衣人搏鬥嘅時候，我匿左係放時光機嘅房到，入到房鎖好門，我就直接喘曬氣跪左係地下，我知再咁落去我死梗，所以我爬左入部時光機到，㩒左啟動制，然後就暈左，醒翻嘅時候我就已經係翻後生嗰陣張床到，翻到去我中五時期。<br />\n <br />\n<br />\n<br />\n<br />\n第一次寫俾啲意見，多多包容<img src=\"/assets/faces/normal/agree.gif\" class=\"hkgmoji\" />"},{"pid":"d6f2314998715522fc7832fd6d71516145d5e66a","tid":205277,"uid":9330,"like":0,"dislike":0,"score":0,"citedBy":0,"replyTime":"2017-04-17T16:11:47.000Z","msg":"到左星期一，我一早起身著住套校服，梗係啦，穿越大曬咩？係香港入到大學先係呀，望住鏡入面嘅自己，心入面一陣懷念同嘅嘆，我究竟幾奈無著再過校服，無思考得太奈，跟住我就拎住一件一邊爛曬袖嘅冷衫去翻學。<br />\n一入班房，我先發現我根本記得左中五自己坐邊，三十年阿！邊個記得我俾個叻你囉，好彩我記得嘅係我嘅位係係當時我明戀嘅對象阿童嘅隔離，雖然隔左條走廊...所以我一見到阿童就知自己嘅位係邊，一坐埋位，我後面條友就嗌：「喂，青龍做左maths未，借黎抄下。」<br />\n聽到人地叫我青龍唔好以為我係咩有背景人士，或者好好打，戴眼鏡嘅我分分鐘係俾人一個打十個，我叫青龍係因為當時風靡一時嘅神魔之塔入面我十抽八青龍，其他仲多數抽獸，所以又有獸父之稱。 當時我個心係崩潰嘅，因為我一心翻學校重捨下校園時光，點解我穿越後第一個任務係要面對黎緊要交嘅功課，我有咩可能有做啊！！！"},{"pid":"752039fa3a5b5a8b3618cc2b0d7d9ade28427aa9","tid":205277,"uid":72342,"like":0,"dislike":0,"score":0,"citedBy":0,"replyTime":"2017-04-21T03:36:16.000Z","msg":"排版可以執下，密痳痳睇得有d辛苦"}]}