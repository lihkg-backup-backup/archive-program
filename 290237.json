{"tid":290237,"cid":12,"subCid":0,"title":"[清新微甜] 是咁的,從前呀有隻大笨象係河邊吸水","createTime":"2017-06-19T15:14:29.000Z","updateTime":"2017-06-20T23:49:30.000Z","uid":56284,"like":1,"dislike":0,"uniUserReply":0,"replies":[{"pid":"f9e658799bfc27f2177ae171fd9cde173729f475","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-19T15:14:29.000Z","msg":"序<br />\n大家好! 我係林旭朗23歲係一個送水佬,<br />\n每日打鑼咁早係大埔返工,<br />\n平時都係番工放工睇連登訓覺。<br />\n依個故事我想打咗好耐，<br />\n係由真人真事改編，<br />\n希望唔好爛尾。<br />\n你都知送水辛苦日頭要返工，<br />\n所以我都係夜晚先出文，<br />\n定時星期一至星期六夜晚８點至１０點出文。<br />\n仲有小弟讀得書少有啲錯別字就有怪莫怪。<br />\n<br />\n<br />\n<br />\nCh.1<br />\n是咁的，從前呀，有隻大笨象，佢鼻哥好長架，<br />\n有一日呀，佢係河邊吸水，非洲夏天特別炎熱，<br />\n溫度已去到四十度，大笨象都捱唔著喇！<br />\n佢一邊係河邊用鼻吸水，一邊飲水再灑喺自己身上降溫，<br />\n一頭大笨象每一日都需要超過二百公升嘅食水，<br />\n但今年嘅雨季好似來遲咗，<img src=\"/assets/faces/normal/clown.gif\" class=\"hkgmoji\" /> <br />\n一個有數百頭大笨象嘅象群唔洗一星期就可以將河嘅支流吸乾，<br />\n因為佢地所在嘅位置距離下一個水源起碼有五百里遠，<br />\n根本佢地就係自尋死路，<img src=\"/assets/faces/normal/angel.gif\" class=\"hkgmoji\" /> <br />\n天氣炎熱加上長途跋涉象群好多大笨象都已經好虛弱，<img src=\"/assets/faces/fs/smile.gif\" class=\"hkgmoji\" /> <br />\n佢地根本去唔到下一個水源。<img src=\"/assets/faces/normal/cry.gif\" class=\"hkgmoji\" /> <br />\n而佢地另一個危機出現喇&hellip;&hellip;"},{"pid":"4750c3840ec41a0a99582499c8e309c1daec169a","tid":290237,"uid":68884,"like":0,"dislike":0,"score":0,"citedBy":0,"replyTime":"2017-06-19T15:17:22.000Z","msg":"咁三家姐呢？"},{"pid":"95aaec82add15cfd111756f0c4b596b30a8c9070","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-19T15:57:46.000Z","msg":"草叢有一頭母獅，佢叫Nicole，係群居大型貓科動物，<br />\n但附近未見有其他獅子，<br />\n睇黎佢係比族群單落，<br />\nNicole好瘦佢應該好多日已經冇獵物落肚，<br />\n因為獅子捕獵時都係群體行動，<br />\n被單落嘅獅子好多時都因為冇首領保護又或單獨難以捕獵而餓死。<br />\n係佢眼前一頭虛弱既大笨象係佢心見中絕對係難得一見既寶藏。<br />\n<br />\n大笨象肉極之吸引。<br />\n佢決定行動。<br />\n一下咆哮壯膽後就直蹼出去，<br />\n<br />\nNicole知道佢再捕獲唔到獵物,佢一世都冇機會再捕獵。<br />\n今次係佢最後一次機會。<br />\nNicole憑著幾年獵殺嘅經驗加上佢嘅爪牙去開拓佢嘅夢想。<br />\n<strong><span style=\"font-size: large;\">大自然係殘酷而現實嘅，但唔現實又點面對現實呢？</span></strong>"},{"pid":"597819153a8715c6e53531e136b080466040588b","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-19T17:16:00.000Z","msg":"大笨象都知難逃一劫，<br />\n冇辦法，佢連行路嘅力氣都冇喇，<br />\n因為佢用左最後嘅力氣推開小象。<br />\n<br />\n媽媽最後可以做到嘅就係用盡每一分每一刻嘅力氣保護小象。<br />\n<strong>離別永遠最痛嘅係不能為對方做更多。</strong><br />\n<br />\n小象凝望著媽媽，一臉無奈。<br />\n<br />\n佢見到媽媽身上有隻獅子，年幼既小象做唔到咩嘢。<br />\n大笨象媽媽奪眶而出嘅眼淚係炎熱嘅天氣下迅即蒸發。<br />\n佢發出最後嘅哀嚎彷彿是生前的遺囑，忠告小象離開自己要懂事一樣。<br />\n<br />\n剛才嘅哀嚎似乎驚動了象群。幾頭公象趕到，驅趕Nicole。<br />\n但兩星期沒食過嘢既Nicole顯然尚未滿足。<br />\n應該講佢仍未吃到幾分象肉。<br />\n象群用象鼻拿起樹枝木頭終於驅趕Nicole。<br />\n但大笨象媽媽已經返魂乏術，小象同其他象群，圍著大笨象媽媽。<br />\n人類了解咗非洲大象近200種行為，死亡是其中一種。<br />\n依個係大笨象既儀式，代表對同伴嘅尊重。<br />\n<br />\n而極度肚餓嘅Nicole係今次行動中失敗受傷。<br />\n佢再冇機會一展風采。<br />\n佢伏係草叢休息靜靜地離開。<br />\n我用鍾景輝腔調將這個故事完美演繹。<br />\n<br />\n<br />\n［咁呢兩個主角死晒咁個故仔就講完喇聽完個故仔好訓喇吓！］我對著電話另一邊講<br />\n{你講個咁悶既故仔哄我瞓 咁都叫故仔呀?}<br />\n面對咁嘅挑戰 我嘅危機出現喇 下場仲會慘過大笨象<br />\n因為我都唔識唔應佢&hellip;.."},{"pid":"ae164365f90cdb422c73b71cd45555e9c7d8df70","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-19T17:17:59.000Z","msg":"<blockquote>咁三家姐呢？</blockquote><br />\n三家姐遲啲會出場<img src=\"/assets/faces/normal/angel.gif\" class=\"hkgmoji\" />"},{"pid":"859013825b6ac23ffc8d639e41c1b1967abdd420","tid":290237,"uid":39064,"like":0,"dislike":0,"score":0,"citedBy":0,"replyTime":"2017-06-19T21:01:45.000Z","msg":"lm"},{"pid":"fec803cd6fe3f2278e23a3dc7cd837c96ff0ee72","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-20T10:43:23.000Z","msg":"National Geographic之後個故事就正式開始喇<br />\n如果係當事人睇到個故事勿相認<img src=\"/assets/faces/normal/sosad.gif\" class=\"hkgmoji\" />"},{"pid":"ac673c5e6c672651bd3dc56b37e37da03db481e7","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-20T15:33:25.000Z","msg":"電話另一邊係我女朋友，佢叫嘉嘉4年前個陣佢係18歲<br />\n一個好平凡唔高唔矮大眾樣貌平胸嘅女仔，叫識小小化妝，<br />\n唔化妝真係冇人會留意佢。<br />\n佢屋企算有啲錢，可能自細驕身慣養佢算係公主癌未期。<img src=\"/assets/faces/normal/kill.gif\" class=\"hkgmoji\" /> <br />\n<br />\n<br />\n哄女朋友瞓係一件好難嘅事，傾得太高興佢又唔捨得瞓，<br />\n為傾電話而傾電話又佢又會覺得你敷衍了事。<br />\n冇錯啊!  大佬!我都想瞓架嘛，眼瞓又邊有咁好心機呢。<br />\n但通通一切都只能放係心入面。<br />\n<br />\n在她待我的回應而我也不懂回答時，除了電話傳來絲絲的電波聲彼此都沈寂，<br />\n她從來都不留情面也不留人下台階。<br />\n<br />\n「聽日仲要早起身啊！今晚聽著依個先，聽日再講另一個比你聽啦！」<br />\n我知道開口係男人既責任，應承一個人都係一種承諾<br />\n不過<strong><span style=\"font-size: large;\">承諾輕如鴻毛承諾過了二十四小時就會作廢</span></strong><br />\n「嗯！好啦聽日見啦！早抖」<br />\n無錯！聽日一早起身係因為有任務在身，一早要去佢屋幫佢隻狗Holly沖涼!"},{"pid":"b60396464a1e0b0200622b958fad14ab60553509","tid":290237,"uid":56284,"like":0,"dislike":0,"score":0,"citedBy":0,"replyTime":"2017-06-20T16:52:34.000Z","msg":"一早十點就去到佢屋企，今日第一個任務是幫Holly沖涼，<br />\n本身我都幾鐘意狗，不過Holly我就麻麻地因為佢係一隻八哥，<br />\n<br />\n作為一隻八哥Holly非常標準<br />\n淡黃毛色3MM嘅短毛痴埋一舊嘅五官仲有條短到冇咩用嘅尾，<br />\n我本身對八哥冇乜興趣，不過女朋友養就冇辦法。<br />\n<br />\n我最記得第一次見Holly嘅時候，佢仲係BB。<br />\n我一入門口，就見到佢對著我搖頭擺尾，個一刻我其實都覺得佢幾得意。<br />\n佢望一望我，再望一望地下，再望一望我，之後佢嘔咗落我隻腳。<br />\n我心諗你都係嫌我樣衰到嘔姐，又唔洗咁大反應既。<br />\n<br />\n自此，我對佢冇咩好感，但我做錯咩事又或者串親嘉嘉都會比人罰，<br />\n要同Holly沖涼。之後諗返起根本係嘉嘉懶，搵啲野發下脾氣罰我同Holly沖涼。"},{"pid":"a97d4396a58cdb19c8d18ca843795b4465a7170c","tid":290237,"uid":39064,"like":0,"dislike":0,"score":0,"citedBy":0,"replyTime":"2017-06-20T23:49:30.000Z","msg":"<img src=\"/assets/faces/normal/surprise.gif\" class=\"hkgmoji\" />"}]}