{"tid":1022178,"cid":30,"subCid":0,"title":"情人節拯救毒男行動 - 辣椒文集","createTime":"2019-02-14T23:03:03.000Z","updateTime":"2019-02-14T23:03:03.000Z","uid":2429,"like":1,"dislike":2,"uniUserReply":1,"replies":[{"pid":"4c2a5231988cf88264d1eb85d99f8a160f4af2a7","tid":1022178,"uid":2429,"like":0,"dislike":0,"score":0,"citedBy":0,"replyTime":"2019-02-14T23:03:03.000Z","msg":"<a href=\"https://medium.com/@chilliv/%E6%83%85%E4%BA%BA%E7%AF%80%E6%8B%AF%E6%95%91%E6%AF%92%E7%94%B7%E8%A1%8C%E5%8B%95-7de1b29779ce\" data-sr-url=\"https://r.lihkg.com/link?u=https%3A%2F%2Fmedium.com%2F%40chilliv%2F%25E6%2583%2585%25E4%25BA%25BA%25E7%25AF%2580%25E6%258B%25AF%25E6%2595%2591%25E6%25AF%2592%25E7%2594%25B7%25E8%25A1%258C%25E5%258B%2595-7de1b29779ce&d=rje4l1xmTn6y9o%2BHBfPaf6QBVxexyTzYM5wEVuQb9nQ%3D&h=4f66d4e2\" target=\"_blank\">https://medium.com/@chilliv/%E6%83%85%E4%BA%BA%E7%AF%80%E6%8B%AF%E6%95%91%E6%AF%92%E7%94%B7%E8%A1%8C%E5%8B%95-7de1b29779ce</a><br />\n<br />\n我有個毒男朋友，雖然未毒到唔出街，但行年30幾，一次拖都未拍過，一次手都未拖過，平時除了返工，嗜好是一個人行山，一個人踩車，一個人拿著單反老婆，由尖咀行到深水埗，影途中的街景及女仔。莫講話女人的氣味，女人手背肌膚是怎樣的溫度，佢當然沒有概念，問佢邊條山路好行，邊隻鏡頭景深正採光靚，佢就知。我每次約佢，佢都會遲到，話頭先去咗機舖打機，sorry都無句。同佢講嘢，眼睛不敢直線，總是眈天望地。<br />\n<br />\n每一年情人節他都在facebook呻無女，話今年情人節又要一個人過，是毒男的宿命云云。<br />\n<br />\n那一年，我突然想做好心，拯救毒男。<br />\n<br />\n我係從來都唔過情人節嘅，而毒男又想搵女陪，我情人節去陪毒男就是最好的 resource allocation。<br />\n<br />\n於是我同毒男哥哥講：「喂喂，不如我情人節約你？」<br />\n<br />\n毒男哥哥不是不知道我有男友，他受寵若驚，不過又應承咗。<br />\n<br />\n同毒男出街做咩好？毒男出身社運搖籃，左到唔左，要佢幫襯大商家，擁護情人節消費主義，點講都唔啱數。而且，他的錢已貢獻給他的單反、鏡頭、單車&hellip;&hellip;<br />\n<br />\n要毒男決定同女仔做乜，你不如叫佢去死。而由於雙方都知我只係想拯救毒男，讓佢踏出第一步，因此也不好要佢全包。我問佢，你budget幾多，佢話：「$200」<br />\n<br />\n我的提議是咁的：首先，我哋去太子一間外賣壽司生蠔的舖頭食嘢加買走，另外我會帶支酒。然後，我哋會由太子行到九龍公園，最後起尖東海邊飲酒，咁應該夠豐富又好玩又抵食，捱到一晚啦。<br />\n<br />\n佢應承咗。我以為這個拯救毒男行動會成功，以後，佢就知道同女仔出街係點，佢唔會再怕女仔，佢慢慢就可以脫毒了。<br />\n<br />\n就2月14下晝，佢突然msg我：「我今晚決定同兄弟去明將打大佬，勿念。」（當年明將仲好hit）<br />\n<br />\n就這樣已經有另一半的我竟然食咗毒男檸檬&amp;被放飛機。<br />\n<br />\n後來，我見到佢將「打大佬」的實況貼在 facebook，caption係「情人節就係要同兄弟食紅豆軍艦先似樣！」<br />\n<br />\n我終於明白，毒男之所以為毒男，是因為佢為身為毒男而驕傲。脫毒，非不能也，實不為也。這種人之所以越來越毒，根本係個人選擇，與人無尤。佢哋雖然成日呻「無女無女」，哀自己是毒男，但其實佢哋根本喜歡做毒男，甚至喜歡永無休止地維持自己對女人可望而不可即的渴望，可遠觀而不可玩的快感。就好似抑鬱症病人想永遠地抑鬱下去唔想好返，爭取民主的人只享受爭取的過程和光環但其實並唔想爭取到一樣。因為只要爭取到民主，就無得永續社運；只要同到女仔出街，就無得上高登繼續同人講做毒男的苦樂，亦都唔可以大條道理挪住雞乸咁大個鏡頭對準街上女僕cafe店員的裙底。所以為了保存自己毒男的光環，毒男係唔可以同女出街，否則就唔可以繼續表達佢哋想同女出街的渴望，唔可以再出自戀自憐的status。佢哋起facebook呻無女，同啲女自拍低胸相扮感性呃like，其實一___樣。<br />\n<br />\n一旦俾女佢，佢會點？未好似梁耀忠咁囉，俾個主席佢做，就話「我揸唔到旗咖，我搞唔掂咖」，然後將機會拱手讓番俾對家。話想其實不想，呢啲未傲嬌囉。「葉公好龍」同「毒男好女」，其實係一___樣。<br />\n<br />\n因此，對待世間的毒男，你唔需要可憐佢哋，唔需要憐憫佢哋，而係要不斷 reinforce 佢哋毒男的 identity。<br />\n<br />\n佢share「王國興願情人節與張宇人通宵作戰」的新聞，你就入去講「張宇人都有亡國興，你就得隻左右手」。佢哋見到，個腦就會自動放啲荷爾蒙出嚟，令佢哋覺得爽。<br />\n<br />\n佢share「公屋輪候冊突破27萬 平均上樓時間5.6年」，你就入去話「毒男一支公，等十年你都無份。」佢哋見到，又會留一句「我呢世都無資格組織家庭鳥」，然後你入去讚好就ok。<br />\n<br />\n這樣，才能好好喂養毒男的 ego，令佢哋做一隻永遠有希望的毒男。<br />\n<br />\n情人節就嚟，我睇佢今年就算唔食明將都會食豆腐火腩飯，然後等佢嗰嗰活在平行時空肯同佢捱 M記的女仔。我建議女仔，有無男友都好，情人節去約一條毒男，然後在當天狠狠地放佢飛機，撻著毒男的自憐與自豪機制，這就是拯救毒男的最好行動。<br />\n<br />\n（話說呢篇文都叫俾達哥朗讀過，大家重溫一下）<br />\n<br />\n後話：文中男士睇到篇文勁嬲我，但過咗一排我表示其實我都幾鍾意初音，同 cosplay 過初音，佢就無再嬲我了。（睇到呢度可能佢又要再嬲我，好學唔學學埋 史兄 啲衰嘢）。而家呢個世界玩毒L玩到悶，玩單身9玩到悶，佢哋自己講自己都講到悶。「誰又騎著那鹿車飛過」近幾年都少咗人講，而家講 「2月14顛沛流離」。講真情人節年年都係送花同燭光晚餐唔悶咖咩。其實農曆新年都係咁，聖誕都係咁，人生就係天理循環不斷重覆而又略有不同。做人都幾悶下。<br />\n<br />\n<br />\n&quot;If you want something you've never had, you must be willing to do something you've never done.&quot; <img src=\"/assets/faces/lny/slick.gif\" class=\"hkgmoji\" />"}]}