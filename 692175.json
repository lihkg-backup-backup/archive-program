{"tid":692175,"cid":14,"subCid":0,"title":"肥壼—-中資銀行比小說更離奇","createTime":"2018-06-06T11:45:09.000Z","updateTime":"2018-06-06T11:45:09.000Z","uid":189431,"like":0,"dislike":5,"uniUserReply":1,"replies":[{"pid":"6c1018dc15ba052e9f8fb38524eab4f8f56bf975","tid":692175,"uid":189431,"like":0,"dislike":0,"score":0,"citedBy":0,"replyTime":"2018-06-06T11:45:09.000Z","msg":"首先，向各位介紹一下自己先，叫得做肥壼，身型一定有翻咁上下肥，其貎不揚，醜到無倫，加上一頭將甩未甩嘅白頭髮，簡直係上天嘅失敗之作。哈！奈何小弟家族乜都唔多，淨係錢多，當年炒𢦓衣配額，不事生產，已經賺到🐷一樣，可以比我含住金鎖匙出世，吹咩！<br />\n小弟可能係畢業於美國哥倫比亞格林威治大學，不學無術得嚟，可能同滛賤亂嘅葛博士係校友，真係與有榮焉，可以同名人做校友。你哋唔恨得咁多。吹吹咩！<br />\n年已花甲，喺銀行界打滾咗30幾年，中外資銀行都做過，來自唔同國家資本嘅銀行，處事手法同文化習慣，各有唔同，各有長短，喺各個唔同背景嘅銀行中，數發生最多離奇古怪嘅處事手法，非中資銀行莫屬，離奇程度，匪而所思。<br />\n廢話少講，第一次網交，就爆件過癮嘢同大家分享下。2008年中，接到黑龍江哈爾濱唔知邊Q個二打六政府部門邀請，去研討如何開發松花江，肥壼心諗，叫我去同哈爾濱妺溝通溝通就話係我強項啫，開發松花江呢D咁Q偉大嘅工程，我識seven咩？唉！冇辦法，鬼叫肥壼被至乸大嘅銀行委以重任咩？唯有記住明末大將袁崇煥嘅名句「丟那媽，頂硬上」，慷慨赴會，點知唔去由自可，一去之下，竟被嚇到標晒冷汗，打晒冷震。<br />\n去到會場，當然係向大會報到啦！辦理完報到手續後，分發有關嘅開會物資，如飛天茅台、開會程序、時間表同出席人員等，本以為一切正常，當睇到出席人員名單時，好自然揾下不學無術嘅肥壼喺邊，揾咗好耐，都揾唔到可能係畢業於美國哥倫比亞格林威治大學嘅肥壼，但仔細再睇，竟然揾到有條謀利叫肥壼，銜頭係美國🇺🇸土地學博士，一睇之下，驚到阿媽都唔認得，馬上去揾大會負責人核實同更正，點知條🐶官話冇問題，加上時間關係，本場刋改唔切，叫我屈就下，做住「土地學博士」先啦！聽到之後，直情由肥壼嘅❤️靈深處，震到出嚟，正在發呆之際，突然聽到大會叫上船，邊遊松花江，邊商量點樣開發松花江。<br />\n研討會方式，係喺船上開圓桌會議，每人輪流發表偉論，當其他人喺道輪流發表時，肥壼已全身盡濕，喺道迷惘之際，突然聽到耳邊轟然一聲，跟住落嚟，由肥壼美國土地學博士發表一下意見，聽到之後，唔自覺咁打咗個冷震，唉！騎虎難下，唯有又以袁崇煥大將軍名言「丟那媽，頂硬上」冷靜自己，定一定神後，突然思潮澎湃，以翻身不忘共產黨，喝水不忘掘井人嘅革命精神，發表咗如何如何如何............下省一千字，再以習總教誨打鐵還需自身硬，衆人燒柴火炎高作結語，發表完後，會議同時結束，起身離開之際，發現自己嘅坐椅上有一灘樣似忌廉嘅液體，再睇下自己條衭，先發覺自己一衭都係，濕晒。<br />\n（時候唔早，下次繼續）"}]}