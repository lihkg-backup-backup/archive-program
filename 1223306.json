{"tid":1223306,"cid":5,"subCid":0,"title":"一個12號企第一排00後嘅自白","createTime":"2019-06-14T16:15:34.000Z","updateTime":"2019-06-14T16:19:45.000Z","uid":202952,"like":13,"dislike":1,"uniUserReply":2,"replies":[{"pid":"b17c690a4d5fb2088c0d64909d7234fffa12beda","tid":1223306,"uid":202952,"like":0,"dislike":0,"score":0,"citedBy":0,"replyTime":"2019-06-14T16:15:34.000Z","msg":"借朋友AC post~ 錯字勿屌<br />\n<br />\n由五年前開始 我就參與罷課 訓街 做天琦選舉義工 咁多年黎 甚至去到呢幾日 成日都有人<br />\n問我做呢啲嘢為咗啲咩 <br />\n<br />\n我想講 除左少少作為香港人嘅責任感外(可能你冇不過冇問題) 從來都只係為咗我自己<br />\n<br />\n之前可能我一直爭取嘅嘢 港獨又好 普選又好 都係為左我自己嘅生活環境變好 等自己可以喺自己土生土長嘅地方過好啲嘅生活 我係一個自私嘅人 冇乜資格講啲咩 但我想以一個00後嘅身份講下 點解明知今次輸硬都要企出黎？<br />\n<br />\n因為今次唔出黎 為自己發聲 捍衛自己堅信嘅價值 可能以後就冇言論自由 連出聲講自己諗咩嘅權利都冇 <br />\n<br />\n企到咁前一定好驚 但我更加驚嘅係以後每日都要擔驚受怕 要喺人人自危 同中國冇分别嘅地方生活 所以我願意以我押上少少嘅風險 走上街頭 為嘅只係日後可以有免於恐懼嘅自由<br />\n<br />\n眼見身邊有唔少大學或者中學同學 喺自己搵命搏嗰陣仲喺IG post緊自己吃喝玩樂 上莊搞ocamp去旅行好happy 難免會諗點解唔好似佢哋咁就算 講真有邊個唔想快樂人生 但係條例一過 你唔理嘅事都始終會找上門 我唔甘心以後要做一個冇意想 冇得暢所欲言嘅人 所以我選擇企出黎 希望佢地可以尊重我哋做嘅事同重視嘅價值 同埋知道自己身邊發生緊咩事<br />\n<br />\n有時我都會諗 點解我哋班00後冇得享受英治香港嘅自由 一出世就要食前人種下嘅惡果 不過既然冇得揀都冇計 我想繼續住喺自己成長嘅地方 就要企出黎守護自己嘅自由 自己嘅價值<br />\n<br />\n我都知唔係我搏少少鳩衝下喺度share下屌下鬼 就可以改變啲咩 改變呢個痴撚線嘅香港 之前我會因為冇希望而唔再理呢啲政治嘢 依家我都認為送中一定會過 我只想為自己出下聲 出一囗氣 捍衞自己作為一個人嘅身份同尊嚴 為自己嘅未來去反抗 為左自由 希望你都可以 <br />\n<br />\n*6月16號同之後開會 希望可以見到身為香港人嘅你 黑衫黑褲企出黎 無論你選擇企喺咩崗位都好 對得住自己 已經係為自己同香港出咗一分力 兄弟爬山 各自努力。<br />\n<br />\n唔好再對敵人仁慈，對冇人性嘅政府同黑警善良嘅代價，就係要付上你我靈魂或者人身嘅自由。記住一日未撤回，我哋都係輸。<br />\n<br />\n不在沉默中爆發，便在沉默中滅亡。自己香港自己救，共勉之。"},{"pid":"71d07a968170b3afe6c7edf68f4d6a038655c84a","tid":1223306,"uid":261530,"like":0,"dislike":0,"score":0,"citedBy":0,"replyTime":"2019-06-14T16:19:45.000Z","msg":"此回覆已被刪除"}]}