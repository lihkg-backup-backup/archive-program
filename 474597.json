{"tid":474597,"cid":4,"subCid":0,"title":"開箱玩 Boogie Board Jot 8.5 護眼玩具","createTime":"2017-11-20T10:33:40.000Z","updateTime":"2017-11-20T10:33:40.000Z","uid":66607,"like":0,"dislike":0,"uniUserReply":1,"replies":[{"pid":"98283affce91e3f437412398c68836ceacb39a54","tid":474597,"uid":66607,"like":0,"dislike":0,"score":0,"citedBy":0,"replyTime":"2017-11-20T10:33:40.000Z","msg":"以前細個，我個年代小朋友三大高級玩具，其中一個就係磁粉畫板，乜黎？ 未玩過就姐係你好後生。乜野係低級玩具？ 咪我最愛的跳飛機呀、汽水蓋、布豆袋之類。。。我印像中曾經擁有一塊，後來唔知放係邊，一路想買翻塊黎玩。有日行過「LOG OFF」見到 Boogie Board Jot 8.5 驚為天人，原來磁粉已經落後嗮，宜家玩液晶壓感畫板。事不宜遲，立刻開箱！<br />\n<br />\n高級玩具 = 高級價錢！<br />\n一塊 Boogie Board Jot 8.5 行貨價錢接近 400元，對比下方 40元的磁粉畫板，令人感嘆科技一直進步，價錢亦不停進步。所以，本 YK 趁著某網店做節期優惠，越洋買左呢塊高級玩具，連運費都係約 200元搞掂。等左好耐，玩具終於到手！<br />\n<br />\n<br />\n結論：有用的人會覺得佢有用<br />\n​據不完全的統計，因為唔少家長會將高級電子產品如智能手機、平板電腦放比小朋友作為成長玩伴。「一人一 iPad 」的成長計劃催生埋「一人一眼鏡」的現象，咁小朋友唔玩 iPad 可以玩咩？ 玩 Boogie Board Jot 8.5，護眼之餘又能激發小朋友繪畫創意，兩百蚊一塊整爛都唔心痛。<br />\n<br />\n我認為 Jot 8.5 最大用途係做 Memo 記錄，另一樣係寫字減壓，望著液晶筆跡的生成感覺很治愈。講到尾，只係我自己想買黎玩，順便覺得好玩好用。 如果你見到我不妨過黎試玩下 Jot 8.5，不失為一件高級玩具之選。<br />\n<br />\n<a href=\"http://www.eprice.com.hk/pad/talk/4445/68471/1/\" data-sr-url=\"https://r.lihkg.com/link?u=http%3A%2F%2Fwww.eprice.com.hk%2Fpad%2Ftalk%2F4445%2F68471%2F1%2F&d=6VpN8G5%2FmI68Neg8UmUW0AKEmdudW1rq3V1Y15kzxIU%3D&h=8e4229a9\" target=\"_blank\">http://www.eprice.com.hk/pad/talk/4445/68471/1/</a>"}]}