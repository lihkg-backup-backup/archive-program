{"tid":183687,"cid":12,"subCid":0,"title":"喂，我想寫個故事啊！","createTime":"2017-04-02T09:50:25.000Z","updateTime":"2017-04-04T13:48:52.000Z","uid":63947,"like":4,"dislike":1,"uniUserReply":0,"replies":[{"pid":"585916d432e7b7deb9ac072df3c0387d207b8900","tid":183687,"uid":63947,"like":0,"dislike":0,"score":0,"citedBy":0,"replyTime":"2017-04-02T09:50:25.000Z","msg":"「喂，咁耐無見，不如老地方等」<br />\n「好」<br />\n <br />\n口中的老地方是一家坐落於渺無人煙的街道中的老舊咖啡店<br />\n <br />\n它有一群固定的老光顧，<br />\n從容的老板不介意客人點一杯咖啡便坐上一整天，<br />\n不論喜與悲只要想出來相聚一番，<br />\n這咖啡店好自然成為老光顧的first choice，只少我和她也是這樣認為。<br />\n <br />\n時分秒步入晚上八時，妳徐徐步入店內，<br />\n老板望了你一眼，便笑著示意我的位置<br />\n一個只屬於我倆的小天地，由第一次發現這店起<br />\n店內左手邊第三個窗口位便成為我倆的專屬位置。<br />\n <br />\n「好耐無見啵！」妳甫坐下便用爽朗的語氣和我打招呼<br />\n「係囉，咁耐無見。咩風吹你黎搵我啊?」<br />\n <br />\n妳整理好外套，向老板說聲「照舊」後道<br />\n「我想寫個故事」<br />\n「所以？」我疑惑了一下<br />\n <br />\n「我想寫個故事，去整理一下我廿五年人生」<br />\n「但係我怕自己太懶，寫寫下斷左尾，所以......」妳奸笑地望向我<br />\n <br />\n「所以，你想搵我一齊寫?」我chok一個神秘伽利略的姿態<br />\n <br />\n「係啊，我地寫完交換睇好無？」妳興奮地捉著我的手，猶如回到第一次來到咖啡店<br />\n <br />\n「喂，你睇下日本好靚啊！好想去睇櫻花啊」<br />\n「咁，我地畢業一齊去啊」<br />\n「真係？」<br />\n「嗯」<br />\n那刻，妳看著雜誌的日本介紹，捉緊著我的左手，十指緊扣，流露出一臉幸福的笑容<br />\n<br />\n <br />\n「喂，咁我地開始構思啦」妳有備而來，從那百寶袋中拿出紙和筆<br />\n<br />\n <br />\n我在旁看妳認真地拿執起筆，輕輕敲頭把靈感在草紙上亂寫一通<br />\n五分鐘、十分鐘，紙上仍然只有一堆不明所以的符號、圖案。<br />\n <br />\n「妳想寫咩故事?」我扥著頭問<br />\n <br />\n「唔知啊！你話由日常寫起好無?」妳望向我<br />\n <br />\n「你日常唔係只得一個循環咩?」我笑說<br />\n <br />\n妳望向我，好像聽不懂我的暗諷<br />\n「食、訓、屙啊！蠢！」說著手指向她額頭彈一下<br />\n「啊！ 痛架！ 死人張軍！」她頓時紅著臉雙手按著額大叫著<br />\n <br />\n本想好好在開頭自我介紹一番，但在我們日常的吵罵下，估不到我的名字要從她尖叫聲中帶出。<br />\n <br />\n大家好！我叫張軍，我沒打過甚麼大伏、經歷甚麼大戰。我身在一個安穩的時代但近年卻因某數字而披上不明朗的前景。社會變得分化，在大事大非下，人們只分為支持與中立，反對的人，年輕一點被禮貌地叫作廢青，年長一點則統一叫作「阻住地球轉」。<br />\n到底依加個社會點解變到咁?我諗係因為&hellip;&hellip;<br />\n <br />\n「CUT啊！離哂題啦大佬」妳緊張地捉著我手說道<br />\n「自我介紹邊有分黎唔黎題架?」我駁斥<br />\n「我話有就有，哼」她說畢伸一伸脷。<br />\n <br />\n她就是這麼野蠻，這份野蠻卻那麼甜<br />\n <br />\n「你咁唔滿意你自我介紹下囉」我看著她<br />\n「怕你啊?睇下點」<br />\n「大家好！ 我叫阿木。」<br />\n十秒過去&hellip;&hellip;<br />\n一分鐘過後&hellip;&hellip;<br />\n「完?」我驚訝問阿木<br />\n「完啦，自我介紹就係咁簡簡單單，都唔知你岩岩係度1999做乜」她自豪道<br />\n「你有無讀過小學?」<br />\n「關咩事啊！張大人?」<br />\n「小學都有教過啦，自我介紹係講名再分享下自己嘅事」<br />\n「下話！咁邊個岩岩識果時都淨係講個名啊?」妳拉高聲線反駁<br />\n她眼見我無話可說，接著道<br />\n「唔知邊個呢?」這次她用手撞一撞我，我無話可說<br />\n「法官大人，我知錯啦」我舉起雙手投降<br />\n「犯人，既然你認錯，本官念在你初犯，只要你道出我們剛相識的經過。本官就曉你一命」妳拿起手邊的擦膠，模彷法官的木槌<br />\n <br />\n嘩！你話你岩哂，念在我大人有大量先唔同妳斤斤計較。你依加突然問埋我N年前嘅事。咁同我上堂訓死左，老師突然問我教到第幾頁邊一粒字有咩分別?有嘅！係學校只少有老死可以通通水。依加困獸斗啵，仲要無得還擊，玩毛啊?<br />\n <br />\n「你咁問，唔通你仲記得?」為了拖延時間，我只好問一些你媽媽是女人的問題<br />\n「你話呢！?」她作勢想摟我耳仔<br />\n<br />\n為何女人總愛問這些問題?<br />\n<br />\nBB，你仲記唔記得我地點識啊?<br />\n我都就黎唔記得我地相識第幾日，你仲問依D陳年舊事<br />\n<br />\n再唔係就問<br />\n<br />\nBB，你記唔記得今日係我地一齊第幾日啊?<br />\n頭一個月或者仲答到你嘅。依加咁突然問起，我可唔可以要求open book test?<br />\n話哂我save係手機都叫有誠意啊！<br />\n<br />\nBB，我今日有咩唔同啊？你望下望，你望下望！<br />\n不如我問反你啊，我今日有咩唔同啊？<br />\n睇下你又答唔答得出？<br />\n點知佢地又真係答得出<br />\n<br />\nBB，點解你今日唔同左嘅？其實有時我都唔知自己變左啲咩<br />\n<br />\nBB，我覺得你今日對我冷淡左，點解你今日唔主動拖我嘅？<br />\n但最慘係佢問你嘅時候係你同佢行左N耐街，兩隻手都係佢嘅野<br />\n試想像仲邊有手拖佢啊？<br />\n<br />\n<br />\n「喂啊！我問你啊，你仲記唔記我地點識啊？」妳眼定定問道<br />\n「記得！」我揑一揑妳臉珠<br />\n <br />\n<strong>我想寫一個感動別人的故事，它的開始<br />\n不是電影中，在一個慢鏡下，男主角急忙扶著快要向後仆的女主角<br />\n不是動漫中，在清蔥的清晨，男主角撞跌咬著麵包趕回校的女主角<br />\n只是簡簡單單發生在學校的後樓梯</strong>"},{"pid":"a42284e13d7363ab3e29136b3f51e584ee189aa5","tid":183687,"uid":63947,"like":0,"dislike":0,"score":0,"citedBy":0,"replyTime":"2017-04-02T09:51:36.000Z","msg":"考試時節，<br />\n男孩受不了精英班沈悶的氛圍，<br />\n逃到後樓梯呼吸一下新鮮空氣；<br />\n女孩在E班房與友人玩得累透，<br />\n暫別熱鬧到後樓梯歇息。<br />\n <br />\n男孩坐在較高的位置，看著女孩走近坐在他下兩級<br />\n看著女孩的背影，那把烏黑的長髮，微風飄來女孩身上茉莉花香<br />\n男孩看得出神<br />\n <br />\n這時，一對情侶在他們面前吵架<br />\n他們身處E班的門外，或許是女孩的同學吧<br />\n男方念念有詞大概安慰著女方，她不理會男孩的一言一語，只是死盯著他<br />\n出奇地，他們吵得面紅耳赤但完全聽不到他們在說甚麼<br />\n皆因，E班真的太嘈！<br />\n <br />\n正因考試時節，學校逼令學生必須留校溫習<br />\n但E班的人不是為趕part time<br />\n就是趕著回家在另一個世界中提升自己的等級，<br />\n但不代表留下來的就是好學之士，只不過睡了一整天<br />\n他們要找找樂子，消耗過剩的體力及精力<br />\n所以E班長期大聲播著時下最熱門的歌曲<br />\n長時間有人叫囂，長時間有人你追我躲<br />\n總之，就一個嘈得很的遊樂場<br />\n正因他們給人救不了的感覺，老師也只會直行直過<br />\n所以那對情侶儘管吵得激烈，坐在後樓梯也只是聽到E班傳出的嘈吵<br />\n <br />\n「你估佢地講緊咩?」女孩望向男孩好奇道<br />\n「吓？」我如夢初醒，想不到女孩會跟自己說話<br />\n <br />\n眼前的女孩，在級中數一數二的校花級美女<br />\n只是四年來的中學生涯，遇見她數次但搭上嘴的機會一次也沒有<br />\n <br />\n「我問你估佢地講緊乜?」妳唉了一聲道<br />\n「我點知?」我望一望她，但我不敢直視她<br />\n <br />\n我是一個很單調的男孩，直腸直肚，我不會在腦中預先想想說甚麼來討好別人<br />\n更甚，我非常怕生和一些初相識的人，往往一句起兩句止，就好像剛剛一樣<br />\n所以，我一直是一個話題終結者。這我全歸因於巨蟹座所致！<br />\n心想這次死定了，難得有人跟我搭嘴，還要是個美女！<br />\n <br />\n「咁不如我地玩下配音啊」妳笑說<br />\n「配音？」<br />\n「係呀，你代入下個男仔估下佢講緊咩，應該幾好玩」妳望向他們，露出奸笑<br />\n <br />\n我聽完想不出任何反應，但看妳興趣滿滿地期待<br />\n只好稍稍配合<br />\n <br />\n「喂，唔...好...嬲...啦！係我...唔岩啦！」<br />\n我生硬吐出每粒字，這時男生拉著女生的手說著甚麼<br />\n「你無錯！係我唔岩我唔應該依個時候煩住你」宛如當時人般說道<br />\n「你無煩住我，係我唔岩我我唔應該唔搵你」<br />\n這時，眼前的女生甩開他的手<br />\n「你無唔應該」女孩配合地道出台詞<br />\n「對...唔...住...啊」我依舊生硬地配合著女孩<br />\n <br />\n這時，女孩沒即時接下去<br />\n「對唔住啊」我誤以為她聽不到，重覆道著<br />\n怎料她反過來問:<br />\n「點解你地男仔，一有事起黎就只係識講對唔住嘅?」女孩望向我<br />\n「下?」<br />\n <br />\n我驚訝望向妳，不解的是為何妳認真起來?<br />\n不就是妳說要玩場遊戲嗎?<br />\n<br />\n還是一句對不起，刺到了妳心中某到地方?<br />\n <br />\n「或者，男女想法不同吧?」我說<br />\n可能已相處了一陣子，口齒變回靈活<br />\n「想法不同?」妳不解道<br />\n <br />\n「我意思係男仔係處理問題上，會較為執著如點樣最快解決問題而女仔可能執著於問題成因。」<br />\n「咁好自然，一方只係想治標，另一係方想治本，大家出發點都唔一樣。」<br />\n <br />\n說畢，我望向妳，妳沒太大反理，或許妳在消化我的說話，或許妳在想如何駁斥我的愚論<br />\n <br />\n「當女仔發脾氣嘅時候，我第一時間係諗點令佢收火；而你地女仔就會諗點解佢又激嬲我。」我沒待她回應接著道<br />\n <br />\n「咁即係我地女仔問妳地點解咁做果時，反令問題越鬧越大?」妳語調提高<br />\n「可唔可以問反你一個問題?」<br />\n「嗯?」<br />\n「點解一句對唔住會令你咁大反應?」<br />\n「無，純粹好奇」妳生硬地擠出微笑<br />\n <br />\n頓時兩人再沒出聲，眼前的情侶亦不知何時離開了<br />\n <br />\n「對唔住，再一齊落去都係浪費大家時間」<br />\n「點解?點解要離開我?」女孩哭著說<br />\n「對唔住！」<br />\n「你答我啊，我做錯左咩令你要離開我，我改啊！」女孩攬著他<br />\n「對唔住！」<br />\n <br />\n男孩的一番話，<br />\n刺到的是女孩不想面對的回憶<br />\n女孩不明白，那時自己錯在那而令她的初戀離開他<br />\n女孩不明白，為何那男生在最後時只不斷重覆那三個字<br />\n儘管女孩問甚麼，他也只說著那三個字<br />\n彷彿，忘了如何說話般<br />\n <br />\n「係囉！你地真係好中意講對唔住。不過多謝你」<br />\n女孩好像想通了甚麼，原來一切也只是他想盡快抽身離去<br />\n<br />\n「多謝?」男孩看著她，女孩笑著<br />\n男孩深信，這次她真的由心底笑出來，<br />\n因為她的眼睛也跟著笑，笑得像小孩般，可以把所有煩惱拋諸腦後<br />\n<br />\n「我叫阿木，多謝妳配合我」她緩緩伸出手<br />\n「我叫張軍」禮拜地握手<br />\n「完啦？你咁就介紹完自己?」<br />\n「仲有咩可以講？」<br />\n「咁仲唔放開手，嘻嘻」<br />\n<br />\n<br />\n這刻，我看著妳那愛笑的眼睛，想得出神"},{"pid":"9df5e1c98f0f236e6a179ef075ca421ba43948df","tid":183687,"uid":58619,"like":0,"dislike":0,"score":0,"citedBy":0,"replyTime":"2017-04-02T10:17:08.000Z","msg":"lm"},{"pid":"3aa50e5fad3d669f278fcf00a6732ceab52f2226","tid":183687,"uid":81636,"like":0,"dislike":0,"score":0,"citedBy":0,"replyTime":"2017-04-04T08:01:46.000Z","msg":"mola?"},{"pid":"84b78f479e50176f3fe5ff5d68ab9621fb12795a","tid":183687,"uid":63947,"like":0,"dislike":0,"score":0,"citedBy":0,"replyTime":"2017-04-04T13:47:21.000Z","msg":"「哈哈哈哈哈！仲唔認有人岩岩識果時都係咁自我介紹」<br />\n妳奸笑，笑聲在整間店中回響<br />\n「咩啊！咁我果時怕羞麻」我輕輕推你一下<br />\n「咁之後呢?」妳架好姿勢，像記者發問般<br />\n「之後咪有個人開始追我囉」我自豪道<br />\n「下，你都有人追？」妳疑惑<br />\n「有人又扮失憶啦」我故意拉高聲線<br />\n<br />\n「啊！明明有人岩岩先扮完，依加係咪你扮就得我扮就唔得先?」妳裝生氣<br />\n <br />\n的確，這刻鼓起腮子，別個臉的妳和初相識的那個妳沒多分別<br />\n同樣愛作弄我，只是時間為我們帶來不少距離<br />\n <br />\n「仲唔放手？」妳奸笑道<br />\n「三，二，一！啊，仲唔放手啵，受死啦！」<br />\n「啊！」一陣痕癢的感覺從手心傳來<br />\n不知何時，她從裙袋中取出筆，正埋頭在我手心寫著甚麼<br />\n頃刻，寫完她合上我的手<br />\n<br />\n「喂！ 我要返屋企啦」她徐徐站起來，微風吹拂她的秀髮<br />\n「嗯，Byebye」我揮手道別<br />\n「返到屋企記得搵我啦」<br />\n「搵妳？點搵啊？」<br />\n<br />\n後知後覺的我被她突如其來的一句「返去記得搵我」嚇倒<br />\n一來不知用甚麼方法找她<br />\n二來找她有甚麼好說，自己知自己事，我從來不是一個健談的人<br />\n就這樣，我一直想著她為何叫我找她，而不留下任何聯絡方法而疑惑著<br />\n <br />\n「張軍！」妳忍不住打斷我的話，幸好店內其他的客人不介意她的聲浪<br />\n「你，你真係好蠢」妳怒吼<br />\n「我果日明明好似刻米咁刻我個MSN係你手到，點解你可以完全忘記？」<br />\n <br />\n聽到她這麼激動，我不用說也猜到吧<br />\n <br />\n那天回到家，到沖涼那刻我才發現手掌中那些已化開的字跡<br />\n我還在想甚麼時候不小心畫到，把妳在我手心寫字的情景通通忘記<br />\n <br />\n「所以，你話你咁多年黎都無女朋友係咪抵死」妳得戚道<br />\n<br />\n<br />\n「張軍！」妳怒吼<br />\n<br />\n一清晨，妳在課室門口等著我，心中暗爽但卻不知妳的來意<br />\n<br />\n「做咩琴日唔搵我？明明叫左妳搵我」<br />\n「小姐，你叫人搵妳你又唔留聯絡方法，點『搵』妳啊」我得意地道<br />\n<br />\n而點搵你這句鞋音，我還記得是初中時的電影，愛斗大中的搞笑橋段吧<br />\n <br />\n妳拉起我的手，看著我洗不掉的原子筆跡<br />\n昨天想不起來它的由來後，我也沒多理會，我心想隔幾天它也會自動消失<br />\n<br />\n「你睇下，我明明琴日寫低左我個MSN係到」妳指著那已看不清的筆跡<br />\n「下，原來係妳畫花架」<br />\n腦中油然而生出一段廣告─「謎底已經解開，答案就係依度！」<br />\n「乜畫花啊」聽到我的回應，我想妳真的生氣<br />\n <br />\n「係好嬲囉！」<br />\n說到這，妳再一次打斷我的話<br />\n「唔好扮無辜，我到依加仲嬲緊」妳叉腰，別個臉<br />\n <br />\n「死人頭，哼！」<br />\n那時，你拋下這句話便轉身走回班房<br />\n我在原地看著妳離去而那時我還思索著我做錯甚麼。<br />\n太遲鈍吧，哈哈<br />\n <br />\n儘管小息間我會遇見妳，但我看見妳和朋友走在一起，我也沒打算來找妳<br />\n況且，身邊圍著妳的總是男生，而我只是一個不起眼的同級同學<br />\n <br />\n很快，來到考試前一天<br />\n我還依稀記得，第一天考的是選修科<br />\n啊！我跟妳相識是中四那年，數數手指也識了十年吧<br />\n我依舊在那沉悶的班房混日子，<br />\n眾人用盡分秒死盯書本，務求把一字一句，甚至一個標點通通記進腦內<br />\n而我只想那被逼的自修時間早一點完結<br />\n <br />\n先補充一點，<br />\n我校有個傳統，考試前兩個星期必須強制留校自修至六點，方能離校<br />\n所以，那天我才能遇到阿木，否則我早就回家<br />\n <br />\n <br />\n <br />\n離開時，由於太夜關係學校正門早已關閉，只能從後門離開。<br />\n途中，經過阿木的班房，<br />\n房裡只餘她一個出奇地用功溫習，但卻一臉愁容。<br />\n我好奇走到她身旁，她瞥了我一眼便沒理會我繼續埋首於她的溫習。<br />\n才知道她修讀商科，作為文科生我應該沒甚麼幫到她。<br />\n「喂！唔似你啵咁夜都唔走」我輕輕拍她膊頭<br />\n「本小姐，就不嬲都勤力嘅」妳繼續專注於書本<br />\n「睇得出，但係學校閉門啵，你唔係想係到訓啊？」<br />\n妳才意會到已經六點多了，急趕收拾書本。<br />\n「妳真係好認真啵，溫到唔知時間」我道<br />\n「唔好同我講野，我無話嬲完！」妳板著臉<br />\n <br />\n只是當天沒有找她，這一點小事值得生這麼久的氣嗎？<br />\n <br />\n「對唔住囉！ 我真係唔知原來果時你寫左MSN係我隻手度」<br />\n「又對唔住，你地男仔淨係識講對唔住」妳迅速執拾完枱上的用品<br />\n「唔係妳想點？」我沒好氣<br />\n「行動！」妳眼神拋向妳那書包<br />\n「係咪幫妳拎，妳就原諒我先」我笑說<br />\n「睇情況」說畢她徑自走出班房<br />\n <br />\n「喂，妳住邊架」<br />\n我倆一同步出校門，迎面而來是一條三叉路<br />\n「我住上面，係咪好近呢？」妳指一指不遠處一眾建築物<br />\n「下，咁遠？」我扮可憐道<br />\n「咁你送唔送啊，機會就得一次」妳擺出一個高高在上的姿態<br />\n「有得揀咩？」<br />\n<br />\n<br />\n<strong>有時沒選擇比有選擇更好<br />\n因這才能讓我更接近妳</strong>"},{"pid":"c722287e4ce56f9a1c99d2a8b8b19eebbc7e4cbd","tid":183687,"uid":63947,"like":0,"dislike":0,"score":0,"citedBy":0,"replyTime":"2017-04-04T13:48:52.000Z","msg":"「有得揀咩？」 <br />\n<br />\n <br />\n在途中，我聽妳說著這數天的趣事<br />\n甚麼老師的失態，同學的是非八卦，<br />\n最特別是妳說到某同學遲到趕不及吃早餐，<br />\n索性在M記買外賣回班房吃。<br />\n<br />\n「但係果時唔係上緊堂咩？」我不解<br />\n<br />\n「係啊，但係佢仲大無私樣咁放係枱面食」妳手舞足蹈地說著<br />\n<br />\n「係咪堅架，咪FAKE我啵」<br />\n我不相信真的有老師會這樣縱容學生<br />\n<br />\n「嗚，有人又唔信我啦」妳裝哭<br />\n<br />\n「咁你講點解佢可以咁」<br />\n<br />\n「事關呢，個老師係開學果時話，邊個想上堂食野只要買埋佢果份就可以享有依個權利。」<br />\n「咁正常都無同學會試，明知個老師都係講笑咁叫你唔好上佢堂食野姐。」<br />\n「但係，果個同學今日真係買左兩份早晨全餐反去，你知唔知佢仲點同個老師講？<br />\n」<br />\n「咪吊癮啦，有咩一次過講」<br />\n我只感到不可思議，跟那功利的精英班比E班果然是很有趣<br />\n<br />\n「佢一打開門，個老師見到佢袋M記都O哂咀」<br />\n「但係佢竟然一開口就話即磨咖啡岩唔岩？佢咁講個老師都比唔切反應佢」<br />\n「佢就反埋個位係枱面享用佢份早餐，我地全班都笑到鬆唔到」<br />\n「個老師都知阻佢唔到，就拎左塊薯餅出黎邊食邊教。」<br />\n <br />\n這刻的妳，正正笑到鬆唔到，途人也拋以奇怪的目光。<br />\n<br />\n「哈哈哈」妳的笑聲傳遍整間咖啡店<br />\n「我仲記得啊，真係好好笑」<br />\n妳的笑如那時一樣，雙眼變成兩輪月牙<br />\n<br />\n <br />\n「啊，送到依度得啦」<br />\n「咁返去小心啲啦」我把書包遞向她<br />\n<br />\n「知啦但係你好似做漏左樣野啵」妳露出那副招牌的奸笑<br />\n「你唔見左功課，係咪正常都會問老師拎過份？」<br />\n「係啊」其實我不明白她想表達甚麼<br />\n<br />\n「所以&hellip;&hellip;」妳欲言又止<br />\n「點啊，都話講野唔好1999」<br />\n<br />\n「唉，張軍，妳真係好鬼死蠢」<br />\n妳不好氣地彈一彈我的額頭，而我當然反應不夠中彈了。<br />\n「我係話，洗甩左我個msn,係咪好應該問我拎多次啊，唉」<br />\n<br />\n我就是這麼的後知後覺。<br />\n妳在裙袋中緩緩拿出一張紙條，放在我胸前的衫袋<br />\n<br />\n「唔準再唔見啦」妳拍拍我的胸口<br />\n「嗯」我點頭<br />\n<br />\n「UM咩話」妳裝生氣<br />\n「唔敢再唔見」<br />\n「乖」妳拍拍我頭<br />\n <br />\n就這樣，妳轉身離去<br />\n其實，妳的家與學校只是五分鐘的路程<br />\n但這段路程，卻係充實<br />\n <br />\n回家後，我立刻加了妳的MSN<br />\n但一直想不到該說些甚麼，只見妳的狀況<br />\n由在線上，變成離開，再變回在線上<br />\n友人常說，祝福的話最易打開話匣子<br />\n「聽日考試比心機」-軍 10:23PM<br />\n「嗯」 -木 10:25PM<br />\n <br />\n就這樣？為何與我的預期有這麼大的落差？<br />\n「叫人搵妳，妳唔係覆單字咁行啊\\,/?」 -軍 10:26PM<br />\n「唔係」 -木 10:26PM<br />\n <br />\n看著妳的回覆，雖然妳秒回，但內容真令人哭笑不得，為何和真人可以反差這麼大<br />\n「溫好書未？」 -軍 10:26PM<br />\n「未」 -木 10:27PM<br />\n <br />\n又是一個單字，害得我也不想再說下去<br />\n <br />\n「咁我訓先啦，你比心機啦」 -軍 10:28PM<br />\n「: (」 -木 10:28PM<br />\n「Give me your phone number」 -木 10:28PM<br />\n <br />\n把電話號碼給她後我便關機，打算睡覺，為明天考試養足精神<br />\nLing~Ling~linnnnnng 這時電話響起，一組沒見過的電話號碼，尾3個字更是520<br />\n是對我說的嗎？<br />\n <br />\n「喂」一把女聲傳入耳邊，背景是嘈得很的電視聲<br />\n「邊位？」<br />\n「阿木啊」妳興奮道<br />\n「你咁夜打比我做乜啊」我平淡道<br />\n <br />\n我心想明明妳沒意慾回我MSN，為何在電話中可以這麼興奮？"}]}