{"tid":1288688,"cid":33,"subCid":0,"title":"政治啟蒙運動","createTime":"2019-07-05T17:40:43.000Z","updateTime":"2019-07-08T07:08:20.000Z","uid":173326,"like":7,"dislike":0,"uniUserReply":4,"replies":[{"pid":"c42132b4825a91c65d28cd2f679a996fdeec38ef","tid":1288688,"uid":173326,"like":0,"dislike":0,"score":0,"citedBy":0,"replyTime":"2019-07-05T17:40:43.000Z","msg":"香港之所以咁多非理性盲撐政府嘅保皇黨，有兩大根本原因：<br />\n1. <strong><span style=\"color: red;\">缺乏獨立思考</span></strong> 。香港填鴨式教育令多數香港人習慣被動接收資訊，唔需要自己去進一步思考所謂權威講嘅說話，令佢地與生俱來嘅獨立思考努力生疏。當一啲權威包括政府、主流媒體、家長對佢地灌輸一啲所謂道理嘅時候，佢地冇質疑、冇反思就照單全收。例如講何為法治，佢地最多只會喺教科書、字典到照抄定義，或援引所謂權威人士嘅言論做解釋，但並冇自己去進一步思考。當社會有人成群結隊咁發放一啲內容再加上一個非邏輯理性嘅結論，嗰班冇獨立思考嘅人基於從眾心態，就會不經思考去相信個非理性嘅結論，造成社會出現一啲被盲目信奉嘅言論，例如守法就係法治、有少少民主成分就係民主、市民用武力就一定係錯等等。呢啲言論被佢地廣傳同圍爐，就會開始成為接近宗教式嘅所謂真理，造成現今好多保皇人士發自心底咁盲撐政府，選擇性接收資訊、無視一切政府惡行。<br />\n<br />\n2. <strong><span style=\"color: red;\">誤以為政治同民生無關、遙不可及</span></strong>。香港政府自殖民時代起就已經係用家長式心態管治，所有政策由政府由上而下主導，而非市民由下而上主動要求。當社會經濟良好、政府對社會嘅干預適度嘅時候，大家都會覺得政治嘅野交俾政府、政客就足夠，自己可以專心工作、生活。久而久之，市民世代都習慣政府主導政策去餵食自己，自己從來唔需要出聲，亦冇留意政治新聞，只會關心物價、股市同有冇退稅。但佢地忽視左政治、民生、經濟、文化等社會元素其實係一共同體，密不可分。以政策舉例，連接中港嘅高鐵、港珠澳大橋既係推動經濟嘅項目，亦係方便中港融合嘅政治嘅項目。所以港人生活其實同政治係近在咫尺，只係港人有意無意單方面疏遠政治，造成社會政治冷感。另外亦好多人就算明白政治重要，但本著無能為力嘅消極心態，對政事避而不談。佢地並冇錯，政治上向好嘅轉變往往唔能夠一蹴而就即刻見到成效，但佢地忘記愚公移山嘅成語。成果係可以積少成多，就算只係事倍功半，長遠而言都係往緊好嘅方向前進，總比停滯同倒退好。缺乏獨立思考某程度上助長左呢個誤解，所以好多人到今日依然未醒覺。<br />\n<br />\n<span style=\"color: orange;\">咁而家可以點樣改變社會呢個盲目不理性嘅情況呢？我地必須針對上述兩大主因著手，而首要係提高返個人獨立思考先，咁社會就自然會意識到政治嘅重要，同時亦可以避免有心人繼續用斷章取義嘅輿論方式引人走入不合邏輯嘅謬誤結論。當每個人都識獨立思考，社會唔會再需要輿論戰，因為每個人都有能力分辨消息真偽同識破荒謬嘅道理，唔需要人地話俾自己知咩係啱咩係錯。</span><br />\n<br />\n提高獨立思考能力，最簡單可以通過閱讀人地嘅政治論述嚟作為訓練。而且唔應該只睇符合自己意識形態嘅主張，反而應該睇多啲對方嘅論述。因為我地要訓練思考，而唔係圍爐取暖。如果對方論述係合邏輯，我地應該反覆推敲前文後理去搵下有冇邏輯謬誤，唔應該因為對方結論唔啱聽就話對方整體係錯。同時睇符合自己意識形態嘅論述時，亦要睇下論述上有冇謬誤，有嘅話反思下可以點改良去令全個論述完整。就好似同樣係儒家思想，但孟子主張人性本善而荀子主張人性本惡，兩者結論一樣係儒家思想但論點不同。又好似同樣地主張授權個體去管理社會，霍布斯認為以統治者一個為敵好過同所有人為敵，而且造反冇意義；而盧梭就認為主權者代表公共意志，需要時可以起義推翻違反契約嘅主權者。<br />\n必須要審視每一個論證，講的有道理嘅要參考，冇道理嘅要放棄，因為我地要做理性嘅人而唔係盲目嘅人。盲目信奉民主自由唔係理性嘅，盲目反對極權專制都唔係理性嘅。香港人喺兩者間選擇民主自由，係純粹因為理性思考過兩者利弊，認為民主自由最適用於香港。<br />\n<br />\n我相信呢個只係政治啟蒙嘅開端，因為香港人政治思維上已經停滯左好耐，要一步步嚟改變。<br />\n獨立思考係人類好重要嘅能力，冇左嘅話就會成為所謂港豬人云亦云。就算將來已經得到民主自由制度，都要繼續保持獨立思考，否則又會倒回上面講嘅家長式政府時代。<br />\n<br />\n最後我係到推介兩本立場鮮明而又論述清晰嘅書，霍布斯嘅利維坦、盧梭嘅社會契約論，同樣講社會契約。我自己睇嘅時候覺得兩者都各有道理，或者都可以為大家帶嚟思想啟發。<br />\n其他有關政治啟發嘅讀物可以睇以下link，歡迎大家入去分享交流：<br />\n香港政治啟蒙運動 - 一人n本推薦讀物<br />\n- 分享自 LIHKG 討論區<br />\n<a href=\"https://lih.kg/1280744\" data-auto-link target=\"_blank\">https://lih.kg/1280744</a>"},{"pid":"284c3d1a0ab5f0375a04aa9537ce5794879cab81","tid":1288688,"uid":200758,"like":1,"dislike":0,"score":1,"citedBy":0,"replyTime":"2019-07-05T17:51:44.000Z","msg":"<img src=\"https://na.cx/i/OJfWtfJ.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FOJfWtfJ.jpg&h=3b2d02f4&s={SIZE}\" /><br />\n<img src=\"https://na.cx/i/r6QrQt4.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fr6QrQt4.jpg&h=02ad2ebb&s={SIZE}\" /><br />\n<img src=\"https://na.cx/i/LvSJXSZ.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FLvSJXSZ.png&h=0386e4d5&s={SIZE}\" /><br />\n<img src=\"https://na.cx/i/5ofWuem.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F5ofWuem.png&h=f545a766&s={SIZE}\" />"},{"pid":"e4b6badf204bec83d176c57be7198146cd810237","tid":1288688,"uid":173326,"like":0,"dislike":0,"score":0,"citedBy":0,"replyTime":"2019-07-06T06:57:18.000Z","msg":"我知too long，但如果已經醒覺嘅都只係標題黨，點叫未醒嘅人去理性？"},{"pid":"63f2efd21c98a69581d1ba3a6805b5b222bee998","tid":1288688,"uid":173326,"like":0,"dislike":0,"score":0,"citedBy":0,"replyTime":"2019-07-06T08:34:10.000Z","msg":"希望大家唔好忽視從根本做改變嘅重要性<img src=\"/assets/faces/normal/hoho.gif\" class=\"hkgmoji\" />"},{"pid":"735ddadefb47a7f63bfe0f624d69f4be04c2a862","tid":1288688,"uid":173326,"like":0,"dislike":0,"score":0,"citedBy":0,"replyTime":"2019-07-06T13:33:49.000Z","msg":"特別適合和理非嘅隊友<img src=\"/assets/faces/normal/kill.gif\" class=\"hkgmoji\" />"},{"pid":"22cbb08d4c640de0796e97b40ad159050dae5b6a","tid":1288688,"uid":263058,"like":1,"dislike":0,"score":1,"citedBy":0,"replyTime":"2019-07-06T14:03:49.000Z","msg":"此回覆已被刪除"},{"pid":"5c897d0baa06e8c29f73007b042082b51366d30b","tid":1288688,"uid":173326,"like":0,"dislike":0,"score":0,"citedBy":0,"replyTime":"2019-07-06T18:17:52.000Z","msg":"個post好重，就嚟推唔起<img src=\"/assets/faces/normal/kill.gif\" class=\"hkgmoji\" />"},{"pid":"d3ceeedc3685814b7e23086f0f28f91355a62559","tid":1288688,"uid":161990,"like":1,"dislike":0,"score":1,"citedBy":0,"replyTime":"2019-07-06T18:20:12.000Z","msg":"<img src=\"https://na.cx/i/2ss6n21.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F2ss6n21.png&h=702071ba&s={SIZE}\" />"},{"pid":"1dd4cadfea097047533c934dfb93e19fcec2af60","tid":1288688,"uid":173326,"like":0,"dislike":0,"score":0,"citedBy":0,"replyTime":"2019-07-08T07:08:20.000Z","msg":"希望各位可以令身邊多啲人學識獨立理性思考，介紹書俾佢地自己睇就係最簡單有效嘅方法<img src=\"/assets/faces/normal/kill.gif\" class=\"hkgmoji\" />"}]}