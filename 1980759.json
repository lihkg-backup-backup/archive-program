{"tid":1980759,"cid":7,"subCid":0,"title":"《華盛頓郵報》大篇幅報導《愛的迫降》 　脫北者分析劇中真偽","createTime":"2020-04-20T09:29:13.000Z","updateTime":"2020-04-20T09:29:19.000Z","uid":16659,"like":1,"dislike":0,"uniUserReply":1,"replies":[{"pid":"12af241f91add0a78415a81a8700d27abbd77412","tid":1980759,"uid":16659,"like":0,"dislike":0,"score":0,"citedBy":0,"replyTime":"2020-04-20T09:29:13.000Z","msg":"今年初播出嘅韓劇《愛的迫降》，玄彬飾演嘅北韓軍官，遇上意外闖入當地嘅孫藝珍，劇中有唔少描述北韓生活嘅劇情。除咗喺亞洲各地掀起煲劇熱潮，居家抗疫嘅美國人都開始追看，美國《華盛頓郵報》（The Washington Post）呢日重點報道《愛的迫降》，訪問三位脫北者分享感受及劇中與現實差別。<br />\n<br />\n4月18日《華盛頓郵報》以大篇幅報道韓劇《愛的迫降》，當中提到劇集靈感係來自真人真事，2008年有一名韓國女演員同三個朋友划艇時，偶然誤入朝鮮與韓國之間有爭議水域，甚至在迷霧中迷路後與北韓漁民交談。<br />\n<br />\n報道中搵嚟3位脫北者訪問對劇集意見，劇中玄彬同四名手下情同兄弟，但其中一位受訪者Jung Ha-neul就對《華盛頓郵報》表示：「當年守衛駐紮在軍事重點南部邊境地區，邊防部隊更加僵化和等級化，在軍隊度過的15個月幾乎沒有任何美好回憶。」<br />\n<br />\n另一位女脫北者Kang Ha-na十八歲逃離北韓，有如劇中主角一樣，愛上韓國士兵，佢喺訪問中話喺學校入面被教導要憎恨韓國士兵，無諗過會愛上其中一人。Kang Ha-na仲話《愛的迫降》部分情節同自己雷同，好似劇中玄彬為愛人偽造中國護照到南韓，Kang Ha-na 則幾經辛苦利用死人身份去南韓。"},{"pid":"296ecd61a79e607f01114bc0ef35749f7c3fdc20","tid":1980759,"uid":16659,"like":0,"dislike":0,"score":0,"citedBy":0,"replyTime":"2020-04-20T09:29:19.000Z","msg":"<img src=\"https://cdn.hk01.com/di/media/images/4351900/org/ba8065eff26dd2c9c40fbe6a0ba51d61.JPG/JMiISqJ2W-8MY-55mlUmziVF6_DfOYGnmXijZpl4o2Y?v=w1280\" data-thumbnail-src=\"https://i.lih.kg/thumbnail?u=https%3A%2F%2Fcdn.hk01.com%2Fdi%2Fmedia%2Fimages%2F4351900%2Forg%2Fba8065eff26dd2c9c40fbe6a0ba51d61.JPG%2FJMiISqJ2W-8MY-55mlUmziVF6_DfOYGnmXijZpl4o2Y%3Fv%3Dw1280&h=0de5ae6d&s={SIZE}\" />"}]}