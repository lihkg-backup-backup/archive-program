{"tid":1754297,"cid":5,"subCid":12,"title":"區選塵埃落定 對於運動未來嘅一啲意見","createTime":"2019-11-25T07:09:14.000Z","updateTime":"2019-11-27T10:53:33.000Z","uid":56277,"like":4,"dislike":0,"uniUserReply":4,"replies":[{"pid":"577fd4e087b9e4ee2760051f4d2dde853d7bdaf3","tid":1754297,"uid":56277,"like":0,"dislike":0,"score":0,"citedBy":0,"replyTime":"2019-11-25T07:09:14.000Z","msg":"首先喺接近半年以嚟，由當初爭取反送中，到後嚟逐漸進化成爭取五大訴求逆權運動嘅大環境下，香港迎嚟第一場涉及民意表態嘅區議會選舉，最終由建制大敗而結束，算係咁多個月以嚟唯一一樣較為振奮嘅消息。<br />\n<br />\n但大家都好清楚，背後係付出咗幾咁慘痛嘅代價，而區議會選舉亦只係成場運動嘅一個分支戰線。對於我哋主線所爭取嘅訴求，十劃都未有一撇。當中重中之中，就係針對警暴嘅獨立調查委員會及重組警隊，以至最終目標達成立法會同特首嘅雙真普選。贏咗一場小小小仗之後，當務之急，就係盡快重整成場運動嘅氣氛同方向，聚焦返主線嘅訴求，記住缺一不可。<br />\n<br />\n<strong><ins>和勇繼續合一　抗爭誓不罷休</ins></strong><br />\n今次區議會選舉，舉辦嘅時間正值抗爭運動進行當中，因而唔少人，特別係國際媒體，都將今次選舉嘅重要性放大，甚至同成場運動捆綁埋一齊，定性為一場民意公投。亦因為咁，就算大家對個制度幾不滿，幾想杯葛都好，都決定以建制死清光為目標，團結一致對抗到底（白票 / 投建制唔該死埋一邊），總動員支持所有本土及泛民候選人。結果喺中共港共鋪天蓋地嘅宣傳抹黑、建制出盡種票舞弊手段之下，亦喺經歷過所有手足近半年嚟死傷慘重，犧牲不計其數之後，迎一來一場用血肉換嚟嘅慘勝，相信亦冇幾多人開心得落。<br />\n<br />\n但唔好忘記，制度之內從來都唔係我哋嘅戰場，依個壞咗嘅制度亦唔會因為我哋獲得一場區議會選舉嘅勝利就有所改變。今次展示嘅只係我哋有能力，就算對泛民以往表現有幾咁不滿都好，都願意合作共同抗敵嘅決心同團結，所以唔該唔好再對現有制度抱有任何幻想。<br />\n<br />\n抗爭繼續，上街繼續，我哋嘅抗爭之路從來都喺街頭之上，絕對唔會喺制度之內同中共玩泥漿摔角。未來我哋必須維持過往抗爭力度，和勇繼續合一，各有各做。而依家首要係大家思考點樣優先拯救理大手足，亦都知當選議員有一啲集會計劃。至於未來運動嘅形式，就靠創意無限嘅咁多位繼續發揮<img src=\"/assets/faces/lm2/kill.gif\" class=\"hkgmoji\" />例如有啲po都有建議，例如集中喺藍到黑嘅區開花；而三罷的確大家有啲意見分歧，或者需要再討論下改善計劃；或者未來更針對性繼續裝修都好，都需要喺依刻盡快制定計劃。<br />\n<br />\n另外，有咗今次區選民意戰嘅勝利，文宣又好、連儂牆又好、和理集會都好，都大可以放大結果，向全港以至全世界展示我哋先係民心之所向，沉默大多數全部都係bullshit。特別係國際戰線上，由於今次國際媒體都一致聚焦喺今次公投結果上，相信依場勝利．或多或少都會有利繼續說服外國積極推動人權法，爭取外國支持，制裁違反民主人權嘅中共港共警甴，美國只會係一個開始。<br />\n<br />\n<strong><ins>議員必須醒悟　劍指立法會戰場</ins></strong><br />\n當選議員唔好視今次勝利為理所當然，無論係泛民議員定新晉議員，唔該時段警醒自己，今次當選背後係用幾多血汗換返嚟，絕對唔係純粹因為你政綱同政績有幾好，今次選舉係好大程度受抗爭運動上嘅政治立場而影響。<br />\n<br />\n但亦不必妄自菲薄，你哋係絕對有能力做到好多嘢。所以當選後嘅任務，其一，繼續不割席不分化，支援前線抗爭運動。相信今次抗爭運動絕對無可能短時間內結束，所以更加需要你哋好好同抗爭手足合作，無論係舉辦運動、法律支援被捕人士、議會抗爭、甚至用你議員份糧幫助手足。每一個方面都需要大家合作，謹記唔好當選你出嚟嘅手足係condom <img src=\"/assets/faces/normal/angel.gif\" class=\"hkgmoji\" /><br />\n<br />\n其二，一定要打好地區工作。所謂地區工作唔淨只係做好民生，更加包括點樣收買民心。好簡單，建制以往做嘅嘢，你哋要做；建制以往冇做嘅嘢，你哋更加要做。正如隔離po建議，建制嘅蛇齋餅粽，唔該大家唔好咁潔癖咁君子，計劃下用你哋自己嘅方式去做。好多時一啲不問政治，甚至不問民生工作嘅票，就係咁嚟。<br />\n<br />\n要記住，今次大家總動員公投先出現咁高投票率，以致咁多位非建制候選人獲勝。特別需要注意，唔理種票多少，對家嘅票數有成四成咁多，而日後唔係次次都有咁嘅選舉氣氛，靠自己人救得一次救唔得幾多次。<strong>贏咗就要自己負起責任好好經營依個議席</strong>。你哋要嘅票唔只係我哋相同陣營嘅票，更重要係要去動搖對方嘅票。所以無論你去收買人心好，打好民生牌都好，通通都要做，要做得更多。否則你哋隨時都會因為同以往一樣重蹈覆撤，再次喺未來嘅選舉輸畀建制鐵票。<br />\n<br />\n其三，好好同相同陣營嘅其他議員做好協調工作。相信議員嘅工作未來一定會更複雜更繁重，除咗同抗爭相關，亦有為立法會選舉拉票備戰。所以各個候選人更加要合作協調唔同工作，唔好成日靠某幾個議員上前線陪手足齊上齊落，亦唔該唔好再出現今次區選，自己人鎅自己人票嘅局面出現，大家唔會忍得到幾多次 <img src=\"/assets/faces/normal/angel.gif\" class=\"hkgmoji\" /><br />\n<br />\n最後就係，同我哋前線唔同，議員你哋嘅戰場，好大程度係喺制度之內，特別係嚟緊嘅立法會選舉。中科篇評論已經寫得夠詳細，唔喺依到多講。嚟緊立法會選舉更加係場硬仗，中共將會用更多資源去抹黑、買票、配票，唔由依家開始好好準備，將會輸得一敗塗地<img src=\"/assets/faces/normal/wink.gif\" class=\"hkgmoji\" /> 你哋只有有咗立法會，先有能力有資格對抗惡法、對抗政權、對抗制度，否則只會白費大家心機、<br />\n<br />\n廢話可能好多，Too long but read 嘅大家繼續努力，光復香港，殲滅中共<img src=\"/assets/faces/lm2/support.gif\" class=\"hkgmoji\" />"},{"pid":"debf243879cc968780d42a1252ee57d05a759962","tid":1754297,"uid":19145,"like":1,"dislike":0,"score":1,"citedBy":0,"replyTime":"2019-11-25T07:10:49.000Z","msg":"唔好意思借個位<br />\n<br />\n<br />\n[元朗屏山北][搞大佢]區選仲未完仲可以再爭取!<br />\n- 分享自 LIHKG 討論區<br />\n<a href=\"https://lih.kg/1754167\" data-auto-link target=\"_blank\">https://lih.kg/1754167</a>"},{"pid":"11d80e9f19d5d7138775ea087dd4cd1ec3410ae7","tid":1754297,"uid":56277,"like":0,"dislike":0,"score":0,"citedBy":0,"replyTime":"2019-11-26T04:30:55.000Z","msg":"<img src=\"/assets/faces/normal/chicken.gif\" class=\"hkgmoji\" />"},{"pid":"ba0ad35c740053e4acd21d37e1c17db363b9c29e","tid":1754297,"uid":8379,"like":0,"dislike":0,"score":0,"citedBy":0,"replyTime":"2019-11-27T09:38:52.000Z","msg":"Push"},{"pid":"13dd83c3282800aa4b44ff18774d3b31c84bf013","tid":1754297,"uid":3149,"like":0,"dislike":0,"score":0,"citedBy":0,"replyTime":"2019-11-27T10:53:33.000Z","msg":"Push <img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" /><img src=\"/assets/faces/normal/agree.gif\" class=\"hkgmoji\" />"}]}