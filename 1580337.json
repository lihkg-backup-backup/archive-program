{"tid":1580337,"cid":5,"subCid":10,"title":"【逆權●商路】的士業一日唔見400萬？良心司機︰社會要畀多啲同情心","createTime":"2019-09-19T04:23:07.000Z","updateTime":"2019-09-19T04:23:07.000Z","uid":68738,"like":2,"dislike":0,"uniUserReply":1,"replies":[{"pid":"f61dd61fbe222fc004e2dff5cad177eb79cf8687","tid":1580337,"uid":68738,"like":0,"dislike":0,"score":0,"citedBy":0,"replyTime":"2019-09-19T04:23:07.000Z","msg":"逆權運動至今超過3個月，不時有的士司機大罵示威抗爭影響生計，連帶的士牌價亦向下，由年初高位561萬元至今下跌9%，最新香港的士交易所資料顯示，市區紅的牌價約為510萬元。<br />\n<br />\n為打探的士行業，記者坐足一星期的士，以乘客身份與司機大佬盡訴心中情。在密封的車廂內，記者遇到黃黃、藍藍司機：有慈父司機，會呼籲社會同情抗爭者；亦有勤力開工的年輕司機，甘願義載；但當然，有正必有反，有司機埋怨示威令「的士業一日唔見400萬元」。<br />\n<br />\n司機1 ：慈父司機<br />\n<br />\n問︰呢排冇乜生意做？<br />\n慈父︰少就少咗啲，但影響唔係好大，好似我噚晚3點鐘收工，都做到1,900蚊生意，你話有冇得做？<br />\n<br />\n問︰有冇遇過堵路示威，有咩感受？<br />\n慈父︰我都理解㗎，我唔會鬧佢哋，咁咪自己避囉。講真你唔係為自己，係為大家、為大眾。喂，佢哋出嚟抗爭，大熱天時30幾度，仲要有啲着住長袖衫，戴埋豬嘴，戴埋帽。我都唔得啦，淨係企喺到唔好行呀，你都頂唔順啦。佢哋係為咩啫，都係為香港、為香港人。<br />\n<br />\n慈父︰睇到啲片都覺得心悒，啲警察係咁亂棍咁毆。冇獨立調查嘅話，連普遍市民都接受唔到，何況係抗爭者。<br />\n<br />\n問︰如果林鄭落區坐你車，有咩想講？<br />\n慈父︰我一定問佢點解唔叫警察克制，只係一味識指摘人，警察濫用暴力呢？速龍點解會冇number？<br />\n<br />\n問︰而家話起多啲樓可以解決問題？<br />\n答︰民建聯班契弟夾埋林鄭咋，之前又反對（《收回土地條例》），你而家喺東方頭版賣廣告支持3年（上）樓，之前唔見佢哋咁講，因為驚11月區選選唔到嘛。<br />\n<br />\n司機2：「暴動」大叔<br />\n<br />\n問︰生意好差？損失好大？<br />\n答︰香港一萬部的士，兩萬個司機，每更唔見兩嚿水。你同我計一日唔見幾多錢，400萬呀。而家夜晚12點之後條街冇人，係冇人呀，就嚟暴動，係我哋暴動。<br />\n<br />\n答︰晚晚出嚟，玩到幾時先夠。即係我而家表達緊手停口停嘅打工仔意見。我唔知你點睇啦，你有返過大陸嘛。大陸有咩唔好，繁榮昌盛，只係你哋唔鍾意咋嘛。<br />\n<br />\n司機3：年輕爸爸<br />\n<br />\n問︰少咗好多生意？<br />\n答︰佢哋懶啫，少咗收入係尖沙嘴做「黑的」嗰班。因為佢哋喺海港城劏遊客，每次500蚊、1,000蚊咁劏，而家少咗遊客咪少咗收入囉。<br />\n<br />\n答︰好多老一輩唔諗，鬧咗先，即係我哋揸的士嘅，個個都係為搵錢咋嘛，你阻佢搵食咪即係等於殺佢父母，好多都唔諗㗎。<br />\n<br />\n問︰有冇遇過前線抗爭者？<br />\n答︰有時喺附近可能想兜吓佢哋呀，你見佢真係𡃁仔，望啲身形真係細細粒嘅學生。唔通真係由佢哋喺度俾人打、俾人拉咩。可能佢哋唔關事嘅，咪即刻執佢哋走囉。<br />\n<br />\n<a href=\"https://hk.finance.appledaily.com/finance/realtime/article/20190919/60057725\" data-sr-url=\"https://r.lihkg.com/link?u=https%3A%2F%2Fhk.finance.appledaily.com%2Ffinance%2Frealtime%2Farticle%2F20190919%2F60057725&d=gqDWnnaI%2FM4dwC7GJUFj5XdT8yuj5BXRLHKnqfTXFLo%3D&h=6adbf38c\" data-ef-url=\"https://embed.lih.kg/frame?u=https%3A%2F%2Fhk.finance.appledaily.com%2Ffinance%2Frealtime%2Farticle%2F20190919%2F60057725&h=a49f02cf\" data-auto-link target=\"_blank\">https://hk.finance.appledaily.com/finance/realtime/article/20190919/60057725</a>"}]}