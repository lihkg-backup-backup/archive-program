{"tid":1257168,"cid":5,"subCid":0,"title":"香港人想要自由，其實即係想要咩呢？","createTime":"2019-06-25T11:57:39.000Z","updateTime":"2019-06-25T13:35:02.000Z","uid":269119,"like":1,"dislike":10,"uniUserReply":1,"replies":[{"pid":"33d009303be38f23d59624c15fb890150a29a863","tid":1257168,"uid":269119,"like":0,"dislike":0,"score":0,"citedBy":0,"replyTime":"2019-06-25T11:57:39.000Z","msg":"&ldquo;娜娜姐，香港人想要自由，其實即係想要咩呢？&rdquo;<br />\n&ldquo;自由咪就係自由囉。可以做任何唔造成傷害嘅事。&rdquo;<br />\n&ldquo;點樣為之唔造成傷害呢？&rdquo;<br />\n&ldquo;冇人可以預料自由嘅人會做啲咩，所以要有公平嘅法律同埋法庭來判斷傷害和受害者。&rdquo;<br />\n&ldquo;娜娜姐，你答得咁快，我係咪問緊一啲所有警察都知道嘅基本常識呀？&rdquo;<br />\n&ldquo;咁我又唔知喎。&rdquo;<br />\n* * *<br />\n&ldquo;咁小紅帽覺得香港想要嘅自由其實係咩呢？&rdquo;<br />\n&ldquo;我淨係諗緊上網咋。好多現代人唔知鄰居係邊個，但係喺網上就有好多朋友。聽講中國係唔准用 Facebook 喎。咁到咗 2047 年中國完全接收香港後，香港嘅 Facebook 會點呢？如果上唔到 Facebook，黃哥哥原本係個點樣嘅人就可能冇人可以知道。咁就算我 Raise 咗佢都救佢唔到。冇咗歷史同真相，娜娜姐啦，天使啦，耶穌啦，關公啦，蒙眼姐姐啦，李小龍啦，小紅帽啦，全部都可能永不超生。&rdquo;<br />\n&ldquo;我以為自己已經答得好好，但係小紅帽答得仲好。&rdquo;<br />\n&ldquo;人上有人，天上有天。你冇問，我就唔會答。你知道自己已經答得好，但仍然問，所以係你問得好。我覺得示威嘅人要攻入立法局，其實係要拯救佢哋心中全人類嘅過去同埋全人類嘅將來。示威者係迫不得已。佢哋唔攻，佢哋同親人，香港人，都可能全部永不超生。&rdquo;<br />\n&ldquo;咁，真係唔打唔得？&rdquo;<br />\n&ldquo;但係打都可以打得肉麻嘅。&rdquo;<br />\n&ldquo;咁即係點打呢？&rdquo;<br />\n&ldquo;例如，哥哥姐姐一個個將自己對屋企人最珍貴嘅回憶用最肉麻嘅方法喺 Facebook 度發個帖，之後請爹哋媽咪和親人嚟睇。佢哋睇咗，就會明白哥哥姐姐其實真係喺度拯救緊世界。Facebook 冇咗，呢啲佢哋最珍貴最美好嘅回憶都會冇埋。哥哥姐姐因為睇到一個咁樣嘅將來，所以佢哋先至要搞革命，搞一個保衛互聯網，保衛歷史，保衛將來嘅「肉麻大革命」。邊個話「冧友」係犯法嘅呢？ 親「友」，朋「友」，Facebook「友」，乜「友」物「友」通通「冧」晒佢。冧晒全香港，冧晒全世界，冧晒全宇宙！&rdquo;<br />\n&ldquo;小紅帽，我其實聽得唔係好明呀。&rdquo;<br />\n&ldquo;所以話肉麻革命係香港製造囉。&rdquo;"},{"pid":"fb1969f2c7ee322090d426dc926181238bc09325","tid":1257168,"uid":269119,"like":0,"dislike":2,"score":-2,"citedBy":0,"replyTime":"2019-06-25T12:35:40.000Z","msg":"&ldquo;娜娜姐，你睇咗咁耐片，睇到啲咩呀？&rdquo;<br />\n&ldquo;睇到有示威者向警察掟遮啦，掟磚啦，掟鐵支啦。佢地好似唔知道咁樣嘅傷害有幾大咁。但係呢啲事淨係喺最前線發生，後方嘅示威者睇唔到。好彩有記者影到片，全部放喺網上。&rdquo;<br />\n* * *<br />\n&ldquo;娜娜姐，點解示威者明知有記者喺度影片都繼續咁樣做呢？&rdquo;<br />\n&ldquo;我諗佢哋覺得自己做得好啱囉。&rdquo;<br />\n&ldquo;點解呢？&rdquo;<br />\n&ldquo;佢哋怕佢哋嘅自由會被剝奪。見抗議無效，唯有直接阻止立法局更改條例。立法局議員入唔到立法局就唔可以更改條例。&rdquo;<br />\n&ldquo;呢個玩法係咪就係截「權」道呀？&rdquo;<br />\n* * *<br />\n&ldquo;但係議員入咗立法局都要投票㗎，點解唔可以俾議員幫佢哋投票呢？&rdquo;<br />\n&ldquo;呢個我唔係好肯定，但係我諗佢哋唔覺得佢哋嘅議員可以代表到佢哋囉。&rdquo;"},{"pid":"de2e769989d4769891652f279acc6c517f61341d","tid":1257168,"uid":269119,"like":0,"dislike":3,"score":-3,"citedBy":0,"replyTime":"2019-06-25T13:35:02.000Z","msg":"&ldquo;原來黃哥哥父母都係唔鐘意政府嘅喎。&rdquo;<br />\n&ldquo;話政府淨係會照顧有錢人嘅利益。&rdquo;<br />\n&ldquo;娜娜姐，你覺得政府其實應該係咩嘢？&rdquo;<br />\n&ldquo;政府應該係要公平同埋要維持和平嘅。&rdquo;<br />\n&ldquo;咁係咪越平越好呢？&rdquo;<br />\n&ldquo;應該係。&rdquo;<br />\n&ldquo;咁樣係咪蘋果日報係最好呢？蘋果最「平」喇。&rdquo;<br />\n&ldquo;報紙係傳媒，唔係政府喎。&rdquo;<br />\n&ldquo;唔﹖有分別㗎咩？&rdquo;<br />\n* * *<br />\n&ldquo;娜娜姐，一樣好平嘅嘢係可以用嚟照鏡嘅嘛。所以一個好嘅政府其實係一面好嘅鏡。&rdquo;<br />\n&ldquo;幾有深義喎。&rdquo;<br />\n&ldquo;但係政府唔係單單一面鏡。而係很多很多嘅鏡。因為每一個人都係一面鏡。每一個人將自己擦得平平滑滑，就可以成為其他人嘅鏡。大家互相支持，互相接受大家對自己的反映，咁樣就有一個好政府。所以傳媒同政府其實係同一樣嘅嘢嚟。&rdquo;<br />\n&ldquo;幾有道理。&rdquo;<br />\n&ldquo;我未講完喎。&rdquo;<br />\n&ldquo;仲有？&rdquo;<br />\n&ldquo;但係聽咗唔好嬲喎。&rdquo;<br />\n&ldquo;咁呀，小紅帽坐埋嚟俾我攬住先講啦。&rdquo;<br />\n* * *<br />\n&ldquo;如果二百萬人一人一塊鏡，光天化日同時對焦，就會係無堅不摧。全香港人一條心，邊個想見上帝都可以整杯萬佛朝宗佢歎吓。所以萬鏡華就係喺現實中孫悟空嘅元氣彈。但係團長知道香港人唔會存心害人。萬佛朝宗，人人知道都係一件好事。&rdquo;<br />\n&ldquo;有咁大嘅威力，但係要好多人嘅應和才會發生。咁樣都係一種民主嘅力量。&rdquo;<br />\n&ldquo;係政府嘅力量。政府就係每一個人。每一個人加起嚟嘅力量，就係政府嘅力量。每一個人知道咗自己真正嘅力量，就會知道所謂政府嘅強權，其實一啲都唔可怕。一人一面鏡照喺台上，就算冇人叫特首落台，特首都唔敢上台。冇人肯聽嘅說話，冇人肯遵守嘅法律，冇人肯收嘅錢，通通都只係紙上嘅字，同報紙上的字完全一樣。團結先至係唯一嘅力量。香港人如果想有民主，只要自我組織，唔係組織來對付所謂嘅政府，而係組織來照顧香港自己有需要嘅人。照顧咗自己嘅需要，政府想講咩咪由得佢講囉。大家守望相助，把街道搞到乾乾淨淨，開開心心，政府就冇任何理由再要求任何嘢。全香港七百萬人如果想抗議，不如直接做些照顧大家嘅事。民主唔係一個目的地，而係一條路。大家瞓醒，決定行呢條路，就會有民主有自由有和平。以為要抗議要搵人幫要爭取，其實係玩錯咗個遊戲。&quot;"}]}