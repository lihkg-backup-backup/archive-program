{"tid":1791259,"cid":5,"subCid":12,"title":"澳門葡人 - 左丁山","createTime":"2019-12-20T15:52:16.000Z","updateTime":"2019-12-20T15:55:21.000Z","uid":25558,"like":0,"dislike":0,"uniUserReply":2,"replies":[{"pid":"f5f0c34d6baed173fbe4af03b4af2d5af67d55a7","tid":1791259,"uid":25558,"like":0,"dislike":0,"score":0,"citedBy":0,"replyTime":"2019-12-20T15:52:16.000Z","msg":"<a href=\"https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20191220/20828028/\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20191220%2F20828028%2F&d=Wr%2FXdV%2FekiVpClOitW4NQeEzQ5hKls32m7Ak2FFrcx0%3D&h=d20ee0ce\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20191220%2F20828028%2F&h=c0f6f2cb\" target=\"_blank\">https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20191220/20828028/</a><br />\n<br />\n澳門葡人 - 左丁山<br />\n<br />\n<img src=\"https://static.appledaily.hk/images/apple-photos/apple_sub/20191220/large/1576744509_9fc1.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20191220%2Flarge%2F1576744509_9fc1.jpg&h=1c5a6f43&s={SIZE}\" /><br />\n資料圖片<br />\n<br />\n<br />\n昨日講馬場遇到金融界人士基金T，談及澳門金融中心問題。賽馬後翌日下午，參加一個聖誕酒會，本想同主人家握手之後，遊走一圈就拜拜鬆人，但在全場走咗半個圈，握咗近二十次手之後，就遇上應該退休（以年齡計）而仍未退休嘅律師A。大家年輕時相識，眨吓眼三十幾年，佢嘅「見習律師」徒弟今天已成為馬會VM（遴選會員）咯，還在工作，可見寶力未老，律師樓唔想佢退隱住。律師A處理IPO個案之多，多過左丁山去曼谷次數，於是特登問佢：「如果澳門成立人民幣交易中心，你地會唔會去澳門建立橋頭堡，抓緊商機？」律師A飲啖白酒，話：「有生意邊個唔想做，搞交易所，搞上市，一定要搵律師嘅啫，但我地成間律師樓冇個律師識得葡萄牙文，大概全香港都未必有一打半打識得葡文嘅華人律師，起碼我唔識先。澳門法律好蝦人，我爸爸在日本佔領香港時代到澳門逃難，買咗一間舊屋，戰後係我家度假屋，爸爸十幾年前逝世，由我辦申領遺產手續，香港當然冇問題，淨係澳門間屋，到現在仍然未搞得掂轉名手續。澳門法律對財產權業權之法規，十分複雜，在澳門搞IPO嘅話，相信唔會輕易。」<br />\n<br />\n左丁山懶醒，對佢講：「索性由人大宣佈在澳門使用適用於上海及深圳之股票交易法例，可否取代葡萄牙／澳門法例？」律師A瞪起隻眼：「咁仲係一國兩制咩？」<br />\n<br />\n左丁山連忙走開，走近門口，畀富翁K捉住傾幾句，佢又講澳門喎！原來佢在澳門出生，有出世紙，身份證，老早憑此攞咗葡萄牙護照，早年因為澳門缺乏機會，父親送佢嚟香港讀中學、大學，畢業後營商發達。富翁K話：「習主席恩賜澳門禮物，我要睇吓有乜可以益到我，搞金融，睇怕冇乜肥水啩，有好多澳門朋友都因為來咗香港讀書，在香港生咗根，最大好處就係我現在仍然可以每年得到澳門政府派錢一萬元。中央賜賞澳門人民好易㗎咋，唔駛搞金融中心咁複雜，只要一聲令下，放寬內地遊客到澳門刷銀聯卡，入賭場刷銀聯卡上限提高，澳門人就可以年年得到政府派利是！濠賭股好景，大家happy！」<br />\n<br />\n富翁K呢類澳門人真正爽，既可享受澳門賭場經濟紅利，又可持葡國護照在歐盟周圍行不愁脫歐，最過癮就係葡萄牙政府寄來選票，叫佢投票選葡國總統。富翁K話：「澳門特首我冇資格選，葡國總統我就可以投票，澳門係一埠三制，60年前啲難民逃到澳門仲要屈蛇偷渡香港，現在諗番起，佢地都幾笨！」唉，有早知，冇乞兒，2019年唔知2079之事，1959之時，點會諗到2019喎！（按：左丁山fact-check，富翁K所言，其實一半真，今年10月6日係葡國選議會議員。） <br />\n<br />\n左丁山<br />\n電郵 :mcwriter@appledaily.com"},{"pid":"241267077dc40979b05957f1070c8bc724a2cded","tid":1791259,"uid":25558,"like":0,"dislike":0,"score":0,"citedBy":0,"replyTime":"2019-12-20T15:53:43.000Z","msg":"20 DEC 2019 星期五 <br />\n全民口罩日<br />\n<br />\n今晚<br />\n時間：8:00pm開始<br />\n【和你撐手足】荔枝角聲援手足集會<br />\n地點：荔枝角收押所外（九龍蝴蝶谷道5號）<br />\n⭐️已批不反對通知書<br />\n<br />\n<br />\n日期:2019年12月21日(星期六)<br />\n時間:下午1時至5時<br />\n杜絕政治酬庸<br />\n銀髮族集會<br />\n地點:愛丁堡廣場大會堂對出空地<br />\n<span style=\"color: orange;\">已獲不反對通知書</span><br />\nfacebook銀髮族老而不廢<br />\n<br />\n<br />\n12.21 元朗見<br />\nSat 15:00 YOHO MALL<br />\n毋忘721恐襲<br />\nRemembering 721 Terror<br />\n<br />\n<span style=\"color: orange;\">通告 Notice<br />\n如元朗党鉄站提早至下午關閉,<br />\n活動將於下列商場繼續:<br />\n屯門   V city<br />\n沙田  連城廣場<br />\n荃灣  荃灣廣場<br />\n將軍澳 Popcorn<br />\n中環  ifc mall<br />\n元朗 YOНО MALL</span>"},{"pid":"81c4e1998d4a33624a19534a5ad1932c629524be","tid":1791259,"uid":25787,"like":0,"dislike":0,"score":0,"citedBy":0,"replyTime":"2019-12-20T15:55:21.000Z","msg":"好諷刺"}]}