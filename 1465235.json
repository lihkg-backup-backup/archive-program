{"tid":1465235,"cid":1,"subCid":0,"title":"將不合作運動推到極致","createTime":"2019-08-13T15:54:52.000Z","updateTime":"2019-08-14T00:48:03.000Z","uid":20671,"like":3,"dislike":0,"uniUserReply":3,"replies":[{"pid":"a5e0bbefd8c4e99f1b981d97795cd9c34263241d","tid":1465235,"uid":20671,"like":0,"dislike":0,"score":0,"citedBy":0,"replyTime":"2019-08-13T15:54:52.000Z","msg":"首先，我係借朋友既AC<br />\n<br />\n大家有冇諗過其實不合作運動其實有好多種玩法，我就發夢諗到d，可能之前已經有巴打提出過都唔定，不過唔緊要，大家當brainstorm下點樣可以癱瘓到個政府<br />\n<br />\n1. 銀行撳錢<br />\n<br />\n其實銀行撳錢就之前有巴打講過，只要每人撳5萬，如果有10萬甚至有100萬人撳既話，我相信個間銀行都幾難頂到，不過目標要明確，一齊撳同一間，唔好一個去獅子，一個去渣兜，咁樣只會分散左。如果財力有限既巴打，可以去排隊攞1000蚊，不過指明要10蚊紙，一黎可以增加佢銀行既workload，二黎可以阻到班廢佬，你地都知佢地只係識排大隊黎入錢等嫁啦，攞返自己財產，唔犯法掛？<br />\n<br />\n2. 1蚊交稅系列<br />\n<br />\n我成日睇到有post話咩唔交稅比班黑警等佢地冇糧出，但有冇諗過調轉個方向去諗，稅我照交，不過我攞一大袋1蚊去交，數都數到佢仆街，再唔係我寫1蚊支票，我交幾千蚊稅咪寫一搭支票比佢地數，數完仲要等過數又剩，又可以將銀行拖埋落水，一舉兩得，我稅又交足，你冇得告我罰我錢，你又冇講明唔比交1蚊<br />\n<br />\n3. 毫字塔車<br />\n<br />\n大家有冇諗過我地其實只要塔巴士或地鐵既時候，係到數毫子，1個人數就快姐，我10個人搭車都係到數，記住上到車對住個司機面前數，廢事佢地話你唔夠數，加上仲要係d人流多既巴士站，好似紅隧出面個巴士站咁，平時無啦啦都會塞啦，依家架架巴士係到等你幾廿人數完上車，可以諗下塞成點，佢地冇得拒收既，<br />\n以我所知，所有市面上流通既貨幣佢地都冇得唔收，相反你告返佢轉頭都仲得（有錯請更正）<br />\n<br />\n4. 地鐵慢行，來回塔電梯<br />\n<br />\n之前有巴打發起過擋車門，諗住跳閘等等的對地鐵既不合作運動，但其實佢地係有機會告你同罰你錢，咁就唔抵，記住我地既原則，係癱瘓到佢地，但佢地又吹我唔脹，告我唔到<br />\n<br />\n我地只要人夠多，係地鐵入面keep住慢行，不停來回搭電梯，架架lift都爆既，只要夠多人，係金鐘，九龍塘個d多人既車站到，其實同塞爆機場既原理一樣，佢地都真係冇你計，我又唔係停留，你想告我非法集結又唔得，我亦冇影響你列車運作，你告我咩？<br />\n<br />\n5. Bye buy day<br />\n<br />\n已經有巴打講過&lsquo;即係每一星期選一天，和理非拒絕/完全唔消費黎對抗政權，令當時經濟下滑，因為市民唔消費，政府係吹佢唔漲，最後係有成效！原來如果人多唔消費，係可以令成個社會經濟出咗重大變化，當然所講嘅要人多啦！&rsquo;<br />\n<br />\n我地既優勢就係人多，機場都可以塞得爆，可以有200萬人出黎遊行，我唔信唔買一日野真係咁難，只要有30-40萬人響應到，對個政府已經有壓力，大家諗下，假切係百佳呢d大集團既，佢地一日要養幾多人，每日要出幾錢糧同供應商，如果突然有一日生意暴跌，什至最理想係0既話，一日可能唔大影響，但我地一個星期一次，什至兩次，我相信對佢地既損失唔會冇影響，最好既係，你班狗官冇得逼我買野嫁，唔通唔買野你拉我咩<br />\n<br />\n生意人永遠都係睇錢份上，當見到持之以恆咁收入減少，我估計佢地唔多唔少都會比到壓力班狗官，同埋班藍同廢佬成日話咩香港冇強國人既消費力就收皮，呢家我地就比個機會強國人，睇下佢地係咪可以cover到<br />\n<br />\n其實不合作運動仲有好多唔同形式既方法又唔犯法，我萬人寄信唔通又可以拉我？<br />\n<br />\n我同大家都一樣係612，721，811都嬲撚到一個點，但我希望勇武呢次，比個機會我地呢班和理非黎<br />\n<br />\n唔係當你地condom,如果唔係你地係前面頂住，我地已經輸左，不過係時候停一停，諗一諗，既然我地有&lsquo;黑警混入示威者&rsquo;呢個point，我地更加要將佢發揮，表現出我地原本就係和平，搞事從來都係黑警<br />\n<br />\n我知你地唔怕死，唔怕流血，但我只係想問，值唔值？呢個政府根本已經無恥到唔識形容，佢地個d戇鳩既記招，武力鎮壓咁拉示威者，根本就無哂底線，完全係一個軍政府既狀態，為左個咁既政府流血，受傷，仲有10年既時間去博，仲值唔值？你地既努力，已經有成效啦，民情已經升溫到夠，係時候到我地和理非出場黎幫你地<br />\n<br />\n最後，呢排見到好多咩捉鬼阿，分化既post，大家記唔記得5年前我地點輸？<br />\n個次輸左，我地呢5年失去左咩？<br />\n大家係咪想重蹈覆轍？<br />\n今次如果再輸  唔敢想像比人清算既人數同我地會再輸幾多自由<br />\n所以希望大家停止再咁落去，唔好再屌黎屌去，勇武係矛，和理非係盾，缺一不可<br />\n<br />\n大家記住我地既初衷<br />\n<br />\n兄弟爬山 各自努力<br />\n不分化 不割蓆 不篤灰 <br />\n五大訴求 缺一不可<br />\n<br />\n818 再黎多次200萬人上街 話比班狗官知，想玩民意逆轉，冇可能阿"},{"pid":"efab24a39484ce183c8aa5dfb7bbffd8603c464e","tid":1465235,"uid":20671,"like":0,"dislike":0,"score":0,"citedBy":0,"replyTime":"2019-08-14T00:14:34.000Z","msg":"1"},{"pid":"3ee8c7a0ab8c2b82a6e65084d7cf17d86813503a","tid":1465235,"uid":20671,"like":0,"dislike":0,"score":0,"citedBy":0,"replyTime":"2019-08-14T00:14:44.000Z","msg":"2"},{"pid":"d0ee16b375846aff9731cba1062587e127a941ae","tid":1465235,"uid":20671,"like":0,"dislike":0,"score":0,"citedBy":0,"replyTime":"2019-08-14T00:35:20.000Z","msg":"3"},{"pid":"aeac2ff245249209b4a0bcb4ac06be0fb12f55cf","tid":1465235,"uid":58624,"like":0,"dislike":0,"score":0,"citedBy":0,"replyTime":"2019-08-14T00:36:52.000Z","msg":"Push"},{"pid":"4b2aada061bdddc3c02cda1f061915199f886339","tid":1465235,"uid":295443,"like":0,"dislike":0,"score":0,"citedBy":0,"replyTime":"2019-08-14T00:48:03.000Z","msg":"推"}]}