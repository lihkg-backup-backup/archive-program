{"tid":282958,"cid":6,"subCid":0,"title":"自由哥講馬，18年睇馬經驗，你問我答 (14-06-2017跑馬地夜賽)","createTime":"2017-06-13T18:32:21.000Z","updateTime":"2017-06-14T14:03:09.000Z","uid":113075,"like":1,"dislike":0,"uniUserReply":0,"replies":[{"pid":"87b7b4705f9f6002fb6f2c1315d1d64f4f1bf21a","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-13T18:32:21.000Z","msg":"大家好，我係自由哥，歡迎大家問馬或者賽馬相關嘅問題，我會盡量為大家解答<img src=\"/assets/faces/normal/agree.gif\" class=\"hkgmoji\" /><br />\n<br />\n今期心水第1場5號「天意」。6月份心水未中過，運勢逆轉，各位三思而後行呀<img src=\"/assets/faces/normal/dead.gif\" class=\"hkgmoji\" /> <br />\n<br />\n<a href=\"https://www.youtube.com/watch?v=_i29XAoubkc\" data-sr-url=\"https://r.lihkg.com/link?u=https%3A%2F%2Fwww.youtube.com%2Fwatch%3Fv%3D_i29XAoubkc&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=843950ce\" data-auto-link target=\"_blank\">https://www.youtube.com/watch?v=_i29XAoubkc</a><br />\n<br />\n自由哥YouTube channel：<a href=\"https://www.youtube.com/channel/UCDIyYbDdcPKifvni-I0NWgg\" data-sr-url=\"https://r.lihkg.com/link?u=https%3A%2F%2Fwww.youtube.com%2Fchannel%2FUCDIyYbDdcPKifvni-I0NWgg&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=7e752419\" target=\"_blank\">https://www.youtube.com/channel/UCDIyYbDdcPKifvni-I0NWgg</a><br />\n <br />\n自由哥fb專頁：<a href=\"https://www.facebook.com/spartanbn118/\" data-sr-url=\"https://r.lihkg.com/link?u=https%3A%2F%2Fwww.facebook.com%2Fspartanbn118%2F&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=8bb26275\" target=\"_blank\">https://www.facebook.com/spartanbn118/</a>"},{"pid":"8d6d371edd143a18b503dd97bec8478ba40cc688","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-13T18:33:08.000Z","msg":"<span style=\"color: blue;\">你問我答回憶錄</span><br />\n <br />\n<span style=\"color: orange;\"><strong><ins>關於馬</ins></strong></span><br />\n <br />\n<strong>潘明輝：憑隻外型只睇到肌肉，但好多時馬既呼吸至係重點，你點睇？</strong><br />\n <br />\n自由哥：呼吸對隻馬確實好重要，條氣唔順自然唔會跑得快，正如人跑步一樣。至於點睇隻馬呼吸好唔好，老實講，作為一般馬迷好難有方法睇，聽一啲晨操派嘅評馬人講，佢地朝早會企喺欄邊聽下隻馬晨操跑過啲呼吸聲大唔大聲，去判斷隻馬呼吸好唔好。<br />\n <br />\n <br />\n<strong>蔣嘉琦BB：馬黃金期係咪4,5歲？</strong><br />\n <br />\n自由哥：多數係，但有啲短途馬會早熟啲，3歲已經黃金期，例如「幸福指數」。有啲長途馬會遲熟啲，到5,6歲先黃金期。同埋黃金期可能有兩次，有啲馬4,5歲黃金期喺咁贏，到6歲個季會表現回落，回完氣到7,8歲又有另一個高峰，最經典嘅例子係「極奇妙」。<br />\n <br />\n <br />\n<strong>球皇朗尼：想問下隻馬多汗代表咩？</strong><br />\n <br />\n自由哥：如果隻馬好淡定，無其他異樣，咁出汗可能只係因為天氣熱，應該無大影響。如果隻馬緊張 (例如條頸「登」到好直) or 發脾氣，咁出汗可能係情緒問題，唔係好現象。<br />\n <br />\n <br />\n<span style=\"color: orange;\"><strong><ins>關於馬匹狀態</ins></strong></span><br />\n <br />\n<strong>HokYin：想問點睇馬狀態係好定差？</strong><br />\n <br />\n自由哥：如果係睇沙圈，個人經驗主要睇隻馬毛色深唔深，馬身夠唔夠壯，隻馬精唔精神。我其實係賽績派，睇狀態唔係我專長，只可以答到你咁多。<br />\n <br />\n <br />\n<span style=\"color: orange;\"><strong><ins>關於馬匹血統</ins></strong></span><br />\n <br />\n<strong>黃金巨匠：對血統有無研究？鐘意邊匹Sire多？</strong><br />\n <br />\n自由哥：略有研究，啱啱睇馬個時好鐘意兩個父系，一個係Deputy Governor (代表作：多利高、真叻仔、飛象過河)，另一個係Snippets (代表作：活力先生、超級無敵)，呢兩個父系嘅馬性能廣泛，實而不華，印象中普遍身價唔高。而家我幾鐘意Castledale (代表作：天笑、牛精仔)，差唔多隻隻都識贏，實而不華，如果我做馬主會買呢個父系嘅馬，應該唔會好貴。<br />\n<br />\n<span style=\"color: orange;\"><strong><ins>關於陰謀論 / 騎師</ins></strong></span><br />\n <br />\n<strong>Behrami：點睇潘頓成日拉馬？</strong><br />\n <br />\n自由哥：唔敢講佢係咪拉馬，但佢有時啲發揮係比較令人摸不著頭腦。印象中潘頓一時一日贏幾win，一時就全日無影，不妨睇下佢早段場次跑成點再諗諗。<br />\n <br />\n <br />\n<strong>綠豆爽：點睇柏寶？</strong><br />\n <br />\n自由哥：柏寶曾經係我嘅至愛，喺跑馬地日賽一日六Win實在令我好難忘，可惜個季差1 win輸左冠軍騎師比韋達之後就開始走下坡。柏寶而家跑馬經常無故提早移出2,3疊 (例如：慣性聆聽)，轉彎又經常過早發力同轉大彎，如果唔係超班馬 (例如：皇帝誥令) 實在好難蝕得起贏馬，難怪「幸運如意」都要飛起佢，買佢啲馬你要預左隻馬超班先好。<br />\n <br />\n <br />\n<strong>Bergkamp：覺唔覺得梁家俊功架已經好過唔少洋將？包括杜利萊 李寶利 田泰安。</strong><br />\n <br />\n自由哥：梁家俊係我最鐘意嘅華將，佢做見習騎師嗰時已經覺得佢與別不同，因為佢經常贏後上馬，例如：驍勇奔騰 同 夢幻飛駒 (我自己係受惠者，所以印象好深)，同其他見習騎師多數贏放頭馬好唔同。我同意你所講佢嘅功架已經好過唔少洋將，至少走位都好過佢地，最近贏「喜菜」係好例子，加上佢又夠硬功騎得，前途無可限量。<br />\n <br />\n<strong>小禁區王子：點睇布文？</strong><br />\n <br />\n自由哥：布文係而家澳洲最好個幾個騎師之一，我心目中佢係同潘頓同一個級數?騎師，如果長駐香港應該有頭四名。"},{"pid":"e182129145ef83c9fd6555cfaad539893865f1b4","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-13T18:33:26.000Z","msg":"<span style=\"color: orange;\"><strong><ins>關於練馬師</ins></strong></span><br />\n <br />\n<strong>Jason.Chan：想知樓主對馬房部署有冇心得分享？</strong><br />\n <br />\n自由哥：坦白講，自己主要靠睇賽事片度馬，我係賽績/步速派，對馬房部署無花太多時間研究，只係對個別馬房嘅操練手法有啲認識，例如：約翰摩亞嘅參賽馬晨操無做最後試跑多數輸到前三名都無 (成日聽到評馬人子健提住，自己賽前有認真mark低，確實所言非虛)。<br />\n <br />\n <br />\n<strong>過咗紅海就係摩西：一直有啲疑問點解小方啲馬差唔多隻隻歪歪哋頸又幼（利申：只係我個人感覺，睇晨操片唔駛睇名都知果隻係佢），又成日踱兩圈就算唔鬼操但成績又唔錯。密跑當操真係咁掂當？定只係谷草對手真係弱弱哋？</strong><br />\n <br />\n自由哥：巴打，我都要利申先，除左初次出賽馬同自己心水馬，而家已經無睇晨操片，因為睇賽事片已經用左好多時間，自己唔係全職評馬人，根本無時間兼固咁多野，所以關於方仔啲馬點解條頸會奀奀地，我比唔到意見你，請見諒！<br />\n <br />\n至於佢啲馬密跑當操，我諗要留意一樣野係評分，因為啲馬唔密跑唔輸多幾場係減唔到分去有利水平，例如：「齊齊健康」今季29分贏馬，加到上35分，之後密跑輸幾場減番落30分又贏。另外，「雲呢拿」都係一個經典例子。方仔玩密跑玩評分真係出神入化。<br />\n <br />\n <br />\n<span style=\"color: orange;\"><strong><ins>關於賽事形勢</ins></strong></span><br />\n <br />\n<strong>伊布拉希莫維奇：想問下落雨+ c+3+慢步速放頭贏面係唔係最大？</strong><br />\n <br />\n自由哥：C+3+慢步速放頭贏面最大，如果加埋落雨要睇當時情況，有時內欄場地跑到爛晒，移出外欄嘅後上馬反而有利；有時跑之前已經停左雨，場地啜腳不利追，對放頭馬就有利。<br />\n <br />\n <br />\n<strong>伊布拉希莫維奇：壓完地果場其實對放頭馬最好？</strong><br />\n <br />\n自由哥：聽過有啲評馬人有咁嘅睇法，但我自己觀察唔係好覺。除非個日嘅場地特別利放，或者跑直路1000米，如果唔係利放定利追其實係應該視乎步速快定慢。<br />\n <br />\n <br />\n<strong>事勝意：你預計步速個時，會以同程同欄既時間做指標定係就咁同程時間? 因為有時同程同欄既時間比就咁同程時間有出入。</strong><br />\n <br />\n自由哥：有少少睇唔明點解會關同程時間事，唔好意思，你係想問點預計個場馬步速快定慢？我主要會睇個場多唔多放頭馬，如果多放頭馬互燒，咁就較大機會係快步速，相反就較大機會係慢步速。<br />\n <br />\n同埋我會留意放頭馬係邊個騎師跑，見習騎師經驗淺同有磅減，加上較大機會各不相讓，佢地騎放頭馬較容易出現快步速；大師傅騎放頭馬就比較有分寸，遇到其他放頭馬會比較禮讓，未必會同你互燒，出現快步速嘅機會相對會較低。<br />\n <br />\n <br />\n<strong>觀星者：步速點決定？係賽前已知定賽後先知？</strong><br />\n <br />\n自由哥：步速快定慢通常同多唔多放頭馬有關，多放頭馬互相比壓力對方 (俗稱鬥燒)，咁就容易出現快步速；如果得一隻馬放，個騎師通常都會捉實隻馬，唔比佢走得咁快，咁就容易出現慢步速。<br />\n <br />\n步速喺賽前只係靠估，賽後就可以睇番分段時間判斷究竟係快步速定慢步速。<br />\n <br />\n <br />\n<strong>觀星者：可唔可以講下前領/中置/後上馬嘅分別？同埋跑沙田1000米點解仲要搶內欄？</strong><br />\n <br />\n自由哥：前領係講緊放頭馬，最前嗰兩、三隻馬，前面無馬阻住佢地，望空跑嘅馬就係前領馬。另外有個講法係前置，前置馬就包括埋守係放頭馬後面4至6位嘅馬。<br />\n <br />\n中置通常係指守係第7至10位左右嘅馬，呢類馬靠追其實都可以叫後上馬。至於最後個幾隻馬通常叫大後上馬，因為佢地真係留到好後，主要靠喺最後直路後上追一段。<br />\n <br />\n至於直路1000米，要搞清楚，近住泥地跑道個邊條欄係內欄，近住看台呢邊條欄係外欄。啲馬跑直路1000米要搶埋外欄，因為外欄啲地靚啲，啲馬會跑得快啲。外欄啲地靚啲，因為比較少機會比馬踏到，你好少見啲馬跑轉彎路程入到最後直路會飛到出最外欄跑ga ma。"},{"pid":"76b1e590a0c28bb269f66b7e09c5b68b472fafbf","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-13T18:33:51.000Z","msg":"<span style=\"color: orange;\"><strong><ins>關於賽制</ins></strong></span><br />\n <br />\n<strong>朴初瓏：ching可唔可以講下分齡讓磅？</strong><br />\n <br />\n自由哥：巴打，你呢個問題問得好，好到實在太難答，因為分齡讓磅呢個制度實在太混亂，而馬會網頁嘅解釋又古靈精怪，如果我答錯煩請其他巴打指正<br />\n <br />\n根據馬會網頁講，北半球出生及南半球出生的兩歲馬(以十二月三十一日計算)在競逐讓賽時，可獲分齡讓磅五磅（如適用者）。(<a href=\"http://www.hkjc.com/chinese/racinginfo/handicap_policy.asp\" data-sr-url=\"https://r.lihkg.com/link?u=http%3A%2F%2Fwww.hkjc.com%2Fchinese%2Fracinginfo%2Fhandicap_policy.asp&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=939152ab\" target=\"_blank\">http://www.hkjc.com/chinese/racinginfo/handicap_policy.asp</a>)<br />\n <br />\n不過，你睇下嚟緊星期日跑嘅「佳運星」，佢明明係3歲北半球馬但都有5磅分齡讓磅減 (<a href=\"http://racing.hkjc.com/racing/info/meeting/Entries/chinese/Local/20170507/ST/Section/P50/1\" data-sr-url=\"https://r.lihkg.com/link?u=http%3A%2F%2Fracing.hkjc.com%2Fracing%2Finfo%2Fmeeting%2FEntries%2Fchinese%2FLocal%2F20170507%2FST%2FSection%2FP50%2F1&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=7961285a\" target=\"_blank\">http://racing.hkjc.com/racing/info/meeting/Entries/chinese/Local/20170507/ST/Section/P50/1</a>)<br />\n <br />\n我再拎「牛精叻仔」做例子，佢係北半球馬，第一季(13/14馬季)喺香港跑個時3歲，跑完新馬賽插入第三班，佢係有5磅分齡讓磅減，但當佢第二季(14/15馬季)再跑第三班，雖然仲係3歲但已經無左5磅分齡讓磅減<br />\n <br />\n再拎「祥勝愛駒」呢隻北半球2歲馬 (<a href=\"http://www.hkjc.com/chinese/racing/OtherHorse.asp?HorseNo=L189\" data-sr-url=\"https://r.lihkg.com/link?u=http%3A%2F%2Fwww.hkjc.com%2Fchinese%2Fracing%2FOtherHorse.asp%3FHorseNo%3DL189&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=d8984cc0\" target=\"_blank\">http://www.hkjc.com/chinese/racing/OtherHorse.asp?HorseNo=L189</a>)做例子，我睇番佢第一季喺香港跑嗰時2歲，係有5磅分齡讓磅減；第二季喺香港跑開頭2歲，後尾3歲，佢全季都仲有5磅分齡讓磅減；去到第三季喺香港跑先無5磅分齡讓磅減。<br />\n <br />\n如果我無理解錯，咁北半球2歲馬係頭兩季喺香港跑都有5磅分齡讓磅減；而北半球3歲馬就頭一季喺香港跑先有5磅分齡讓磅減。<br />\n <br />\n至於南半球馬，3歲初出馬成日喺第四班都有，好似星期三晚跑嘅「常山耆寶」，唔見佢地有5磅分齡讓磅減，唔肯定南半球馬係咪要2歲第一季喺香港跑先有，實在無印象<br />\n <br />\n答得唔係幾好同肯定，唔好意思，希望有其他巴打指點下。<br />\n <br />\n智愛姆明：分齡讓磅 如果係每季既12月31日呢一日仲係2歲馬 成季就有分齡讓磅<br />\n北半球馬1月1轉歲<br />\n南半球馬8月1轉歲<br />\n <br />\n <br />\n<span style=\"color: orange;\"><strong><ins>關於度馬</ins></strong></span><br />\n <br />\n<strong>葉師父：自由哥想跟你學睇馬，你平時用幾多時間做功課？</strong><br />\n <br />\n自由哥：其實我主要係賽後做功課，每場馬都再睇番重播，細心睇番每隻馬跑成點，大約20分鐘一場，睇下有咩馬跑得好要mark低佢做跟進馬，所以我賽前唔係用太多時間做功課，好似唔超過兩個鐘，主要睇下有無自己嘅跟進馬跑，如果有就要研究下檔位、負磅、步速形勢、對手呢幾樣野佢有無著數。<br />\n <br />\n至於點樣留意有咩馬跑得好，我特別留意兩樣野：步速形勢有無利 同埋 係咪走第三疊。如果一隻馬遇到不利嘅步速形勢 / 走第三疊都跑得好，佢應該係評分仲有上升空間，呢啲馬我會mark低跟進。<br />\n <br />\n以今晚為例，「文藝學家」上場後上贏馬其實形勢好不利，因為步速好慢唔利追，結果佢都贏到，即係隻馬應該仲有分喺手，所以今晚負磅加左5磅都再贏，原本我都諗住貼佢做心水，不過預期賠率可能低過3倍，所以先無拎佢嚟做心水，估唔到最後有3.1倍。<br />\n <br />\n <br />\n<span style=\"color: orange;\"><strong><ins>關於賽馬初哥</ins></strong></span><br />\n <br />\n<strong>起個孖做爸爸：其實岩岩開始學玩馬仔係咪買下連贏位q三重彩就夠皮？</strong><br />\n <br />\n自由哥：獨贏 (Win)、位置 (Place)、連贏 (Q)同位置Q (PQ) 比較識合啱啱開始玩馬嘅朋友，因為佢地嘅玩法比較簡單。三重彩要順序跑入前三名，通常會用一啲投注策略買多幾隻馬，比較複雜，不妨遲少少再學。<br />\n <br />\n <br />\n<strong>藍寶半全場：想學賭馬 應該點樣起手? 學馬 賽道 天氣 騎師 距離 步速既基本知識同玩法之外 仲有d 咩學? 點樣度馬？</strong><br />\n <br />\n自由哥：其實馬會有搞啲course比初學者認識賽馬，可去呢個網址：<a href=\"http://entertainment.hkjc.com/entertainment/chinese/learn-racing/racing-academy.aspx\" data-sr-url=\"https://r.lihkg.com/link?u=http%3A%2F%2Fentertainment.hkjc.com%2Fentertainment%2Fchinese%2Flearn-racing%2Fracing-academy.aspx&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=5d3ffa0e\" target=\"_blank\">http://entertainment.hkjc.com/entertainment/chinese/learn-racing/racing-academy.aspx</a><br />\n <br />\n建議你先睇Racing 101，了解左香港賽馬嘅背景同基本知識。Racing 201會教你度馬，但程度會深好多，建議你睇左馬幾個月先再睇。<br />\n <br />\n至於度馬應該學咩先，我認為可視乎個人喜好，我自己最初係晨操派，成日睇收費電視每晚嘅晨操節目，後尾先再學睇賽績同步速。同埋建議你睇多啲賽馬節目，賽前節目同賽後節目都要睇，當然仲要睇埋賽馬直播。聽多啲評馬人嘅評論，雖然開頭未必明，但聽得多同自己睇多啲，慢慢就會愈明愈多。我自己以前成日睇方sir方駿暉，點睇賽績同步速都係喺佢到學番嚟。<br />\n <br />\n不過，我覺得睇賽績會易學少少，不妨先學睇隻馬嘅「6次近績」同「同程賽績」。介紹你用一個賽馬app叫Racing Touch，好適合初學者度馬用，可以喺呢到download：<a href=\"http://racingtouch.hkjc.com/ch/2017.aspx\" data-sr-url=\"https://r.lihkg.com/link?u=http%3A%2F%2Fracingtouch.hkjc.com%2Fch%2F2017.aspx&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=02b923a9\" data-auto-link target=\"_blank\">http://racingtouch.hkjc.com/ch/2017.aspx</a>"},{"pid":"a95698adfdae645523f6c265e685f58acb62a17b","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-13T18:34:01.000Z","msg":"<span style=\"color: orange;\"><strong><ins>關於投注</ins></strong></span><br />\n <br />\n<strong>你仆街啦：平時賭得多唔多？</strong><br />\n <br />\n自由哥：唔多，只賭個日最有信心個1至2場，賭單場WP，平均注碼，無論贏輸都唔加注唔追數。<br />\n <br />\n <br />\n<span style=\"color: orange;\"><strong><ins>關於我條片用嘅app</ins></strong></span><br />\n <br />\n<strong>A_Milik：想問下你個app叫咩名？</strong><br />\n <br />\n自由哥：馬會出嘅app叫Racing Touch，Android同iPad都可以用，可以喺呢條link download (<a href=\"http://racingtouch.hkjc.com/ch/2017.aspx\" data-sr-url=\"https://r.lihkg.com/link?u=http%3A%2F%2Fracingtouch.hkjc.com%2Fch%2F2017.aspx&d=7SlHD1s%2FjFjvPsRcnvz7RDM0pwszV1jUpWwTgNsMWwc%3D&h=02b923a9\" target=\"_blank\">http://racingtouch.hkjc.com/ch/2017.aspx</a>)。呢個app做得相當唔錯，本身個版面設計做得好靚，每隻馬啲評語同冷知識都寫得幾好，仲有賽事片可以睇番，仲可以投注同睇賽馬直播，集度馬、睇直播同投注於一身，相當方便好用。"},{"pid":"4ec1f1531f50666cf03b0f09624e2c3152b654b8","tid":282958,"uid":83981,"like":0,"dislike":0,"score":0,"citedBy":0,"replyTime":"2017-06-14T05:09:03.000Z","msg":"報到"},{"pid":"a96df0acf675f17d796f236b215a7aca4a4cf449","tid":282958,"uid":32766,"like":0,"dislike":0,"score":0,"citedBy":0,"replyTime":"2017-06-14T06:18:28.000Z","msg":"lm"},{"pid":"9e52decac9f548a4262093bd0a9fc7865e7263ee","tid":282958,"uid":1734,"like":0,"dislike":0,"score":0,"citedBy":0,"replyTime":"2017-06-14T06:19:33.000Z","msg":"如果天意肯跟前跑 其實贏面好大"},{"pid":"085205a0a39a2076e57e6d83b30048ceacdd98c6","tid":282958,"uid":61787,"like":0,"dislike":0,"score":0,"citedBy":0,"replyTime":"2017-06-14T06:25:08.000Z","msg":"自由哥 <br />\n第一場 開心健康 駕善 兩隻點睇"},{"pid":"db1509f7bf257f53c1058e6559e4a7e6d091da83","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T07:25:24.000Z","msg":"<blockquote>自由哥 <br />\n第一場 開心健康 駕善 兩隻點睇</blockquote><br />\n<br />\n「開心健康」係四班中上級馬，孭重磅無贏面，用潘明輝減10磅孭中磅有爭勝機會。今次跑番跑馬地1650米其實都係佢贏馬路程，排3檔有機會守喺放頭馬「駕善」後面等食糊，計形勢其實佢著數，係馬膽對象，贏唔贏到就睇大家臨場發揮，如果「天意」走位發揮得好，我覺得佢唔夠「天意」跑。<br />\n<br />\n「駕善」最近兩場跑啱晒都無前三名，前次慢步速放頭跑第四，上次步速唔快 + 當日場地大利放頭，佢走二疊放頭入到直路無晒，隻馬似乎回落左，我唔會用番佢今季喺三班跑前三名啲賽績去計數。今次變數係用東東減10磅，比上次孭少8磅，同埋轉過嚟跑馬地對手無咁強，我覺得佢位置機會較高，因為如果佢同「開心健康」個負磅只係差1磅，我會寧願要「開心健康」先。"},{"pid":"2942b3ada3808ebbb13ec3b995a24c7712bfed50","tid":282958,"uid":115998,"like":0,"dislike":0,"score":0,"citedBy":0,"replyTime":"2017-06-14T07:33:29.000Z","msg":"自由哥識唔識睇潘狗幾時去馬<img src=\"/assets/faces/lomoji/26.png\" class=\"hkgmoji\" /> <br />\n<br />\n次次都比佢騎機會馬 點知.....<br />\n<br />\n條友幫馬會打工 <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" />"},{"pid":"b52f62f43226810dde30c72846c537b81e38808e","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T07:38:49.000Z","msg":"<blockquote>自由哥識唔識睇潘狗幾時去馬<img src=\"/assets/faces/lomoji/26.png\" class=\"hkgmoji\" /> <br />\n<br />\n次次都比佢騎機會馬 點知.....<br />\n<br />\n條友幫馬會打工 <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /></blockquote><br />\n睇佢早段場次跑得好唔好，佢通常有料到個日就一日隨時贏幾場，無料到個日多數全日無影，同埋就無神神有啲驚人發揮。"},{"pid":"8f572917a9ec85f36db37f0a2b699dc95535ad37","tid":282958,"uid":85409,"like":0,"dislike":0,"score":0,"citedBy":0,"replyTime":"2017-06-14T07:44:20.000Z","msg":"自由哥 <br />\n我想問麯院風荷 愛美麗 喜菜<img src=\"/assets/faces/normal/hehe.gif\" class=\"hkgmoji\" />"},{"pid":"973a578bc36e2dae04bf4e43fd56646b122867de","tid":282958,"uid":1734,"like":0,"dislike":0,"score":0,"citedBy":0,"replyTime":"2017-06-14T07:59:22.000Z","msg":"我傾向開心健康做膽 拖 天意 靚先生"},{"pid":"053ecb037c5d63b69e44e8a855604c0f6d34b637","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T09:01:11.000Z","msg":"<blockquote>自由哥 <br />\n我想問麯院風荷 愛美麗 喜菜<img src=\"/assets/faces/normal/hehe.gif\" class=\"hkgmoji\" /></blockquote><br />\n「麯院風荷」喺三班孭重磅無贏面，佢實力係咁上下。佢今季3次贏馬都係排內檔守好位等食糊，今次排7檔唔易有咁嘅形勢，一係好似上次咁走三疊蝕位，一係就會留得比較後追唔切，我覺得佢最多跑位置。<br />\n<br />\n「愛美麗」大前次喺同程孭113磅跑第二僅敗，跑第三就係今次再同場嘅「主力艦」，佢喺三班孭輕磅擺前賺形勢有爭勝機會。今次孭108磅照計仲好，排5檔應該會貼欄放頭，但今場有隻「琪麟穎」喺到可能會中段發力上嚟搞佢，對佢唔係幾著數，腳可以拖埋，但W我會博其他馬。<br />\n<br />\n「喜菜」前次排2檔守好位 + 賺慢步速先贏，唔叻，跑第二係今次又同場嘅「日東昇」，「日東昇」轉入直路彎走三疊蝕左唔少位，同埋負磅讓佢7磅，結果只係輸3/4馬位，計表現「日東昇」可能好過佢。今次「喜菜」排10檔預期會留後，「日東昇」排4檔用雷神有機會跟前啲跑，負磅變左「喜菜」讓佢1磅，條件同形勢都逆轉，計數「日東昇」贏面高過「喜菜」，我諗「喜菜」最多跑3至5名。"},{"pid":"ecaa1026fa32f6413032485074f8996ed376a4f8","tid":282958,"uid":32766,"like":0,"dislike":0,"score":0,"citedBy":0,"replyTime":"2017-06-14T09:40:40.000Z","msg":"想問頭場實業風采點睇？"},{"pid":"4fe0a9e3e1e388993b797d01923b48b911073c8d","tid":282958,"uid":50674,"like":0,"dislike":0,"score":0,"citedBy":0,"replyTime":"2017-06-14T09:42:12.000Z","msg":"請問自由哥點睇綫路神駒"},{"pid":"6ef1f53223ae35e7290a4cfaa8bd184fe9942b3d","tid":282958,"uid":40422,"like":0,"dislike":0,"score":0,"citedBy":0,"replyTime":"2017-06-14T09:44:33.000Z","msg":"點睇勁哥兒<img src=\"/assets/faces/normal/agree.gif\" class=\"hkgmoji\" />"},{"pid":"9d8bda0b777188a2129f4f87d0e9b09774f0029d","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T10:21:58.000Z","msg":"<blockquote>想問頭場實業風采點睇？</blockquote><br />\n呢隻馬我睇唔通。第一，呢兩場我覺得佢用左唔少力，今次隔幾日又跑體力上唔知頂唔頂得順。第二，由2200米突然大幅縮程落番嚟1650米，步速好唔同，唔知適唔適到。計實力佢喺四班係有少少優勢，但今次有兩個疑問我就傾向唔信。"},{"pid":"4cafb15f17d9a7166cc10044623c3c042673daa0","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T10:22:23.000Z","msg":"<blockquote><blockquote>想問頭場實業風采點睇？</blockquote><br />\n呢隻馬我睇唔通。第一，呢兩場我覺得佢用左唔少力，今次隔幾日又跑體力上唔知頂唔頂得順。第二，由2200米突然大幅縮程落番嚟1650米，步速好唔同，唔知適唔適<span style=\"color: red;\">應</span>到。計實力佢喺四班係有少少優勢，但今次有兩個疑問我就傾向唔信。</blockquote>"},{"pid":"ef7d3675b3294effd6690c2e0b133a39ba81b94f","tid":282958,"uid":90165,"like":0,"dislike":0,"score":0,"citedBy":0,"replyTime":"2017-06-14T10:22:45.000Z","msg":"第一場 3，7，10，4<br />\n點睇 打算唔要隻10"},{"pid":"1481436bed44bf80566b316cf81cbd45efcffe9f","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T10:28:06.000Z","msg":"<blockquote>請問自由哥點睇綫路神駒</blockquote><br />\n「綫路神駒」上場我覺得跑盡，「合作愉快」明贏佢，今次就算由讓6磅變讓1磅我覺得佢反先機會都唔大。加上排10檔入面好多快馬，佢擺前有機會比人住喺三疊，留後追又唔係佢強項，形勢好難跑，贏面唔高。"},{"pid":"cafb3c1686051198930e4ef0e32e6a179cf3f5a3","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T10:29:46.000Z","msg":"<blockquote>點睇勁哥兒<img src=\"/assets/faces/normal/agree.gif\" class=\"hkgmoji\" /></blockquote><br />\n跑左4場都全無走勢，我係賽績派實唔會鐘意佢，睇表現我覺得佢係未適應水土，唔睇好。"},{"pid":"75116be96607a9a820b2423d474ed32f7fc786bc","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T10:33:50.000Z","msg":"<blockquote>第一場 3，7，10，4<br />\n點睇 打算唔要隻10</blockquote><br />\n頭場其實好平均，勝負好關鍵在於步速形勢同大家嘅走位。「強中堅」前次贏五班我都不以為然，但上場升番上四班孭輕磅都差啲贏，我都有啲跌眼鏡，老馬回勇我唔敢睇少佢，我覺得唔應該飛。"},{"pid":"381ae3c96526fe2e7803a8545939fbf18aa7fefd","tid":282958,"uid":113075,"like":0,"dislike":0,"score":0,"citedBy":0,"replyTime":"2017-06-14T10:38:52.000Z","msg":"各位，唔好意思，我而家放工去搭車 + 食飯，用電話打字好慢，好難覆得切大家，我唔想求其打兩句就算，一陣第五場左右返嚟。"}]}