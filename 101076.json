{"tid":101076,"cid":12,"subCid":0,"title":"【人生贏家】我的發達之路","createTime":"2017-01-30T14:14:37.000Z","updateTime":"2017-02-04T01:54:37.000Z","uid":80879,"like":0,"dislike":1,"uniUserReply":0,"replies":[{"pid":"e793dbf5bad173a15f002fb355b592ea0dbdb642","tid":101076,"uid":80879,"like":0,"dislike":0,"score":0,"citedBy":0,"replyTime":"2017-01-30T14:14:37.000Z","msg":"《1》<br />\n「刷刷刷刷刷&hellip;&hellip;」<br />\n睇住點鈔機食錢既動作，聽住密集而又快速既數錢聲，雖然經歷左好多次，但心臟仍然不由自主地加速&hellip;&hellip;<br />\n<br />\n「噗噗、噗噗、噗噗噗噗&hellip;&hellip;」<br />\n相映成趣。 <br />\n<br />\n「呀龍，你既。」老闆遞左一堆錢比我，「98萬，你數數佢。」<br />\n<br />\n「唔洗啦大佬，點會信你唔過。今晚係咪照舊？」<br />\n<br />\n「照舊啦，食飯女人飲野，我既。」<br />\n<br />\n「多謝喇大佬~」<br />\n<br />\n<br />\n<br />\n「嘟&hellip;嘟&hellip;嘟&hellip; 喂，請問係咪黃小姐？我地係痕身銀行打黎，有關閣下係我地銀行做既抵押貸款有重要既事宜通知你，請問現時方唔方便同你講？&hellip;&hellip;」<br />\n<br />\n「&hellip;&hellip; 無問題黃小姐，你貸款既問題黎緊我地經理會詳細同你分析，然後幫你處理架啦。我地銀行都係想客人處理好債務，好好地供款，所以我會幫你Remark 唔 Call 你 Loan 住，但係要盡快解決非法二按既問題。所以想請問你今星期五有無時間上黎呢？我幫你預約番經理。&hellip;&hellip;」<br />\n<br />\n「店喎龍，今日第三個Booking 啦喎，點夠你黎呀，D錢你賺哂啦~」<br />\n<br />\n「講呢D，我地職責係約客，約多D客刀手先可以劏多D，到時你想搵唔到錢都難啦！勤力D打Call啦。」<br />\n<br />\n<br />\n<br />\n「黃小姐，你依家層物業呢市值大約900萬，但你D卡數、私貸加埋現有D按揭，基乎去到6、700萬。而你知啦，卡數同私貸D息口閒閒地都廿幾三十厘，比銀行頭按幾厘差十幾廿倍，所以依家我地會幫你上番頭按慳息。&hellip;&hellip;」<br />\n<br />\n「&hellip;&hellip;拿，黎緊呢就會同你去財務公司度借條400萬既二按，幫你找哂D卡數私貸，然後幫你申請番到銀行上會。你知銀行一定要睇信貸評級架啦，但你個評分咁差自己升就一定趕唔切。所以借完二按同你找哂數後，筆尾數要經我地同你申請，交比銀行做保證金，然後上到會時，會係貸款金額度減番架啦，所以可以放心去做。&hellip;&hellip;」<br />\n<br />\n「呀龍，好消息丫~」<br />\n<br />\n「咩好消息先豪哥？今次係咪劏得好大？」<br />\n<br />\n「抵呀老闆咁賞識你，個腦係轉得快D！」<br />\n「個客呢卡數私貸加埋得兩球幾，我Pre左佢借四球，其他全保證金。今個月頭單咋喎，淨呢張單都幾十萬佣啦，又想衝過百佣金？」<br />\n<br />\n「講笑咩豪哥，我地最佳拍檔黎架麻，無你劏客我又點收到咁多佣~ 拍住上啦兩兄弟！」<br />\n<br />\n<br />\n<br />\n我姓唐，叫德龍。我爸幫我改名時喻意我成為一個有品德、有德信既人，亦希望我好似龍一樣遨翔九天，做一個人上人。但係環境既殘酷，令我只可以向現實低頭&hellip;&hellip; 鬼叫我無父幹、鬼叫我住公屋、鬼叫我爸媽係老實人，老實人永遠只會比人剝削。<br />\n<br />\n正正因為咁樣既生長環境，令我更熱愛錢、更加希望上流、更加希望成為有錢人。<br />\n<div style=\"text-align: center;\">因為有錢就可以支配人。</div>"},{"pid":"939fc4d5c565641be976c667153df28ade097fbf","tid":101076,"uid":27813,"like":0,"dislike":0,"score":0,"citedBy":0,"replyTime":"2017-02-02T21:30:59.000Z","msg":"lm"},{"pid":"ce09db2d658b54ad5276df8122d6b3e41b7ec8ef","tid":101076,"uid":34871,"like":0,"dislike":0,"score":0,"citedBy":0,"replyTime":"2017-02-04T01:54:37.000Z","msg":"Lm"}]}