{"tid":14379,"cid":1,"subCid":0,"title":"城管拉天水圍賣衫婆婆 街坊群起阻止","createTime":"2016-11-30T12:55:37.000Z","updateTime":"2016-11-30T12:55:37.000Z","uid":37935,"like":0,"dislike":0,"uniUserReply":0,"replies":[{"pid":"3cdfbc7e88c7df69ea71579848cb5a65ed766b7f","tid":14379,"uid":37935,"like":0,"dislike":0,"score":0,"citedBy":0,"replyTime":"2016-11-30T12:55:37.000Z","msg":"食環署人員天水圍拉小販引發衝突！傍晚6時許，一名婆婆在天澤邨商場對開擺檔，售賣睡衣褲等衣物，其間食環署人員到場掃蕩，欲充公婆婆的手推車小販檔，引來不少現場街坊幫忙求情，但食環署未肯接納，堅持拉人，最終演變成街頭大罵戰。<br />\n<br />\n據目擊者Nelson表示，當時他放工途經上址，見有數十名街坊圍堵現場，遂上前了解，見賣衫婆婆瞓在地上，以身軀阻擋食環署人員將其手推車推走，更一度叫喊。「食環人員都幾粗暴㗎，又拉又扯，聽街坊講個婆婆又高血壓，又糖尿病，應該可以酌情處理！」Nelson形容，眼見不少街坊要求食環「畀次機會」，亦有人大叫「人哋都係搵啖食啫」，但仍然無果，更召來大批警員到場協助拉人。<br />\n<br />\n從Nelson提供的片段可見，現場街坊亦有不少人大叫：「寬頻檔你哋又唔拉，佢哋夠阻街啦！」Nelson表示，平日放工時間天澤邨商場門外確實有5至6個小販檔，有些賣水果蔬菜，亦有人售賣乾貨等，但寬頻檔亦有2至3檔，亦有人放置凳仔，相當阻街，卻從來無被食環人員拘捕，「公平咩！現場都有好多寬頻檔阻街，點解佢哋又唔拉？」<br />\n<br />\n<a href=\"http://s.nextmedia.com/realtime/a.php?i=20161130&amp;s=10829391&amp;a=55987073\" data-sr-url=\"https://r.lihkg.com/link?u=http%3A%2F%2Fs.nextmedia.com%2Frealtime%2Fa.php%3Fi%3D20161130%26s%3D10829391%26a%3D55987073&d=Zo4i0ptUI%2BsV2bg8TrofrIscwJTI%2BQouKF8MUrnyvY0%3D&h=5cf300d4\" data-ef-url=\"https://embed.lih.kg/frame?u=http%3A%2F%2Fs.nextmedia.com%2Frealtime%2Fa.php%3Fi%3D20161130%26s%3D10829391%26a%3D55987073&h=d599a536\" target=\"_blank\">http://s.nextmedia.com/realtime/a.php?i=20161130&amp;s=10829391&amp;a=55987073</a>"}]}