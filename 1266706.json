{"tid":1266706,"cid":5,"subCid":0,"title":"喺呢個氣氛咁差嘅時間 希望有啲嘢幫到大家","createTime":"2019-06-29T15:17:50.000Z","updateTime":"2019-06-29T15:17:50.000Z","uid":113461,"like":0,"dislike":0,"uniUserReply":1,"replies":[{"pid":"50ef8d40529192ab69405f85494c0b353efa6546","tid":1266706,"uid":113461,"like":0,"dislike":0,"score":0,"citedBy":0,"replyTime":"2019-06-29T15:17:50.000Z","msg":"<img src=\"https://na.cx/i/YOYwmvY.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FYOYwmvY.jpg&h=dd1c3e04&s={SIZE}\" /> <br />\n<img src=\"https://na.cx/i/s9Rh1v0.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2Fs9Rh1v0.jpg&h=f84e764b&s={SIZE}\" /> <br />\n大家好，我係呢個機構嘅同工，呢刻純粹係私人身份希望有啲幫到手，即使唔知有冇用。如果大家覺得用得著，就將呢兩張圖當錦囊旁下身，以防自己或身邊嘅朋友被拉入情緒嘅黑洞入邊。<br />\n<br />\n如果自己或身邊親友突然出現情緒想傷害自己，可以參考下以下資料：<br />\n1. 記得不斷搵住佢，電話可以，見到真人更佳。見到佢除咗確保佢安全，亦都係要消耗佢嘅能量，令到佢最後放棄念頭。但呢個過程本身都消耗你自己嘅能量，記得確保自己狀態可以先同佢磨，或者搵多兩個相熟朋友<br />\n接下力。<br />\n2. 可以評估下佢嘅危險性，睇下佢有冇實際計劃，甚至有冇預備用具。如果佢只係一個念頭，陪佢喊一輪可能就好啲；但如果佢有充足準備，咁就非常危險。<br />\n3. 如果自己或親友情況好危險，或者點都搵唔返佢出嚟，就可以磨到佢冇能量時建議陪佢入急症室，正常醫生會因應佢情況比佢留一至兩晚。<br />\n4. 幫人之前，最緊要你自己Okay，呢樣係最最最重要<br />\n<br />\n暫時諗到咁多，有需要請其他人再加<br />\n如果有需要記得打去撒瑪利亞會或生命熱線，佢地係真廿四小時，同埋我有個案親身經歷話撒瑪利亞會真係幫到佢半夜時停到要死嘅諗法"}]}