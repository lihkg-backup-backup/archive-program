{"tid":938665,"cid":12,"subCid":0,"title":"[超新手試作，口語]這一次，創造者讓我成為實驗品","createTime":"2018-12-12T13:17:49.000Z","updateTime":"2018-12-12T13:44:20.000Z","uid":82241,"like":0,"dislike":0,"uniUserReply":1,"replies":[{"pid":"6e23316d30e6b3824272574a0634f4ac34921f25","tid":938665,"uid":82241,"like":0,"dislike":0,"score":0,"citedBy":0,"replyTime":"2018-12-12T13:17:49.000Z","msg":"科幻，愛情，親情，友情<br />\n<br />\n(1)<br />\n大家好，我叫陳子朗，外號中上男神，我係一個典型既鹹魚打工仔。<br />\n點解我會叫自己做一個鹹魚打工仔？<br />\n鹹魚代表乜？任人魚肉囉，無得比你揀啊！<br />\n電影都有講啦，做人如果無夢想，同條鹹魚有乜分別？<br />\n我陳子朗，何嘗又唔係想成為一個衣食無憂既中產咩。<br />\n但現實歸現實啦，一個中六畢業不特止仲要去毅進進修一年，先叫做香港中學文憑考試五科合格既毅進仔咋，起香港可以做乜嘢工阿？咪又係個啲囉，賣下衫啊，侍應仔啊，運輸兵啊。<br />\n都講明係毅進仔啦，讀完既人為咩啊？<br />\n為左入政府工咋，唔係點解仲要讀死書捱埋個一年去。<br />\n全香港人都知啦，警察等於毅進仔，毅進仔等於警察。<br />\n點解會咁講？俗語都有話啦~好仔唔當差,當差正__街~<br />\n大佬阿，有大學學歷既會同你日曬雨淋去捉賊？做開古惑仔既會聽聽話話？所以咪多高不成低不就既毅進仔讀囉。<br />\n有頭髮邊個想做癩痢阿，警察政府工嘛，人工高福利好，無乜學歷仲唔衝去做？所以話低學歷警察係真既<br />\n好啦，聽到依到你應該會話當差幾好啊咁，都叫做有社會貢獻又唔驚無糧出啊，係咪？<br />\n吾欲擊汝肺，問題係我連體能都過唔到做乜鬼野警察啊？<br />\n唉，細個唔讀書，大個做運輸。"},{"pid":"1fea5843659dcf3d5f1e6f9501f711399e86aab7","tid":938665,"uid":82241,"like":0,"dislike":0,"score":0,"citedBy":0,"replyTime":"2018-12-12T13:44:20.000Z","msg":"出到來社會做野先至會覺得中學時光係最美好最幸福架，可以無憂無慮咁想玩就玩想訓就訓，成班人癲癲喪喪。依家你有你生活我有我忙碌，所有稱兄道弟，日見夜見既朋友一個又一個離開，到最後咪又係得番自己一個生活。<br />\n<br />\n想當年，阿叔我起中學個陣時係運動校隊既隊員之一，咩籃球足球排球羽毛球都唔係難度，而且樣貌端好白白滑滑，個種光芒想擋都擋唔住啊，加上口甜舌滑，氹到班學生妹貼貼服服，基本上，各種因素令本少爺風靡萬千少女心，統稱為男神校草溝女王等等。點解會無上流行既YES書？因為我低調我唔想再有無辜既少女比我外貌迷惑住。好似我啲咁出色既男人，無論起咩地方，都好似漆黑中既螢火蟲一樣，咁鮮明，咁出眾！<br />\n<br />\n結果日復日月復月年復年，日玩夜玩，日溝夜溝。仲邊有時間去讀書啊，每年每次考試都只係啱啱合格，啱啱好升班又啱啱好畢到業。諗翻起我都唔知係好事定壞事。有啲人讀書好叻不過無論做乜嘢都好始終都係溝唔到女神，而我一出馬女神即刻衝埋黎聽哂我話啦。果然機會成本係必然會出現，所謂一物換一物令你學識取捨。"}]}