{"tid":2242859,"cid":6,"subCid":0,"title":"賓特拿分享經驗兼爆球員召妓史：免費嘢先係最貴！","createTime":"2020-10-14T10:20:34.000Z","updateTime":"2020-10-14T10:32:21.000Z","uid":147522,"like":0,"dislike":1,"uniUserReply":2,"replies":[{"pid":"1f85ece3a3b918392ebcaf2aaf8b8a08122c1682","tid":2242859,"uid":147522,"like":0,"dislike":0,"score":0,"citedBy":0,"replyTime":"2020-10-14T10:20:34.000Z","msg":"前阿仙奴中鋒賓特拿 (Nicklas Bendtner) 向來係一個爭議人物，佢狂妄自大、言論出位、行為大膽，當年曾經被視為有一定嘅潛質前鋒，可以話性格摧毀咗佢嘅足球生涯。被戲稱「Lord賓」嘅佢今年已經32歲，最近佢推出自傳，大談「性經」，承認召妓係足球員圈子內常見現象。<br />\n<br />\n「Lord賓」喺自傳《Both Sides》入面提到，好多足球員，特別係喺英格蘭，都有召妓習慣，更喜歡分享「賽後報告」。賓特拿稱：「呢個現象喺職業球員之間好普遍，只係唔係咁多人『斷正』。相信我，呢個行業裡面，每個人都聽過其他人嘅經歷，特別喺英格蘭，向一大班聽眾分享『戰績』係一個古老傳統。<br />\n<br />\n搵性工作者比起隨意喺出面識女仔係冇咁大風險。當成名之後，好多球員都唔敢同普通女仔發生關係。我知道好多關於召妓嘅故事，亦都聽到好多因為上社交媒體識女仔而被勒索嘅故事。<br />\n<br />\n我想講嘅係有啲拜金女會喺夜店痴埋嚟，然後趁你瞓著之後影你裸照，再要求你俾錢佢封口。雖然都唔係一定，但妓女起碼有職業道德。我自己就親眼見過有球員喺比賽前一晚集宿時召妓。<br />\n<br />\n我有一次遇到一個女仔，佢返嚟同我講佢有咗BB，叫我俾錢佢『處理』，原來我最終係俾咗錢佢去做隆胸手術。」<br />\n<br />\n不僅如此，「Lord賓」仲大爆曾經有一位隊友喺泳池滑梯同人發生關係：「我哋要喺酒店留宿一晚，我同佢去咗酒店間酒吧識女仔，我哋兩對男女突然決定要去室內泳池裸泳，仲發現嗰度有條滑梯，喺嗰度用各種姿勢做愛。之後返到球隊練波，我發現嗰位隊友膝頭損晒，原來佢喺泳池玩『狗仔式』玩到磨損晒皮膚。」<br />\n<br />\n賓特拿近年足球發展一落千丈，2019年中離開洛辛堡後，佢返回丹麥效力哥本哈根，但只得到半年合約，亦於年底不獲續約離隊；到今年8月，賓特拿加盟丹麥第4級別球隊T&aring;rnby FF，只係為球隊嘅32歲以上隊伍 (&quot;M+32 Old Boys&quot; team) 比賽 (相信係業餘性質)，據悉原因係佢同球隊組織者相識多年。"},{"pid":"9a02fee1a3052926a0c67f36fffcec6fcab15e10","tid":2242859,"uid":29216,"like":0,"dislike":1,"score":-1,"citedBy":0,"replyTime":"2020-10-14T10:32:21.000Z","msg":"咁邊個係骨精強<img src=\"/assets/faces/normal/sosad.gif\" class=\"hkgmoji\" />"}]}