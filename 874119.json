{"tid":874119,"cid":5,"subCid":0,"title":"政府起大愚人工島違反效益","createTime":"2018-10-24T03:01:28.000Z","updateTime":"2018-10-24T03:01:28.000Z","uid":70063,"like":1,"dislike":0,"uniUserReply":1,"replies":[{"pid":"5a5e211f2f01af162a4965ec9619f40b418f49df","tid":874119,"uid":70063,"like":0,"dislike":0,"score":0,"citedBy":0,"replyTime":"2018-10-24T03:01:28.000Z","msg":"「&hellip;&hellip;如果所做嘅嘢傾向促進幸福就係啱，如果傾向產生不幸就係錯。幸福就係人想要嘅快樂同埋免除痛苦，而不幸就係痛苦同欠缺快樂。」[1]約翰・米爾（John Stuart Mill）喺《效益主義》（Utilitarianism）呢本書講咗，效益主義嘅最基本觀點，亦即係傾向於快樂，就係符合效益（Utility），傾向於痛苦就唔符合效益。最近，政府諗住喺大嶼山海域起個大愚人工島，而咁係傾向於令香港人受苦，顯然大錯特錯。<br />\n<br />\n政府錯在，用錢嘅方式有愧於民。約翰・米爾講過：「喺人類嘅罪惡同過錯當中，令人失望佔咗重要嘅地位&hellip;&hellip;」[2]政府今次諗住用成幾萬億（包括大愚附屬工程）起個大愚人工島，香港人眞係會滿意咩？香港人係想政府用啲錢嚟，搞好醫療系統。香港人係想政府用啲錢嚟，搞海水化淡廠。香港人係想政府用啲錢嚟，搞好退休保障金。香港人係想政府用啲錢嚟，買晒啲棕地。香港人想政府用啲錢嚟做嘅嘢，政府有做到咩？呢個政府實在愧對香港人，違反效益。<br />\n<br />\n政府錯在，抽乾庫房。約翰・米爾講過：「金錢本身&hellip;&hellip;如今已經變成咗個人對於幸福嘅理念其中一個非常重要嘅元素。」[3]起個大愚人工島（同埋附屬工程）要耗用成幾萬億，如果唔係抽乾庫房，仲會係啲咩呢？等到抽乾唒庫房，香港人嘅日子就必然會過得更加貧困，過得更加痛苦，過得更加民不聊生。呢個政府所做嘅事係違反效益。<br />\n<br />\n政府錯在，罔顧香港人安全與否。約翰・米爾講過： 「&hellip;&hellip;人人都覺得，係喺所有利益之中，最緊要嘅：嗰樣嘢就係安全&hellip;&hellip;安全係不可或缺嘅呢個特質，亦都成為咗道德上必要嘅嘢&hellip;&hellip;」[4]起個大愚人工島喺個咁嘅位，一嚟有機會沉，二嚟有機會受海浪侵襲。到時，身處嗰度嘅人唔通唔危險？政府係咪眞係有諗過確保身處喺嗰度嘅人係可以安然無恙呢？呢個政府唔係罔顧香港人生命，仲係啲乜？好明顯，政府係違反效益。<br />\n<br />\n呢個政府其實唔單止喺呢件事度，違反效益，佢哋喺處理其他公共事務度都係咁。<br />\n<br />\n註：<br />\n<br />\n1. （英）約翰・米爾（John Stuart Mill）著，邱振訓譯：《效益主義》（臺灣：暖暖書屋，2017年），頁54。<br />\n<br />\n2. （英）約翰・米爾（John Stuart Mill）著，邱振訓譯：《效益主義》（臺灣：暖暖書屋，2017年），頁162。<br />\n<br />\n3. （英）約翰・米爾（John Stuart Mill）著，邱振訓譯：《效益主義》（臺灣：暖暖書屋，2017年），頁113。<br />\n<br />\n4. （英）約翰・米爾（John Stuart Mill）著，邱振訓譯：《效益主義》（臺灣：暖暖書屋，2017年），頁149-150。<br />\n<br />\n<a href=\"https://www.hkcnews.com/article/15822/%E6%98%8E%E6%97%A5%E5%A4%A7%E5%B6%BC-%E5%8F%8D%E5%A1%AB%E6%B5%B7-%E5%8D%97%E4%B8%AB%E5%B3%B6-15822/%E6%94%BF%E5%BA%9C%E8%B5%B7%E5%A4%A7%E6%84%9A%E4%BA%BA%E5%B7%A5%E5%B3%B6%E9%81%95%E5%8F%8D%E6%95%88%E7%9B%8A\" data-sr-url=\"https://r.lihkg.com/link?u=https%3A%2F%2Fwww.hkcnews.com%2Farticle%2F15822%2F%25E6%2598%258E%25E6%2597%25A5%25E5%25A4%25A7%25E5%25B6%25BC-%25E5%258F%258D%25E5%25A1%25AB%25E6%25B5%25B7-%25E5%258D%2597%25E4%25B8%25AB%25E5%25B3%25B6-15822%2F%25E6%2594%25BF%25E5%25BA%259C%25E8%25B5%25B7%25E5%25A4%25A7%25E6%2584%259A%25E4%25BA%25BA%25E5%25B7%25A5%25E5%25B3%25B6%25E9%2581%2595%25E5%258F%258D%25E6%2595%2588%25E7%259B%258A&d=gdSRabkEe1ynn%2FDb2mZ3o1zEg0sy7MJ6GkP0ogsbSqo%3D&h=1cc5fc5e\" data-auto-link target=\"_blank\">https://www.hkcnews.com/article/15822/%E6%98%8E%E6%97%A5%E5%A4%A7%E5%B6%BC-%E5%8F%8D%E5%A1%AB%E6%B5%B7-%E5%8D%97%E4%B8%AB%E5%B3%B6-15822/%E6%94%BF%E5%BA%9C%E8%B5%B7%E5%A4%A7%E6%84%9A%E4%BA%BA%E5%B7%A5%E5%B3%B6%E9%81%95%E5%8F%8D%E6%95%88%E7%9B%8A</a>"}]}