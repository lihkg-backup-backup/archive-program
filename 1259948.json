{"tid":1259948,"cid":1,"subCid":0,"title":"香港真係一塊福地，但係我寧願佢唔係...","createTime":"2019-06-26T17:18:30.000Z","updateTime":"2019-06-26T17:18:30.000Z","uid":133586,"like":1,"dislike":1,"uniUserReply":1,"replies":[{"pid":"4415ad0ef640f68ee3523d3df963affcb092bf8c","tid":1259948,"uid":133586,"like":0,"dislike":0,"score":0,"citedBy":0,"replyTime":"2019-06-26T17:18:30.000Z","msg":"就係因為香港係一塊福地，所以班仆街咪黎搶。<br />\n<br />\n呢排發生嘅所有野都好荒謬，<br />\n盲嘅都睇得出個政府唔係為港人著想，<br />\n一個二個有曬外國國籍然後喺度賣港，<br />\n逃犯條例都未搞掂就俾埋個碼頭人地。<br />\n<br />\n傻嘅都知道啲警察真係以為自己大曬，<br />\n作為九零後睇香港電影都睇左十幾年，<br />\n加上得閒睇下新聞都知警隊有幾黑暗，<br />\n濫用警力係基本，警員會犯法是常識，<br />\n清場嗰啲時候完全見到佢地幾咁恐怖...<br />\n算，其實呢啲大家都知再講都無意思。<br />\n<br />\n我早幾日喺一個撐警嘅群組睇到條片，<br />\n有個後生仔以一敵成枱嗰啲姨媽姑姐，<br />\n內容都係啲廢老鬧年青人暴動係唔啱，<br />\n個後生仔好嬲企曬起身鬧返佢地轉頭...<br />\n我想講佢真係好勇敢，雖然徒勞無功。<br />\n<br />\n每日都睇到唔同人以唔同方式去抗爭，<br />\n見到嗰種團結真係覺得好熱血好感動。<br />\n但係同時都有更大多數嘅人仲未開腦，<br />\n見識佢地嘅孤陋寡聞咩都知啲唔知啲，<br />\n再加上佢地嘅冷言冷語就真係好想死...<br />\n反正都已經無野改變得到佢地嘅諗法，<br />\n而且越黎越感覺到抗爭嘅嗰種無力感。<br />\n<br />\n考DSE嘅大家都有讀過通識咖嘛？<br />\n應該都知通識卷答題主要分成五部分，<br />\n政治、經濟、社會、文化、環境。<br />\n<br />\n政治：<br />\n整個政治架構就擺明人地人多蝦人少，<br />\n咩政策都硬推根本意見接受態度照舊。<br />\n警力等如絕對武力，係主要政治手段，<br />\n最明顯係警察打市民就得，調轉no way。<br />\n<br />\n經濟：<br />\n真係影響到經濟嘅人真係唔會行出黎，<br />\n平民百姓罷乜罷物佔下呢樣佔下嗰樣，<br />\n坦白講其實對班有錢人真係影響不大。<br />\n<br />\n社會：<br />\n都係嗰樣罷工罷課佔立會佔嗰幾條路，<br />\n影響極都只係嗰個地區好多人都唔理，<br />\n然後反而會見到個社會每日喺度分化，<br />\n屋企人會叫我地有本事就唔好返屋企，<br />\n警察係危害香港市民人身安全嘅存在...<br />\n<br />\n文化：<br />\n呢刻講呢樣可能無乜幫助但係都要講，<br />\n上一輩都上曬岸諗住安樂過埋下半世，<br />\n下一輩日日返學都煲冬瓜俾人洗曬腦，<br />\n所以會對而家社會上嘅問題有反應嘅，<br />\n就正正係得返我地中間呢啲人稱廢青。<br />\n我想帶出嘅係香港抗爭文化有點惡劣，<br />\n唔係咩都反對，只係要識保護個香港。<br />\n但係上一輩就係唔習慣唔需要咁樣做，<br />\n而下一輩就係已經會驚好多野唔講得...<br />\n<br />\n環境：<br />\n大家都見到今日咁就送左個碼頭俾人，<br />\n又有港珠澳大橋同每日一五零嘅滲透，<br />\n七百幾萬嘅香港人口淨返幾多真港人？<br />\n四通八達，人地話黎剷平你就剷平你。<br />\n<br />\n<br />\n驚唔驚？我真係好驚。<br />\n呢段日子，每日瞓醒都唔知自己喺邊，<br />\n每日都唔覺自己身處喺我認識嘅香港...<br />\n每日都覺得好大壓力想一死以謝天下，<br />\n想，但唔會實行，要放長雙眼睇結果。"}]}