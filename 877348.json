{"tid":877348,"cid":31,"subCid":0,"title":"黃金右腳踢飛老鼠","createTime":"2018-10-26T09:31:06.000Z","updateTime":"2018-10-26T11:04:55.000Z","uid":30390,"like":0,"dislike":0,"uniUserReply":2,"replies":[{"pid":"1801ad714ad983fbcdf0fe0371cefba220be30d5","tid":877348,"uid":30390,"like":0,"dislike":0,"score":0,"citedBy":0,"replyTime":"2018-10-26T09:31:06.000Z","msg":"用棍扑、大腳踩都唔得，畀隻老鼠跑咗去。讀者Kenny今日朝早大約11點，經過慈雲山慈康邨康添樓對開，見到一男一女清潔工喺度捉老鼠。有個阿叔行過見佢哋兩個人都搞唔掂就話：「唉，喺倔頭路你都拍唔到佢！」跟住就忍唔住住出手。<br />\n<br />\n個阿叔輕輕鬆鬆行埋去，隻老鼠咁啱向佢個方向走，timing啱啱好，佢好似當隻老鼠係個波咁，使出黃金右腳大力抽射，兩個清潔工即刻彎低腰閃避，隻老鼠俾人踢到飛起，幾乎去到1樓咁高再跌返落地。<br />\n<br />\nKenny都讚阿叔「佛山無影腳，寶刀未老！」阿叔踢中目標哈哈笑，兩個清潔工都話佢犀利，清潔姐姐第一時間走埋去睇吓隻老鼠，阿叔就氣定神閒行埋去，佢邊行邊話：「暈咗啦！」清潔姐姐亦都好開心確認隻老鼠暈咗，之後仲加多棍補飛。<br />\n<br />\n黃大仙區議會食物環境衞生事務委員會主席、慈雲東區議員何漢文話黃大仙區議會一路以嚟都關注鼠患問題，喺未發生彩雲邨居民感染全球第一宗由老鼠傳人嘅戊型肝炎之前，每次區議會嘅食環會議都幾乎有講鼠患問題。何漢文話根據每個議員提供嘅個案數字嚟睇，感覺上係遠超過食環署公佈嘅鼠患指數。<br />\n<br />\n<br />\n何漢文指出，慈雲山慈民邨同慈康邨一向都有老鼠出沒，尤其係慈民邨停車場地下嗰個垃圾房最多投訴。屋邨入面嘅花槽經常有鼠洞，何漢文形容「封完又有、封完又有」；「山竹」風災之後，斜坡冧樹留低好多樹窿，唔知係咪咁令老鼠多咗，區議會曾經要求食環署加強滅鼠工作，但何漢文慨嘆，問題惡化咗就冇，但老鼠減少咗我哋又唔係好覺！ <br />\n<br />\n<a href=\"https://hk.news.appledaily.com/breaking/realtime/article/20181024/58832155\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Fbreaking%2Frealtime%2Farticle%2F20181024%2F58832155&d=pBvlUjHteML23fzRuHOJCtZqoKrPvqrE%2FsQ53lv%2BkYo%3D&h=97b70e6d\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Fbreaking%2Frealtime%2Farticle%2F20181024%2F58832155&h=f4738bc7\" data-auto-link target=\"_blank\">https://hk.news.appledaily.com/breaking/realtime/article/20181024/58832155</a><br />\n<br />\n呀叔<img src=\"/assets/faces/normal/adore.gif\" class=\"hkgmoji\" /> <img src=\"/assets/faces/normal/adore.gif\" class=\"hkgmoji\" />"},{"pid":"50061bb87204f26d979396c3e1130ae103f9b66a","tid":877348,"uid":36894,"like":0,"dislike":0,"score":0,"citedBy":0,"replyTime":"2018-10-26T09:59:44.000Z","msg":"Wow"},{"pid":"6c167c277a972bbc3298f1cbf4dc181a88bf7f23","tid":877348,"uid":30390,"like":0,"dislike":0,"score":0,"citedBy":0,"replyTime":"2018-10-26T11:04:55.000Z","msg":"<img src=\"/assets/faces/normal/agree.gif\" class=\"hkgmoji\" />"}]}