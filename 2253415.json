{"tid":2253415,"cid":6,"subCid":0,"title":"足球都市傳說之 印尼聯賽場場萬萬聲","createTime":"2020-10-22T06:39:32.000Z","updateTime":"2020-10-22T09:35:08.000Z","uid":40287,"like":3,"dislike":0,"uniUserReply":3,"replies":[{"pid":"3f8227e6949ea3be132dd5ace125476553f44dfa","tid":2253415,"uid":40287,"like":0,"dislike":0,"score":0,"citedBy":0,"replyTime":"2020-10-22T06:39:32.000Z","msg":"<img src=\"https://na.cx/i/kbROMEK.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FkbROMEK.jpg&h=e6b25250&s={SIZE}\" /><br />\n<br />\n唔知係咪一啲普遍印象嘅影響，有啲人總係覺得印尼足球聯賽係好多人睇，有啲球迷喺討論香港波入座率低嘅時候，會撻印尼聯賽出嚟，話印尼聯賽屎波，但一樣場場萬萬聲。<br />\n<br />\n的確，Persija Jakarta、Persib Bandung、Arema FC、Persebaya Surabaya等球會，係有一定支持者，有時戲碼好可以坐幾萬人，甚至有七萬以上，印尼聯賽喺一啲人眼中，就係水平唔高但球迷好熱情，甚至有人話&ldquo;印尼波場場萬萬聲&rdquo;。  <br />\n<br />\n但如果有留意嘅，肯定知道，印尼聯賽並非場場萬萬聲， 入場人數甚至可以遠低港超。<br />\n<br />\n&ldquo;印尼聯賽並非場場萬萬聲&rdquo;，就好似係一個足球版嘅都市傳說，但其實係有得FC，兩年前我以PS Tira嘅例子去毀滅咗呢嗰傳說。<br />\n<br />\n編寫年分 ~ 2018年<br />\n<br />\n《【印尼聯賽真係場場幾萬人聯賽入場？】<br />\n<br />\n「香港應該向冰島學習」呢句說話令港足正常佬同街外客喺網上格劍，街外客表示「香港波咁撚垃圾睇你老母咩」，而正常佬就回覆「印尼足球都好垃圾，咁但點解聯賽仲係場場幾萬人入場？」。<br />\n<br />\n印尼波垃圾係事實，但另一事實係印尼聯賽冇咁犀利可以每隊做到萬萬聲，今季印尼甲組暫時最旺嘅球隊係Persebaya Surabaya，最多人入場嘅比賽有5萬， 最少都有2萬，而最少嘅就係軍方球隊PS TIRA，平均得2千人入場，對住Perseru更只有154人入場。<br />\n<br />\n印尼球隊嘅入場人數可以咁極端，全因兩樣嘢，第一係地方歸屬，第二係歷史文化，好似Persebaya Surabaya喺1927年已經成立，係印尼最大城市泗水歷史最悠久同最有代表性嘅足球隊，由於係代表泗水呢個大城巿，喺泗水獲得終身認可，所以就算球隊成積麻麻都唔會點流失球迷，2009-10年印尼超級聯賽泗水隊就曾經降班，但降班後入場人數依舊，佢哋有晒條件喺到，只要得到球迷認可，就算再落一級，只要遇上好戲碼，要吸引4至5萬人入場係唔難。<br />\n<br />\n而PS Tira喺近年先成立，但因為係軍方球隊冇地方城市背景，所以好難吸客，今年佢哋租咗中爪哇城市班圖爾嘅Sultan Agung Stadium嚟用，希望係班圖爾落戶吸引當地人入場，好可惜大部分居民都冇興趣睇佢哋，因為都揾唔到一個入場原因，隊波乜嘢都冇做就直接空降，然後聲稱自己代表班圖爾，結果入場人數小貓幾隻，就算最多人入場對Persebaya嘅聯賽，場內9成人都係Persebaya嘅球迷。而班圖爾本身有支官方球隊叫Persiba Bantul，雖然話踢乙組，但平均入場人數係PS Tira幾倍，大家共用Sultan Agung Stadium，點解差咁遠？<br />\n<br />\n好簡單，例如我係沙頭角居民，當然支持沙頭角隊，沙頭角人當然撐沙頭角隊，但忽然整隊香港公安隊嚟用沙頭角球場做主場，聲稱代表沙頭角，期間又咩宣傳都冇做，我就覺得你冇誠意先，其次你只係代表公安，關沙頭角咩事，我入條春？<br />\n<br />\n不過點都好，印尼聯賽一定唔係場場萬萬聲，而將香港嘅例子套落印尼嗰度都唔適合，印尼甲組聯賽有啲比賽水平分分週差過港超聯，但好唔好睇對於班印尼球迷嚟講係其次，入到場就係為自己地方吶喊嘅時候，嗰種感屬感香港地區係冇得比，而印尼某啲球隊對碰涉及民族政治等故事，呢啲因素令到比賽更加刺激，例如印尼經典老打吡Persija Jakarta對Persib Bandung，背後就涉及兩個西爪哇重要城市多年來嘅競爭，有好多歷史故事令比賽更為刺激，好唔好睇就只係場波一部分，同香港根本就係兩個世界。》<br />\n<br />\n後來，PS Tira對Mitra Kukar，更只有67人入場。其實，每季印尼聯賽都有比賽入場人數係0，但都係球迷問題需要閉門作賽，如果講開放嘅比賽，由印尼甲組成立後，67人入場係最少嘅一場。"},{"pid":"422ab7c289fca8be9e3c8d7769b28d3bef7af841","tid":2253415,"uid":323720,"like":0,"dislike":0,"score":0,"citedBy":0,"replyTime":"2020-10-22T06:57:53.000Z","msg":"咁撚熱仲去睇足球，睇下羽毛波算啦"},{"pid":"bf9ac5d3f0c7aeb0773913ebc4be19006f76e871","tid":2253415,"uid":83609,"like":0,"dislike":0,"score":0,"citedBy":0,"replyTime":"2020-10-22T09:35:08.000Z","msg":"已追蹤巴打追post<img src=\"/assets/faces/lm2/bye.gif\" class=\"hkgmoji\" />"}]}