{"tid":913537,"cid":7,"subCid":0,"title":"【8月結婚咁啱三個月】陳凱琳係咪奉子成婚？ 陳爸爸笑晒口：你問番佢啦","createTime":"2018-11-23T13:04:11.000Z","updateTime":"2018-11-23T13:46:27.000Z","uid":147522,"like":1,"dislike":0,"uniUserReply":3,"replies":[{"pid":"fa8322cbdbed679acf6a749231b7a575ac1f1306","tid":913537,"uid":147522,"like":0,"dislike":0,"score":0,"citedBy":0,"replyTime":"2018-11-23T13:04:11.000Z","msg":"49歲嘅鄭嘉穎同27歲嘅陳凱琳（Grace）拍拖三年，今年8月12日喺峇里島舉行婚禮，唔少圈中好友都有出席（相關新聞：<a href=\"https://bit.ly/2Ajd0cq\" data-sr-url=\"https://r.lihkg.com/link?u=https%3A%2F%2Fbit.ly%2F2Ajd0cq&d=lXrYz4C0qATswibqBtwHxnadZns4eLIrfSaUqUvMaEw%3D&h=a3086c07\" data-auto-link target=\"_blank\">https://bit.ly/2Ajd0cq</a> ），為一對新人送上祝福。好多人都祝佢哋三年抱兩早生貴子，到噚日結婚剛滿3個月多點，佢哋就好夢成真，Grace喺Instagram宣佈有喜：「my husband and I are excited to share one of the biggest gifts that God has blessed us with&hellip; We&rsquo;re having a baby! 」而嘉穎就喺IG以中文寫「感恩節，一個為了慶祝和感激我們所擁有的節日。在這個特別的日子裡，我和我太太想分享一份大禮物，就是我們家庭將會有一個小寶貝」（相關新聞： <a href=\"https://bit.ly/2AgO5pN\" data-sr-url=\"https://r.lihkg.com/link?u=https%3A%2F%2Fbit.ly%2F2AgO5pN&d=lXrYz4C0qATswibqBtwHxnadZns4eLIrfSaUqUvMaEw%3D&h=4fd4a32f\" data-auto-link target=\"_blank\">https://bit.ly/2AgO5pN</a> ）。依照老一輩傳統，為免BB小器，會等大肚婆懷孕滿3個月至會對外宣佈有喜。<br />\n<br />\n<br />\n一班記者今日去到Grace位於九龍塘嘅娘家等候，即將榮升公公嘅陳凱琳爸爸陳桂祥12點半左右離開大宅時，見到門口有大班記者喺度守候，陳爸爸心情大靚專登行出門口同記者傾偈。大家最關心嘅自然係Grace有咗幾多個月身孕，但係陳爸爸就冇正面回答，只係笑笑話：「呢啲你問番佢啦。」講到會唔會燉啲補品，催谷一向偏瘦嘅囡囡時，陳爸爸話一切會由老婆負責，自己就唔識煮，最多都係同囡囡、女婿出去食飯。至於初為人父人母嘅嘉穎同囡囡有冇好緊張時，陳爸爸話：「都係一般父母心情啦。生仔生女佢哋都冇所謂，平常心。」傾咗分零鐘之後，陳爸爸就入返大宅開車離開。"},{"pid":"5c1e79cbcd3887a54e22b8173092fb7745d51523","tid":913537,"uid":136386,"like":3,"dislike":0,"score":3,"citedBy":0,"replyTime":"2018-11-23T13:37:35.000Z","msg":"B啊 答案係B啊"},{"pid":"928576ceed1685bc5d5660cb587cc680e88affad","tid":913537,"uid":9430,"like":0,"dislike":0,"score":0,"citedBy":0,"replyTime":"2018-11-23T13:46:27.000Z","msg":"遲下仲要養埋便宜孫 真係難為佢老豆"}]}