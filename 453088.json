{"tid":453088,"cid":12,"subCid":0,"title":"【Halloween】有一日同事話去飲返杯","createTime":"2017-10-31T01:14:29.000Z","updateTime":"2017-11-04T10:02:21.000Z","uid":150740,"like":2,"dislike":4,"uniUserReply":3,"replies":[{"pid":"9deb2405966815ae1c0868e6a3a4fb3bfe70cb9d","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T01:14:29.000Z","msg":"大家好，我是靜淵，這是我在連登的第一個故，請多多指教。<br />\nHappy Halloween!"},{"pid":"a968629d989ac74a70119960d4667862b0baee4e","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T01:14:54.000Z","msg":"有一日，我同事俊仔話去飲返杯。<br />\n<br />\n「喂！志豪，就到月尾要追數，不如趁今日放工去飲返杯？」<br />\n<br />\n熬到星期五放工，辛苦了一個禮拜的上班族才似是剛起身般精神奕奕，流連在霓虹燈間，熱鬧恍如白晝，街上過大的音樂和人群的叫囂刺激著我的耳鼓，而我只想靜靜淺酌一杯。<br />\n<br />\n「太多人了，搵間少人啲既。」<br />\n<br />\n俊仔四處張望，希望找一間未滿人的小店，匆匆向前走去。大街上的店大都人多，雖然還是十月中，但萬聖節的裝飾早早就掛上了，各式的南瓜、骷髏、蛛網，仿佛整個十月都是萬聖節。<br />\n<br />\n「明明萬聖節係十一月。」我不禁嘀咕一句。<br />\n<br />\n「係啊，萬聖節係十一月，不過宜家啲人唔慶祝萬聖節喇，係慶祝萬聖節前夕，Halloween。」<br />\n<br />\n旁邊傳來一把柔和的女聲，小巷口站了個嬌小的女生，一襲黑裙，露出了白皙的頸項，帽簷剛好遮住了眼睛，看不見樣貌，她手裡拿著一疊傳單，正遞過來一張。我剛接過便聽到俊仔叫我，他在前面找到家酒吧喚我過去。<br />\n<br />\n一分神，黑衣女生已走開了，正在向其他人派傳單。<br />\n<br />\n我匆忙朝人群走去，找到了俊仔，手裡還拿著女孩給我的傳單。<br />\n<br />\n「咩黎？」<br />\n<br />\n「頭先有人派傳單。｣說罷，我將傳單遞向他。<br />\n<br />\n「咦？冇字既？」<br />\n<br />\n我接回傳單一看，上面果然沒有印字，只是張普通的黑紙，仔細摸，紙質很好，不是傳單常有軟綿綿的材質，文具店單獨買一張也不平價。<br />\n<br />\n俊仔催促著快點去喝一杯，我把傳單隨意放進外套口袋，幾杯下肚，意識渙散，很快便忘記了這事。"},{"pid":"5827cdfd92a7c0fc11c503480ab673f794d01d7a","tid":453088,"uid":150740,"like":1,"dislike":0,"score":1,"citedBy":0,"replyTime":"2017-10-31T01:23:48.000Z","msg":"直至星期一再上班，手插進口袋摸到傳單的一角，在手指上劃破了一口子，只是很淺的一下，傷口滲出了一點紅色，沾了在黑紙一角，仿佛自己有了生命般，在黑紙上擴散開來，在紙上行走，滑過一圈又一圈，最後變成一封邀請函，日期是萬聖節前夕，而地址正正是那日遇見黑衣女孩的大街。<br />\n<br />\n明日便是萬聖節前夕，我有些猶豫是否要去探個究竟，畢竟這樣的邀請函有點古怪，令我好奇之餘又有點不安。<br />\n<br />\n「喂喂！志豪，睇緊咩咁入神？唔係睇妹妹相嘛？」俊仔一把將我手中的邀請函搶去。「咦？嗰日張冇字既黑色紙？我以為你揼左添。做咩猛望住佢？」<br />\n<br />\n「你見唔見到有字？」<br />\n<br />\n「冇字啊。」<br />\n<br />\n「你聽我講&hellip;&hellip;」<br />\n<br />\n我將事情原原本本說了一次，黑衣女孩，傳單，不小心劃破的手指，只有我看到字的邀請函。俊仔馬上便用界刀在手上劃了一小下，滴一點血在黑紙上。然而什麼也沒發生，他的血甚至沒有滲入黑紙，就直直地滑過紙面，滴在桌上。<br />\n<br />\n「張紙防水既？｣片刻，俊仔呆呆地冒出一句。<br />\n<br />\n我聳了聳肩，誰知道呢，就算解釋不了，面前的紙還是寫著一行只有我看到的地址和日期。<br />\n<br />\n「咁去唔去？」俊仔愛玩愛喝酒呼朋結友的個性明顯佔了上風，超過了對奇怪邀請函的疑心。<br />\n<br />\n「你想去咪去囉。」我將地址告訴了他，心裡暗暗決定還是不要蹚這渾水。"},{"pid":"19d73d0736bd6f5421941338c8e202c37b94fe30","tid":453088,"uid":132180,"like":0,"dislike":0,"score":0,"citedBy":0,"replyTime":"2017-10-31T01:50:30.000Z","msg":"lm。<br />\n<br />\n今晚會出哂？<img src=\"/assets/faces/normal/agree.gif\" class=\"hkgmoji\" />"},{"pid":"5cc968b2882a53b3490ccb5de60786f78068936b","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T06:52:40.000Z","msg":"下午茶一推"},{"pid":"ad4065d76a98ffda84e20d1f4f95d94fc524625b","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T10:45:22.000Z","msg":"萬聖節前夕。<br />\n<br />\n「志豪。」俊仔一到放工時間便出現在我眼前。「一齊去飲返杯？」<br />\n<br />\n「吓？」<br />\n<br />\n「個萬聖節party啊，一齊去啦。」<br />\n<br />\n「你去啦。」我抽出邀請函遞給他。「上面冇寫plus one，我都係唔去喇。」<br />\n<br />\n「一齊去啦，志豪。張野你既，我驚佢唔俾我入。｣<br />\n<br />\n拗不過俊仔，我隨著一同去了，到達地址時我嚇了一跳，幾天前還只是小巷的地方，現在已經有個裝潢華麗的門面，但大街上的人似乎完全沒留意，仍然自顧自來往街上。門口站著兩個魁梧的黑衣男子，目光緊盯著我們，雙手交叉抱胸。霓虹燈映照下，我仿佛看見他們背後還有點甚麼。<br />\n<br />\n俊仔壯著膽子向他們走去，遞上黑衣女孩給我的傳單，然而黑衣男子的目光仍然鎖在我身上，絲毫沒看俊仔一眼，我感到一種令人窒息的壓迫感。<br />\n<br />\n「佢係你既？」<br />\n<br />\n「我地係一起既。」片刻，我終於找回自己的聲音，聽上去有點沙啞。<br />\n<br />\n如此，黑衣男子才讓出一條路讓我們進去，其中一個在俊仔身上貼了個貼紙，H.S. Plus one。<br />\n<br />\n「H.S. ?點解？」<br />\n<br />\n黑衣男子沒有再回答，只是示意我們進去。"},{"pid":"ba55e24b80bf5c94abe0415cfdcc037b029e27e3","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T13:33:02.000Z","msg":"進去裡面，第一眼見到的是一片黑壓壓的人群，每一個人都穿著一色黑色的衣服，穿著黑色西裝的我們倒也不算礙眼。場內裝潢華麗，正中央的位置搭建了個平台，上面只放了把黑色的高背椅。兩旁則放了長桌，上面是各式飲品及食物，許多都是我們未見過的，俊仔馬上便拿了支啤酒，正研究著各種小食。<br />\n<br />\n不久，便有人來搭訕。<br />\n<br />\n「嗨，好生面口喎，新加入既？我叫Roy。」<br />\n<br />\n「我係志豪，佢係&hellip;&hellip;」<br />\n<br />\n「你新加入既？你係邊種？」<br />\n<br />\n我還沒介紹俊仔便已經被Roy打斷，他似乎對俊仔一點興趣都沒有，就好像他根本不在。<br />\n<br />\n「邊種？呃&hellip;&hellip;」<br />\n<br />\n正當我遲疑不知如何回答時，俊仔過來挽住我的手臂，嘿嘿笑了兩聲。<br />\n<br />\n「咁你又係邊種？」<br />\n<br />\nRoy這才正眼看了看俊仔，皺皺眉後露出一口亮白的牙齒呲牙一瞪，便轉身走了。<br />\n<br />\n直至Roy走遠了之後，俊仔才大笑出聲。<br />\n<br />\n「嘩，好彩有我陪你咋。志豪，睇唔出你咁勁，男女通殺。」<br />\n<br />\n「頂你，飲你既啤酒啦，飲完快啲走，你唔覺得呢度啲人好古怪咩？」<br />\n<br />\n「你話Roy啲牙白雪雪又尖到好似人工製造？」<br />\n<br />\n「唔止，你唔覺佢地啲眼神好怪咩？好似你唔係度咁。」<br />\n<br />\n「係佢唔多鐘意我姐，放鬆啲玩啦，志豪。」"},{"pid":"e314cf8b03c2ae2315289c81ee34c013a781b3fc","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T14:37:58.000Z","msg":"說罷俊仔便去取食物，他夾了些肉醬意粉還有些未見過的小點心，小小一團粉紅色的肉蓉放在蘇打餅乾上，是像櫻花的淺粉紅色，看上去很精緻，還有一陣清新的香氣。<br />\n<br />\n「如果我係你，就唔會食呢樣。」後面有人走近，是那日派傳單的女生，今日她還是一襲黑裙戴黑帽。<br />\n<br />\n「點解？睇落好好食啊。」<br />\n<br />\n俊仔叉著肉醬意粉便放入口中，立刻又吐出來。<br />\n<br />\n「咳&hellip;&hellip;咳！唔係意粉黎既！」<br />\n<br />\n「係腸粉，用腸切成細絲做既。至於係乜野既腸，我諗你應該唔會想知。」<br />\n<br />\n「咁呢樣係咩黎？」俊仔拿起粉紅色的點心，面色有點發青。<br />\n<br />\n「腦蓉。」<br />\n<br />\n俊仔聽罷馬上把整碟食物放下，連啤酒也不喝了，面色越來越青，好像快要吐出來的樣子。<br />\n<br />\n「啤酒就真係啤酒黎既，可以放心飲。個邊啲野會啱你食。」黑衣女指一指另一邊的長桌，那邊也站著有一群不知所措的人在東張西望，衣著明顯和其他參加者不同。「不過我勸你唔好係嗰邊留太耐，拎完野食就好返過黎。」<br />\n<br />\n黑衣女拿下帽子，原本遮住的地方長了兩隻小小的尖角，眼睛是鮮紅色的。她揮一揮手，俊仔放下的啤酒便自動飄去他跟前，俊仔遲疑地接過。<br />\n<br />\n「係呢度，人類單獨一個人係好危險架。其實你地根本唔應該黎。」<br />\n<br />\n「你究竟係咩黎？呢個究竟係咩party?張邀請函&hellip;&hellip;」"},{"pid":"81c6dc27def43a1fb0abe2f75dfed26cdd7c31bb","tid":453088,"uid":150740,"like":0,"dislike":0,"score":0,"citedBy":0,"replyTime":"2017-10-31T15:17:01.000Z","msg":"「呢度係每年萬聖節前夕舉辦既香港分區怪物週年大會。我係惡魔族既代表。」黑衣女指著平台上的高背椅。「我地會係今晚選出新一年既領袖。今晚唔止惡魔族，吸血鬼一族、狼人族、人魚族、獸族、屍族既代表都黎左。」<br />\n<br />\n正當黑衣女解釋著情況時，大廳的燈光突然全部熄滅，全場一片漆黑，然後平台上點起燭光，有人慢慢行上平台。<br />\n<br />\n「一年冇見，萬聖節快樂！」台上的人慢慢轉身，那人穿著黑色高領襯衣緊身黑色皮褲，背後還搖著長長的貓尾巴。「大家今年過得好嗎？」<br />\n<br />\n台下響起震耳欲聾的拍掌聲和歡呼聲。<br />\n<br />\n「我知今年大家都過得唔容易，我地獸族被人類殘殺，失去左好多同胞，人魚族既大海俾人類污染到住唔到要上岸，人類既血越黎越污糟，搞到吸血族長期營養不良。但係！為左怪物既未來，我地要忍耐！我地特別製造既混血種已經成功混入左人類世界，好快我地怪物就可以係地下統治成個香港！到時大家就可以有好日子過！」<br />\n<br />\n「呢個計劃，係前人同我地努力既成果。我希望無論邊族繼位，都要為左成個怪物界著想，堅持落去。宜家，又係每年狂歡既時間。萬聖節快樂！」<br />\n<br />\n台下既掌聲同歡呼聲再次響起，燈火再次亮起，然後我聽見各處開始傳來撕咬和尖叫的聲音，聲音越來越大，我想跑但身體無法動彈。<br />\n<br />\n「唔好望，你地係時候要走。」有人遮住了我雙眼，那是黑衣女的聲音。<br />\n<br />\n等我再次看到東西時，我已經回到大街上，小巷口又變回和之前一樣，沒有華麗裝潢的門面，沒有魁梧的黑衣大漢，黑衣女也不見蹤影。<br />\n<br />\n「志豪&hellip;&hellip;我&hellip;&hellip;」俊仔的面色有點蒼白，他的脖子上，是兩個整齊的牙洞，正慢慢癒合，然後他就這樣倒在地上。<br />\n<br />\n我把俊仔送往醫院，醫生說他只是貧血暈倒，沒甚麼大礙，休息一下就可以走了。<br />\n<br />\n「後生仔鐘意玩都唔洗玩通宵架，今晚唔知第幾個貧血送入黎。」醫生一邊低聲說一邊對著電腦打病歷。<br />\n<br />\n「醫生，乜今晚好多人貧血咩？」<br />\n<br />\n「你地班後生玩得癲，今晚開咩萬聖節party，咩古靈精怪既理由入黎都有，咩俾貓狗咬傷、食錯野、浸親都有，入到黎又咩事都冇。」<br />\n<br />\n我突然想起台上那人說混入人類世界的混血種怪物，難道這些受傷的人都是感染了變成混血種？<br />\n<br />\n另一邊，俊仔坐起來，眼睛閃過紅色的光芒。「志豪，不如一齊去飲返杯？」"},{"pid":"ed6fd865a19c908993411b591e879b602216d612","tid":453088,"uid":146578,"like":0,"dislike":0,"score":0,"citedBy":0,"replyTime":"2017-11-01T23:07:32.000Z","msg":"冇啦？"},{"pid":"6ae8043238594ef32da9551801357dc703b8cef5","tid":453088,"uid":150740,"like":0,"dislike":0,"score":0,"citedBy":0,"replyTime":"2017-11-04T10:02:21.000Z","msg":"<blockquote>冇啦？</blockquote><br />\n<br />\n萬聖節篇已完，正傳會係另一貼繼續，希望繼續支持。"}]}