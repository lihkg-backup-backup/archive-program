{"tid":731509,"cid":5,"subCid":0,"title":"爆相爆片：Benz雨天自炒　倒掛水馬","createTime":"2018-07-06T08:41:23.000Z","updateTime":"2018-07-06T08:41:23.000Z","uid":25558,"like":0,"dislike":0,"uniUserReply":1,"replies":[{"pid":"93b0d156233d70222c8dbb28b4c73e16e90519de","tid":731509,"uid":25558,"like":0,"dislike":0,"score":0,"citedBy":0,"replyTime":"2018-07-06T08:41:23.000Z","msg":"<a href=\"https://hk.news.appledaily.com/local/daily/article/20180706/20441796\" data-sr-url=\"https://r.lihkg.com/link?u=https%3A%2F%2Fhk.news.appledaily.com%2Flocal%2Fdaily%2Farticle%2F20180706%2F20441796&d=tIRv%2FMGLmht8M4%2Fqae7Cx6S6uTmBE%2FuUnOR61Sj848o%3D&h=2af46b05\" data-ef-url=\"https://embed.lih.kg/frame?u=https%3A%2F%2Fhk.news.appledaily.com%2Flocal%2Fdaily%2Farticle%2F20180706%2F20441796&h=235367e8\" data-auto-link target=\"_blank\">https://hk.news.appledaily.com/local/daily/article/20180706/20441796</a><br />\n<br />\n2018年07月06日 <br />\n<br />\n爆相爆片：Benz雨天自炒　倒掛水馬<br />\n<br />\n<img src=\"https://static.appledaily.hk/images/apple-photos/apple/20180706/large/a1704a.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180706%2Flarge%2Fa1704a.gif&h=76e3909f&s={SIZE}\" /><br />\n■Benz駛往機場途中失控打「白鴿轉」，最後掛咗喺水馬上面。<br />\n<br />\n<br />\n警方經常呼籲揸車人士切勿超速、要保持兩秒安全距離，免生意外，天雨路滑就更要加倍小心，減慢車速，因為車輛需要比平時雙倍嘅煞車距離，但係呢位揸Benz嘅司機似乎就冇緊記嘞，噚日朝早6點半左右，佢揸車沿機場路向機場方向行駛途中懷疑跣胎失控自炒。<br />\n<br />\n<img src=\"https://static.appledaily.hk/images/apple-photos/apple/20180706/large/a1704b.gif\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple%2F20180706%2Flarge%2Fa1704b.gif&h=f86c977c&s={SIZE}\" /><br />\n<br />\n <br />\n超速切線失控<br />\n<br />\n讀者甘先生嘅車cam影晒成個撞車過程，甘先生當時沿機場路快線向機場方向行駛，「佢（Benz）由中線切過嚟快線，嗰段路限速80，我估佢時速超過90。」當時落緊雨，Benz同甘先生嘅車轉眼間已拉開咗距離，之後一個S彎去到國泰城對開嘅時候，就見到喺前面嘅Benz失控，首先撞咗右邊一列水馬，反彈路中打白鴿轉之後再打橫掃撞左邊另一列水馬，車頭U turn，車尾晾喺水馬上面。<br />\n<br />\nBenz打轉期間，有兩架車喺中線行緊，好彩兩架車煞得切掣先冇炒埋一碟。甘先生估計天雨路滑，Benz可能因高速出事。警方話私家車疑跣胎失控引致車禍，59歲司機冇受傷。  <br />\n<br />\n<br />\n上一則<br />\n上一則<br />\n爆相爆片：三層強化玻璃　能承受冰雹鳥擊<br />\n<br />\n下一則<br />\n今日焦點‧即聽"}]}