{"tid":406229,"cid":1,"subCid":0,"title":"功輔班pt後發現資質差嘅小學生真係好辛苦","createTime":"2017-09-19T13:01:41.000Z","updateTime":"2017-09-19T13:08:17.000Z","uid":56308,"like":3,"dislike":2,"uniUserReply":0,"replies":[{"pid":"05b913f52f64707acaadc29523e106ec54f23c0d","tid":406229,"uid":56308,"like":0,"dislike":0,"score":0,"citedBy":0,"replyTime":"2017-09-19T13:01:41.000Z","msg":"以前細個算係有小聰明，大部分小學功課都輕鬆做1-2個鐘就做完，再醒d嘅可以係學校搵時間做未返屋企已經做咗一半。所以一直唔覺得小學功課多同麻煩，但上大學做過功輔班/私補就會發現其實大把資質差嘅學生每日都做功課做得好辛苦。<br />\n<br />\n但pt做功輔班就會發現對好多小學生黎講功課其實唔易做，中英數幾乎都係每日教完即日派返兩三樣功課比你做，如果嗰學生係嗰堂無聽明嘅話根本就無辦法做。然後就唔識咗唔做/亂做，跟住屋企人發現學生跟唔上就去請私補/送佢去功輔班。<br />\n<br />\n如果係請私補嘅都還好，起碼一對一大把時間去幫佢釐清課堂嘅概念，盡力幫佢識哂點做d功課，但送去功輔班真係浪費錢，一個老師對住十幾個學生，而去得功輔班嘅一般都唔會好得去邊，大部分都有功課唔識做要舉手問，老師人手係絕對唔夠。面對呢個情況老師得兩個選擇，一係就認真教一個學生功課，然後其他學生要呆等，一路去到課堂結束，都有唔少學生嘅疑問未得到解決，一係就直接up個答案比學生就算，務求可以短時間內幫到大部分學生完成功課。<br />\n<br />\n當初一開始做會每一題都認真解比學生聽，儘管知道身邊唔少同事係咁做都依然堅持，但後尾慢慢就放棄，因為發現有d學生係可能你成堂只係對佢一個學生，都未必可以幫佢解得明全部，而有d學生係屋企人真係連基本小學功課都唔識教，如果呢堂唔幫佢做完，佢地返到去真係做唔到。最後我都係選擇講個答案比佢就算，雖然都會簡略講下點解，但其實都係想自己過得心安理得，我好清楚佢係唔明點解。"},{"pid":"804cb6857fd092499756b576664742381c4f80c5","tid":406229,"uid":56308,"like":0,"dislike":0,"score":0,"citedBy":0,"replyTime":"2017-09-19T13:08:17.000Z","msg":"咁樣起碼可以令佢地如時完全佢地唔識嘅功課，返屋企可以無憂慮地玩，我開始明白點解當初其他同事會選擇講答案比佢再hea解下就算，亦開始明白點解小學生補習社可以開到周街都係、同功輔班存在嘅意義係咩。就係幫學生清理功課，處理小學份量多到唔合理嘅功課，好多學生無能力靠自己一人係屋企就可以短時間做全部功課，家長見自己子女做得慢/唔識做就送去功輔班，然後見子女去完功輔班後發現佢地真係可以一堂裏面就做完大部分，就覺得真係有幫助，繼續送佢去功輔班。"}]}