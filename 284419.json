{"tid":284419,"cid":15,"subCid":0,"title":"[引玉] Ethereum/Bitcoin 新手懶人包 － 什麼是 Blockchain?","createTime":"2017-06-15T01:52:15.000Z","updateTime":"2017-09-22T08:34:51.000Z","uid":108589,"like":13,"dislike":0,"uniUserReply":0,"replies":[{"pid":"bd556b47994091271069bf1fe73b13b2ec7b0510","tid":284419,"uid":108589,"like":0,"dislike":0,"score":0,"citedBy":0,"replyTime":"2017-06-15T01:52:15.000Z","msg":"事緣最近見到有Post 係討論 Bitcoin/ Ethereum，而回想返起我初初玩ETH 見到一大堆名詞都唔太明，都用左好多時間去睇。為左讓其他巴打容易啲上手，我嘗試下現學現賣<img src=\"/assets/faces/lomoji/12.png\" class=\"hkgmoji\" /> ，為大家講解下唔同概念。希望每一次都寫一篇短短地既，令到多啲人明白同認識 Bitcoin/ Ethereum。無論你係想投資或者純粹想了解多啲新科技既發展，都希望會幫到你 <img src=\"/assets/faces/lomoji/05.png\" class=\"hkgmoji\" /> <br />\n<br />\n廢話少講，第一篇就當然係介紹所有加密貨幣既最底層結構，亦即係區塊鏈 (Blockchain)。因為只有明白咩係區塊鏈，先可以繼續去明白其他概念。雖然坊間都有好多懶人包，不過我再一次東施效顰，嘗試下用貼近大家生活既方式再演繹多一次<img src=\"/assets/faces/lomoji/10.png\" class=\"hkgmoji\" /> <br />\n<br />\n<div style=\"text-align: center;\"><strong><ins><span style=\"font-size: x-large;\"> Blockchain = 神奇數簿</span></ins></strong></div><br />\n<br />\n我地一齊幻想大家係一間中學既入面生活，學校為左令同學唔好帶現金（會俾人偷），大家俾錢都係用七達通俾錢<img src=\"/assets/faces/lomoji/29.png\" class=\"hkgmoji\" /> 。<br />\n<br />\n咁傳統既做法，七達通公司會有一本中央帳簿記錄晒每個人戶口入面有幾多錢同做過啲咩交易紀錄。如果你想同小食部肥姐買串墨魚食，咁就要 Do 卡。Do卡呢個動作其實就係通知七達通，去更新佢中央帳簿入面既紀錄。扣你戶口十蚊，加返肥姐戶口10蚊。肥姐問一問七達通，聽到回覆係佢自己戶口多左錢，於是就會俾串墨魚黎你。所有人都靠晒七達通本中央數簿去生活。<br />\n<br />\n咁聽落都無咩問題姐，但係幻想下如果有一日七達通執笠／俾人燒數簿，你戶口入面既錢就會化為烏有。又或者七達通個紀錄出錯，令你個戶口少左個零，你亦都係無能為力。 咁真係好？<img src=\"/assets/faces/lomoji/26.png\" class=\"hkgmoji\" /> <br />\n<br />\n==========<br />\n<br />\n係無幾耐既某一日，七達通公司突然消失左，取而代之既係學校入面<strong><ins>每個人</ins></strong>櫃桶𥚃面都放左一本 － 神奇數簿（多謝多啦A夢聲演)。<br />\n<br />\n呢本神奇數簿同之前七達通個本一樣，係有晒所有人既戶口資料。即係話你櫃桶個本數簿，除左睇到自己既資料之外，仲睇到晒全部人既戶口資料。只要打開數簿，睇最新個頁你就會知道各個同學有幾多錢。如果掀開之前既頁數，就可以睇到每個人以往既交易紀錄。<br />\n<br />\n由於而家係每人都有一本屬於自己既神奇數簿，想查詢戶口結餘？唔洗再去搵七達通，打開你櫃桶個本神奇數簿就會見到。想幫襯小食部肥姐買墨魚？而家唔洗再話俾七達通聽，直接係條褲攞你支又粗又硬既私家筆<img src=\"/assets/faces/lomoji/25.png\" class=\"hkgmoji\" /> ，係<strong><ins>自己</ins></strong>本數簿加肥姐戶口加十蚊，扣自己戶口十蚊就得啦﹗咁過一陣，大家本神奇數簿就會更新，肥姐就會係<strong><ins>自己</ins></strong>本數簿度見到多左錢，然後就會俾串墨魚你食。<br />\n<br />\n聽到呢度，你一定心諗，屌，咁仲有窮撚既，個個都金手指，係自己個本數簿改到自己變李嘉誠，然後等同步就 fat fat 啦<img src=\"/assets/faces/lomoji/10.png\" class=\"hkgmoji\" /> 。AAAA，神奇數簿神奇既地方就係，雖然人人都可以提出修改，但係並唔會咁隨便俾人改到。只有特定條件之下，佢先會被更新並且同步到各人手中。𥚃面操作既細節，因為篇幅關係，要係下一篇先講 <img src=\"/assets/faces/lomoji/06.png\" class=\"hkgmoji\" /> 而Blockchain 就係呢本神奇數簿了。啊，差啲唔記得左，俾人燒數簿<img src=\"/assets/faces/lomoji/01.png\" class=\"hkgmoji\" /> ？唔驚，除左燒返佢數簿之外，你只要直接問你隔離個位好pure 好true  既女同學影印佢個本，做你個本就可以。因為理論上每人手上既數簿都係一樣。<br />\n<br />\n<span style=\"color: green;\">（TL;DR)  － Blockchain 說穿了就係<br />\n1. <strong><ins>一人一本數簿</ins></strong> (Distributed Ledger)<br />\n2. 呢本人人都有既數簿能夠係無大台既情況下，人人睇到數簿既內容，亦可以提出修改數簿既內容，但係又能夠令確保到無人可以出千。數簿入面既資料永遠係同步，可靠，正確。</span><br />\n<br />\n=========完 （多謝達哥聲演）=========<br />\n<br />\n第一次寫，如果寫到1999，請見諒。有咩疑問，歡迎提出﹗有寫錯都希望巴打指教。最後，我地仲開左個 TG group 係交流 Ethereum (ETH)，有興趣朋友可以入谷交流下，識下朋友 <br />\n<br />\n傳送門 - <a href=\"https://t.me/joinchat/AAAAAEI1oAwD7ensUYpasg\" data-sr-url=\"https://r.lihkg.com/link?u=https%3A%2F%2Ft.me%2Fjoinchat%2FAAAAAEI1oAwD7ensUYpasg&d=z9kzH8MKTQWsgj0QUwzsjFzEg0sy7MJ6GkP0ogsbSqo%3D&h=1fd51861\" data-auto-link target=\"_blank\">https://t.me/joinchat/AAAAAEI1oAwD7ensUYpasg</a>"},{"pid":"6a2b892c6edf11a0736be990cea5cedb07bc4483","tid":284419,"uid":108589,"like":0,"dislike":0,"score":0,"citedBy":0,"replyTime":"2017-06-15T05:19:40.000Z","msg":"輕輕一推<img src=\"/assets/faces/lomoji/08.png\" class=\"hkgmoji\" />"},{"pid":"9a7c829bf317251496474928fb7d274e0818766f","tid":284419,"uid":34621,"like":0,"dislike":0,"score":0,"citedBy":0,"replyTime":"2017-06-15T05:40:49.000Z","msg":"留名"},{"pid":"a2fdeca5691482b8454d03b658732c5ce00ebac5","tid":284419,"uid":52534,"like":0,"dislike":0,"score":0,"citedBy":0,"replyTime":"2017-06-15T05:41:24.000Z","msg":"學到野留名"},{"pid":"9c8a40eddc19e7b61dd3a7cd6cdcbc8658fc1a00","tid":284419,"uid":82528,"like":0,"dislike":0,"score":0,"citedBy":0,"replyTime":"2017-06-16T05:57:27.000Z","msg":"我想知咩係硬分叉<br />\n唔該樓主<img src=\"/assets/faces/normal/adore.gif\" class=\"hkgmoji\" />"},{"pid":"c6009ff04dc3de44045b24154dd13531b8ebc06c","tid":284419,"uid":89928,"like":0,"dislike":0,"score":0,"citedBy":0,"replyTime":"2017-06-19T03:46:03.000Z","msg":"皮已正<img src=\"/assets/faces/normal/hoho.gif\" class=\"hkgmoji\" />"},{"pid":"4bda67a82a97e5f6e60c53cd33933dcbb7520503","tid":284419,"uid":79481,"like":0,"dislike":0,"score":0,"citedBy":0,"replyTime":"2017-07-03T13:58:43.000Z","msg":"二篇呢?"},{"pid":"dc77c558def3ae0ab7341828a5a2f34603bdfc14","tid":284419,"uid":82165,"like":0,"dislike":1,"score":-1,"citedBy":0,"replyTime":"2017-09-22T08:34:51.000Z","msg":"新手巴打可以試下玩Freebitco免費拎Free Bitcoin <img src=\"/assets/faces/normal/hoho.gif\" class=\"hkgmoji\" /> <br />\n<br />\n每個鐘可以拎一次 俾你零成本賺少少bitcoin玩下 <br />\n<br />\nfreebitco.in/?r=7626002<br />\n<br />\n入左個網之後禁sign up之後打完email登記就玩得<img src=\"/assets/faces/normal/like.gif\" class=\"hkgmoji\" />"}]}