{"tid":2255966,"cid":6,"subCid":0,"title":"罕見的阿斯馬特族球員","createTime":"2020-10-24T03:58:47.000Z","updateTime":"2020-10-24T07:32:10.000Z","uid":40287,"like":3,"dislike":1,"uniUserReply":7,"replies":[{"pid":"6e1cf8770d57fc06b8907e74ac0f332d129a87d4","tid":2255966,"uid":40287,"like":0,"dislike":0,"score":0,"citedBy":0,"replyTime":"2020-10-24T03:58:47.000Z","msg":"<img src=\"https://na.cx/i/8RKH6eS.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F8RKH6eS.jpg&h=212d4585&s={SIZE}\" /><br />\n2016年我曾經撩過篇＜印尼食人族後代唔做食人族轉踢波＞，入面內容係講喺印尼巴布亞省馬老奇出世嘅Asmat（阿斯馬特族）球員Yesaya Desnam嘅故事，阿斯馬特族係一個與世隔絕咗好耐，到20世紀50年代先正式接觸外界嘅古老民族，以獵頭食人肉及木雕聞名世界，雖然現時仲有部分族人過住原始部落嘅生活，但有啲已經城市化咗，好似Yesaya Desnam咁，佢係阿斯馬特族進入文明世界嘅代表之一，由細路哥年代就視足球為自己未來嘅職業。<br />\n<br />\n佢首先由老家半職業球隊PS馬老奇踢起，之後因為高大身型及勇猛嘅踢法，成功吸引巴布亞省職業足球隊Persiwa Wamena注意，最後簽埋約，成為首位踏入職業足球平台嘅阿斯馬特人，佢通常踢中堅，亦可以客串中場多過位置，啱啱加盟Persiwa Wamena冇耐已經成為正選，憑藉勇猛嘅出色表現，2010年入選咗印尼國家足球隊大軍名單，有份參加2010年東南亞足球錦標賽，成為第一位入選印尼隊嘅阿斯馬特族人，而喺同一年，Persiwa Wamena出戰亞協盃，佢亦成為首位代表印尼出戰呢項比賽嘅阿斯馬特人，代表球隊作客南華時譯名叫迪斯南，亦係第一次有阿斯馬特族人球員出現喺香港舉行嘅足球比賽入面，其實呢個人口只有七萬，進入文明世界冇耐嘅民族，能夠出現一位職業足球員，仲要喺香港出現獻技，係極為難得，能夠近距離觀察佢比賽，係一種榮幸，不過現實就係佢唔係一位國際知名球員，只係效力一支印尼巴布亞省高原城市小球隊嘅不知名球員，而佢嘅背景亦無法吸引所謂主流社會嘅目光，所以至今冇幾多人記得或者知道有一位阿斯馬特族人球員出現喺小西灣運動場。<br />\n<br />\n不過，就連印尼當地，都好似遺忘咗呢位阿斯馬特族球員。由2010年東南亞足球錦標賽結束後，Desnam就冇入選過印尼國家隊，雖然佢喺Persiwa Wamena入面一直有出色嘅表現，但佢有項弱點，就係有時動作過大，講白啲，好茅柴，經常食牌，加上大量新球員出現，同佢嘅能力相若又年青過佢嘅大把，所以佢漸漸被國家隊遺忘。<br />\n<br />\n不過2010年至2015年，佢喺聯賽入面其實仲係好受關注，因為184cm身高加上大大隻又搏命而且薪酬比較低，所以一啲非巴布亞省嘅印尼球隊都有揾過佢，不過畀佢拒絕晒，佢更喜歡留喺巴布亞省球隊踢波，甚至Persiwa Wamena出現經濟危機，佢連糧都差啲收唔到，佢都願意留效，直到球隊降班，佢先第一次衝出巴布亞省，加盟爪哇島球隊Persebaya Surabaya。<br />\n<br />\n但係去到2015年，印尼超級聯賽停運，佢立即失業，好彩Wamena政府為佢提供一份政府工作，佢由職業足球員變身為公務員，去到2016年先復出加盟另一支巴布亞省職業足球隊Perseru Serui，但係經過一年政府工生涯，佢嘅能力技術已經冇之前咁出色，即使2017年重返Persiwa Wamena擔任隊長，都唔可以好似昔日咁一個打三個，去到2018年，佢再次重投Wamena嘅政府工作世界，告別職業足球平台。<br />\n<br />\n喺2018年只有一篇關於佢嘅新聞出現，佢喺巴布亞省某嗰業餘盃賽入面出現，仲幫隊波拎埋冠軍，而合照中，我睇咗半分鐘先發現佢嘅蹤影，喺最後排，露出半塊美臉，同佢呢一年嘅作風一樣，保持低調。<br />\n<br />\n對於唯一一位阿斯馬特族球員喺仲踢得嘅時候離開職業足球世界，我覺得有啲可惜，不過佢以往接受媒體訪問嘅內容，明顯發現佢係對巴布亞省以外嘅印尼球隊比較抗拒，特別係以爪哇族為主嘅球隊，雖然佢名義上屬於印尼人，但不論種族膚色或宗教文化，阿斯馬特人，以及通稱嘅巴布亞人，同爪哇、巽他、馬都拉等爪哇島民族都有好大嘅差別，佢嘗試過出外島闖，但係一年後又走返去巴布亞省，嗰種生活上嘅文化差異唔係每一位巴布亞人都接受到。<br />\n<br />\nDesnam嘅個案，可以證實到，阿斯馬特族嘅人唔再係遠離文明同兇殘嘅民族，雖然已經冇再獵頭及食人肉，但係呢個民族依然面對住好多昔日風俗留低嘅問題，包括一夫多妻制，女性地位唔高，受盡虐待，產生好多家庭問題，另外因為欠缺基本衛生知識，好多疾病喺阿斯馬特族人聚居嘅村莊爆發。"},{"pid":"ba5d1b078c07e9e4e651f42f1c955fd9ac9a9ab2","tid":2255966,"uid":33178,"like":0,"dislike":0,"score":0,"citedBy":0,"replyTime":"2020-10-24T04:10:30.000Z","msg":"但佢有項弱點，就係有時動作過大，講白啲，好茅柴<br />\n<img src=\"/assets/faces/normal/sosad.gif\" class=\"hkgmoji\" />"},{"pid":"d9c61d0fcafe9f46b53d340652e55e6665db722d","tid":2255966,"uid":7206,"like":1,"dislike":0,"score":1,"citedBy":0,"replyTime":"2020-10-24T04:31:42.000Z","msg":"食人肉係唔同啲<img src=\"/assets/faces/pig/wail.gif\" class=\"hkgmoji\" />"},{"pid":"0a919934262f5e79290d0bfc084d42bdedb30390","tid":2255966,"uid":53666,"like":0,"dislike":0,"score":0,"citedBy":1,"replyTime":"2020-10-24T04:38:51.000Z","msg":"有無高清照"},{"pid":"39b0029447d9c14748a64db2ec687fb25b0b7d18","tid":2255966,"uid":99700,"like":7,"dislike":0,"score":7,"citedBy":0,"replyTime":"2020-10-24T04:40:03.000Z","msg":"<img src=\"https://na.cx/i/VFAzXBh.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FVFAzXBh.jpg&h=79fddd5e&s={SIZE}\" />"},{"pid":"077e8aef91c8b61b425e15cac913fdb87d2df054","tid":2255966,"uid":73381,"like":0,"dislike":0,"score":0,"citedBy":1,"replyTime":"2020-10-24T05:14:08.000Z","msg":"其實巴布亞省啲球會場場搭飛機出去作客係咪好唔方便<img src=\"/assets/faces/normal/sosad.gif\" class=\"hkgmoji\" />"},{"pid":"dd0fab5def8e5f84a3387f090d0fa50bdf47887a","tid":2255966,"uid":40287,"like":3,"dislike":0,"score":3,"quote":{"pid":"0a919934262f5e79290d0bfc084d42bdedb30390","tid":2255966,"uid":53666,"like":0,"dislike":0,"score":0,"citedBy":1,"replyTime":"2020-10-24T04:38:51.000Z","msg":"有無高清照"},"citedBy":1,"replyTime":"2020-10-24T05:19:19.000Z","msg":"<img src=\"https://na.cx/i/iqfcKua.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FiqfcKua.jpg&h=de218289&s={SIZE}\" /> <br />\n綽號號巴布亞林峯"},{"pid":"3367ece626fb39f5ee51f86badfd493f11c3eff7","tid":2255966,"uid":73381,"like":0,"dislike":0,"score":0,"quote":{"pid":"dd0fab5def8e5f84a3387f090d0fa50bdf47887a","tid":2255966,"uid":40287,"like":3,"dislike":0,"score":3,"quote":{"pid":"0a919934262f5e79290d0bfc084d42bdedb30390","tid":2255966,"uid":53666,"like":0,"dislike":0,"score":0,"citedBy":1,"replyTime":"2020-10-24T04:38:51.000Z","msg":"有無高清照"},"citedBy":1,"replyTime":"2020-10-24T05:19:19.000Z","msg":"<img src=\"https://na.cx/i/iqfcKua.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FiqfcKua.jpg&h=de218289&s={SIZE}\" /> <br />\n綽號號巴布亞林峯"},"citedBy":1,"replyTime":"2020-10-24T05:22:30.000Z","msg":"個樣幾似澳洲啲原住民<img src=\"/assets/faces/normal/sosad.gif\" class=\"hkgmoji\" />"},{"pid":"2d795d92083fbdb1c23054dc55a42612590398db","tid":2255966,"uid":40287,"like":0,"dislike":0,"score":0,"quote":{"pid":"077e8aef91c8b61b425e15cac913fdb87d2df054","tid":2255966,"uid":73381,"like":0,"dislike":0,"score":0,"citedBy":1,"replyTime":"2020-10-24T05:14:08.000Z","msg":"其實巴布亞省啲球會場場搭飛機出去作客係咪好唔方便<img src=\"/assets/faces/normal/sosad.gif\" class=\"hkgmoji\" />"},"citedBy":0,"replyTime":"2020-10-24T05:24:03.000Z","msg":"印尼波編比賽賽程通常係咁。<br />\n<br />\n呢兩個星期巴布亞球會作客三支西爪哇球會<br />\n下兩個星期巴布亞主場對兩或三支中或東爪哇球會。<br />\n<br />\n<br />\n慳咗啲交通費同時間"},{"pid":"7b9800eaccc4954c91da54c21f58588f974ddc7d","tid":2255966,"uid":40287,"like":1,"dislike":0,"score":1,"quote":{"pid":"3367ece626fb39f5ee51f86badfd493f11c3eff7","tid":2255966,"uid":73381,"like":0,"dislike":0,"score":0,"quote":{"pid":"dd0fab5def8e5f84a3387f090d0fa50bdf47887a","tid":2255966,"uid":40287,"like":3,"dislike":0,"score":3,"quote":{"pid":"0a919934262f5e79290d0bfc084d42bdedb30390","tid":2255966,"uid":53666,"like":0,"dislike":0,"score":0,"citedBy":1,"replyTime":"2020-10-24T04:38:51.000Z","msg":"有無高清照"},"citedBy":1,"replyTime":"2020-10-24T05:19:19.000Z","msg":"<img src=\"https://na.cx/i/iqfcKua.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FiqfcKua.jpg&h=de218289&s={SIZE}\" /> <br />\n綽號號巴布亞林峯"},"citedBy":1,"replyTime":"2020-10-24T05:22:30.000Z","msg":"個樣幾似澳洲啲原住民<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2020-10-24T05:27:18.000Z","msg":"唔少巴布亞嘅民族其實係好有古人類feel， 睇人嚟完再見到有啲巴布亞球員，有啲嗰樣好似進化中嘅猿人。"},{"pid":"d59de5bc483685bf13f06a07d903b09dcf664cf2","tid":2255966,"uid":53666,"like":0,"dislike":0,"score":0,"quote":{"pid":"7b9800eaccc4954c91da54c21f58588f974ddc7d","tid":2255966,"uid":40287,"like":1,"dislike":0,"score":1,"quote":{"pid":"3367ece626fb39f5ee51f86badfd493f11c3eff7","tid":2255966,"uid":73381,"like":0,"dislike":0,"score":0,"quote":{"pid":"dd0fab5def8e5f84a3387f090d0fa50bdf47887a","tid":2255966,"uid":40287,"like":3,"dislike":0,"score":3,"citedBy":1,"replyTime":"2020-10-24T05:19:19.000Z","msg":"<img src=\"https://na.cx/i/iqfcKua.jpg\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FiqfcKua.jpg&h=de218289&s={SIZE}\" /> <br />\n綽號號巴布亞林峯"},"citedBy":1,"replyTime":"2020-10-24T05:22:30.000Z","msg":"個樣幾似澳洲啲原住民<img src=\"/assets/faces/normal/sosad.gif\" class=\"hkgmoji\" />"},"citedBy":1,"replyTime":"2020-10-24T05:27:18.000Z","msg":"唔少巴布亞嘅民族其實係好有古人類feel， 睇人嚟完再見到有啲巴布亞球員，有啲嗰樣好似進化中嘅猿人。"},"citedBy":0,"replyTime":"2020-10-24T07:22:03.000Z","msg":"真係似<br />\n<br />\n我諗同佢哋與世隔絕 基因比較少交差有關"},{"pid":"584c67525c51f508cf42e1b33ecae6225e02f47b","tid":2255966,"uid":308251,"like":0,"dislike":0,"score":0,"citedBy":0,"replyTime":"2020-10-24T07:32:10.000Z","msg":"唔知同咬人蘇比邊個勁"}]}