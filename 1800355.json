{"tid":1800355,"cid":5,"subCid":12,"title":"有錢大晒 - 左丁山","createTime":"2019-12-27T17:17:48.000Z","updateTime":"2019-12-27T17:27:55.000Z","uid":25558,"like":0,"dislike":0,"uniUserReply":2,"replies":[{"pid":"e7c59eef18373694430bce3c20331d5fd5168285","tid":1800355,"uid":25558,"like":0,"dislike":0,"score":0,"citedBy":0,"replyTime":"2019-12-27T17:17:48.000Z","msg":"<a href=\"https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20191227/20832072/\" data-sr-url=\"https://r.lihkg.com/link?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20191227%2F20832072%2F&d=CRZj9ITMXIzKHLmvffUzPL%2FszHQdc4%2B4ddc640yZrNs%3D&h=6e08ebb3\" data-ef-url=\"https://embed.lih.kg/frame?u=https%3A%2F%2Fhk.lifestyle.appledaily.com%2Flifestyle%2Fcolumnist%2F%25E5%25B7%25A6%25E4%25B8%2581%25E5%25B1%25B1%2Fdaily%2Farticle%2F20191227%2F20832072%2F&h=39fdd992\" target=\"_blank\">https://hk.lifestyle.appledaily.com/lifestyle/columnist/%E5%B7%A6%E4%B8%81%E5%B1%B1/daily/article/20191227/20832072/</a><br />\n<br />\n有錢大晒 - 左丁山<br />\n <br />\n<img src=\"https://static.appledaily.hk/images/apple-photos/apple_sub/20191227/large/1577340460_952b.jpg\" data-thumbnail-src=\"https://i.lih.kg/thumbnail?u=https%3A%2F%2Fstatic.appledaily.hk%2Fimages%2Fapple-photos%2Fapple_sub%2F20191227%2Flarge%2F1577340460_952b.jpg&h=8b0cdb4f&s={SIZE}\" /><br />\nTwitter截圖(互聯網)<br />\n<br />\n繼阿仙奴足球明星奧斯爾批評中國欺壓新疆維吾爾族人之後，一位紐西蘭欖球明星Sonny Bill Williams在Twitter發文，附圖顯示一隻染藍滴血的手給一隻染紅的手向下壓，藍色彎月係維吾爾族旗幟，紅色黃星代表甚麼，不用多言。<br />\n<br />\n呢位威廉斯係國際欖球巨星，今年34歲，代表紐西蘭All Blacks參加世界盃欖球，在2011及2015兩奪冠軍，又曾經在紐西蘭打拳，係重量級拳王，十幾年來名震澳洲紐西蘭，現於加拿大打職業欖球，係Toronto Wolfpack球員。威廉斯嘅訊息係：「悲哀的是，經濟利益重於人性。」顯然係含蓄回應阿仙奴主動與奧斯爾行遠少少有關。<br />\n<br />\n奧斯爾係土耳其裔德國人，信伊斯蘭，一啲都唔奇，所以佢嘅社交網發文係用土耳其文寫嘅，支持維吾爾族人，而威廉斯係紐西蘭人，做乜要回應？皆因威廉斯自幼貧窮，生活艱苦，讀書成績好一般，但極有體育天賦，打欖球、短跑、拳擊都勝人一籌，自幼發願為阿媽買一間屋，後來轉變信仰成為穆斯林，故此對維吾爾族人有一份同情。<br />\n<br />\n欖球在中國係一個冷門運動，冇乜粉絲，故此內地沒有網民大罵威廉斯，央視杯葛阿仙奴之餘，對威廉斯及佢嘅球隊Toronto Wolfpack冇乜大反應，不似得阿仙奴球賽立即被央視禁播（不過近日又有喎，條件係奧斯爾冇出場就可以）。奧斯爾假假地都係技術高超球星，有狀態時直情係阿仙奴中場輸血管，現在阿仙奴成績低迷，再輸兩三場就陷入護級戰，粉絲難以接受。新教練阿迪達聲言以後用人唯勇，邊個上場唔搏命，唔操fit，不理名氣，一定冇得踢；之前舊教練一直雪藏奧斯爾就因為呢位球星打波懶懶閒，但體育界有句名言：「Form is temporary, class is permanent」奧斯爾有class，暫時缺form，如果佢為爭一口氣，要令阿仙奴為難，操到十足十，咁阿迪達出唔出佢呢？會否在換人一刻，中央電視台直播阿仙奴賽事之際，立即腰斬直播，貽笑國際？睇嚟阿仙奴為咗中國市場，好可能在明年1月將奧斯爾賤價出售，因冇大球會敢買，奧斯爾返回祖家跟土超都似。唔係講笑，足球圈有錢就大晒，中國最嚇人嘅，就係14億人市場，令全世界球會見錢跪低，超級巨星勒邦占士亦不例外。NBA咁把炮就話企硬箒，歐洲足協及各國聯賽就重視經濟利益多過自由、人權。強國民企不斷收購歐洲牌子（如FILA），牌子又會控制旗下贊助嘅網球、羽毛球知名球員，相信以後幾年，強國企業祭起大旗：順我者昌，逆我者亡。想食大茶飯，就要聰明一啲，不准越界，keep silent，奧斯爾講：silence on persecution is a form of persecution（對迫害保持緘默就是迫害的一種形式）。 <br />\n<br />\n左丁山<br />\n電郵 :mcwriter@appledaily.com"},{"pid":"85ea3fe5395fb627f6a37327ca254dbde15c7551","tid":1800355,"uid":25558,"like":0,"dislike":0,"score":0,"citedBy":0,"replyTime":"2019-12-27T17:18:16.000Z","msg":"<span style=\"color: orange;\">北區和你SHOP</span><br />\n日期 : 12月28,29日  星期六, 日<br />\n時間 : 15:00<br />\n地點 : 上水廣場<br />\n<br />\n-------------------------------------<br />\n<br />\n<span style=\"color: orange;\">無忘承諾 並肩同行<br />\n民陣元誕大遊行</span><br />\n日期 : 1月1日 星期三<br />\n時間：14:00<br />\n地點：維園中央草坪 ==&gt; 遮打道行人專用區"},{"pid":"80272417267ad863e22f3ce93f7db344355278d4","tid":1800355,"uid":305536,"like":0,"dislike":0,"score":0,"citedBy":0,"replyTime":"2019-12-27T17:27:55.000Z","msg":"（聯署）你班友快Ｄ同我簽晒佢<br />\n<a href=\"https://lih.kg/1799015\" data-auto-link target=\"_blank\">https://lih.kg/1799015</a><br />\n<br />\n你地又話好討厭甴近平既.....<br />\n<a href=\"https://lih.kg/1800057\" data-auto-link target=\"_blank\">https://lih.kg/1800057</a>"}]}