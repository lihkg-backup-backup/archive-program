{"tid":1964578,"cid":18,"subCid":6,"title":"就係唔怕豬一般的隊友，也唔怕神一般的對手，只怕豬一般的自己。","createTime":"2020-04-09T02:25:59.000Z","updateTime":"2020-04-09T02:25:59.000Z","uid":149978,"like":0,"dislike":2,"uniUserReply":1,"replies":[{"pid":"1d951b0bee90babc63b2ac3e550ea3fa0a7c8fa0","tid":1964578,"uid":149978,"like":0,"dislike":0,"score":0,"citedBy":0,"replyTime":"2020-04-09T02:25:59.000Z","msg":"香港近年廣為流傳的話「唔怕神一般的對手，最怕豬一樣的隊友」，意思指即使面對強勁的對手都不怕，唯獨怕身邊的同事好似「豬咁蠢」拖累自己，因為呢句說話好啱聽(英文：Music to ears)，所以成為香港打工仔嘅流行用語。<br />\n<br />\n但係如果大家用心睇過中國四大名著《西遊記》，就會發現豬一樣的同事兼老細，就如讒臣昏君，總有一個喺左近，而且係改變唔到嘅事實。與其成日諗住「唔怕神一般的對手，最怕豬一樣的隊友」(英文：With dumb friends like that, who needs enemies)，自我感覺良好，不如學吓大陸版由張紀中執導嘅《西遊記》入面，孫悟空（由吳樾飾演）點樣幫助無能但有權（有金鋼圈）嘅老細唐玄奘（聶遠飾），如何分配工作畀好食懶做嘅豬八戒（臧金生飾）同蠢頭蠢腦嘅沙僧（徐錦江飾），提升整體戰鬥力到天竺取西經。<br />\n<br />\n學懂行政管理軟實力嘅孫悟空<br />\n呢套《西遊記》喺2014年無綫電視由66集濃縮至45集，在平日晚上黃金時段播映，開始時不少網民不滿劇集的特技水平太低，劣評如潮。與無綫勢成水火的《蘋果日報》更乘勢追擊，在娛樂頭條直指無綫《西遊記》「太膠」，引起網民怒轟要求腰斬，更引述高登討論區、親子王國討論區及香港討論區網民意見，圍攻此劇。<br />\n<br />\n此前飾演過孫悟空嘅張衛健以「型到跌渣」、「好玩到跌渣」、「畢巴你個隆地咚」等大受歡迎嘅口頭禪唔同；大陸版有好多與原著相同的細節，尤其係「好打得」嘅孫悟空，點樣由只會自顧自己｢七十二變筋斗雲大鬧天宮｣，變成喺自己打妖怪的同時，都會用軟實力要豬八戒同沙僧保護師父，以免中調虎離山之計；又學懂當遇到比自己更強的妖怪時，就去搵妖怪的老細收服佢地。<br />\n<br />\n｢豬隊友｣ 都可以大顯神威<br />\n面對咁多神一般嘅對手，身邊只有兩個豬一樣的隊友，加埋個只講不做嘅老細，孫悟空由一個自我自大只會打架嘅爛仔，變成會「搲爛塊面」虛心向觀音娘娘、太白金星等求教嘅管理行政人員，自己融會貫通，最後都排除萬難成功取得西經。<br />\n<br />\n喺無綫電視播嘅大陸版《西遊記》中〈七絕山稀柿衢〉嗰集，講到由於通住七絕山嘅山路人跡罕至，山路塞滿了熟透而墮地嘅柿子，柿子腐爛，臭氣熏天，所以叫做｢稀柿衢｣，人馬都頂唔順。雖然孫悟空過到，但佢老細唐三藏就頂唔蒲，咁點算呢？唔通燒咗個樹林咩？好在已經成為行政管理級嘅孫悟空略施小計，叫村民整咗好多食物請唔怕臭嘅八戒吃，作為到｢稀柿衢｣開闢山路嘅酬勞，結果貪吃嘅豬八戒大顯神威，舉起九齒釘耙，喺稀柿衢拱出道來，人馬得以通行，等師徒四人便繼續趕路。<strong>呢啲咪將「豬一般的隊友」變成「神一般的兄弟」嘅行政管理本事囉。</strong><br />\n<br />\n<strong>只怕豬一般嘅自己</strong><br />\n<br />\n就如無綫電視安排過往曾參演歷代《西遊記》的演員拍攝導賞片段《西遊記．講呢啲》，提升收視，令《西遊記》收視穩步上揚，於2014年6月呢套「膠劇」尾段高見26點，平均收視點回升到22點，令不少網民大跌眼鏡。<strong>與其自我陶醉於「唔怕神一般的對手，最怕豬一樣的隊友」指摘隊友，倒不如諗吓點樣知人善用，同心協力，寬容相待，將各隊友的潛力發揮出嚟。</strong>不過咁，大陸版《西遊記》嘅內涵，你地識條鐵咩，大家都係睇返主打特技化妝，同埋啲口頭禪主打嘅劇集算罷啦。<br />\n<br />\n[url]<a href=\"https://www.pentoy.hk/%E5%B0%B1%E4%BF%82%E5%94%94%E6%80%95%E8%B1%AC%E4%B8%80%E8%88%AC%E7%9A%84%E9%9A%8A%E5%8F%8B/\" data-sr-url=\"https://r.lihkg.com/link?u=https%3A%2F%2Fwww.pentoy.hk%2F%25E5%25B0%25B1%25E4%25BF%2582%25E5%2594%2594%25E6%2580%2595%25E8%25B1%25AC%25E4%25B8%2580%25E8%2588%25AC%25E7%259A%2584%25E9%259A%258A%25E5%258F%258B%2F&d=5ySQsq589lR7QRkangxGbgVsaiM9baN%2FEtUhsAXiQ7E%3D&h=56ec4a19\" data-auto-link target=\"_blank\">https://www.pentoy.hk/%E5%B0%B1%E4%BF%82%E5%94%94%E6%80%95%E8%B1%AC%E4%B8%80%E8%88%AC%E7%9A%84%E9%9A%8A%E5%8F%8B/</a><br />\n[/url]"}]}