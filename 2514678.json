{"tid":2514678,"cid":1,"subCid":0,"title":"寫給有機會或即將可能入獄的你","createTime":"2021-05-03T11:52:14.000Z","updateTime":"2021-05-03T15:12:31.000Z","uid":263133,"like":4,"dislike":0,"uniUserReply":6,"replies":[{"pid":"4651af46e2b32bc3f0ad443bb6bae3b8863fa876","tid":2514678,"uid":263133,"like":0,"dislike":0,"score":0,"citedBy":0,"replyTime":"2021-05-03T11:52:14.000Z","msg":"寫給有機會或即將可能入獄的你：<br />\n相信同絕大部份人一樣，我哋對坐監嘅印象嚟自監獄風雲、同囚、一獄一世界&hellip;.等等數之不盡嘅電影，但本人經歷六個月嘅體驗，監房嘅世界已經再唔係好似電影咁黑暗殘暴(當然都有黑暗嘅一面)，聽講少年監獄(即未滿21歲人士)都已經再冇&lsquo;同囚&rsquo;電影咁恐怖，本人只去過荔枝角，即香港所員密度最高嘅監房。<br />\n<br />\n先介紹一吓荔枝角收押所，入邊還押犯人(灰衫褲、未判)約1000左右，定罪犯人(啡衫褲、有期走)約300人左右，荔枝角基本上係中轉站，即所有犯人都必須經過荔枝角，絕大部份還押犯人都會留係度，少部分短刑期定罪犯都會留喺度工作。根據到達不同法院審訊(高院去赤柱)，還押犯人都會&lsquo;過界(轉監房)&rsquo;。<br />\n請唔好期望監獄會好乾淨，老鼠曱甴隨處可見。如你有潔癖，放心，你會介到。同樣地唔好諗住伙食好好食，你會懷念麥當勞。<br />\n<br />\n<ins><span class=\"red\">首先本人提醒各位，如果你係已定罪有期走嘅人，入到去千萬千萬千萬唔好同人嘈交或打交，定罪犯人一打交就會鎖&rdquo;水記(單人倉)&rdquo;，繼而過界再加監(加長刑期)。</span></ins><br />\n<br />\n入正題，入刑去最難捱係頭七尾七，頭七因為唔習慣，喊同失眠都係正常，個個人都會，所以盡情喊，冇人會笑你。<br />\n<br />\n<strong><span class=\"large\">法庭篇</span></strong><br />\n首天當你被判有期徒刑後，庭警會帶你到法庭臭格(暫時還押)，入邊只有硬長凳同一個開揚廁所，你需要交出所有隨身物品包括鞋帶所有繩嘅嘢（都可以要求交俾家屬，唔係就由懲教署代為保管直到你出冊當日），喺入臭格前你需要脫光所有衣服被警方檢查（不需通櫃），檢查完穿好衣物就俾張紙仔你寫低啲電話，之後用佢哋提供嘅有線電話通知你要通知嘅人，通知完就正式入臭格等囚車到達，等待時間就話唔埋，要睇架車幾時到，假如你係煙民亦可向庭警R煙，通常都俾。<br />\n當到達後你要再除一次衣物俾懲教職員再檢查一次(不需通櫃)，檢查完畢後就會兩人一組帶上手扣上囚車，直到荔枝角。<br />\n<br />\n<span class=\"large\"><strong>荔枝角篇</strong></span><br />\n到達荔枝角收押所後，你會被帶到指摸房(大堂，類近做登記手續)，等職員叫到你你就要出去俾基本資料佢，同時會問你有冇背景(有就會分到不同期數），黑手(即入獄一次以上)定白手(第一次入獄)。<br />\n待全部人都提供晒資料後就會去度高磅重剪頭髮，第一次剪一定係柒，但之後再剪因為人唔同所以會好好多，因為老鬼監房(21歲以上)唔需要剷光頭，只要唔長得過分就得，之後會去照死光(X光)，冇錯而家已經冇咗所有人都怕嘅通櫃，轉咗X光，照完之後就會去換囚衣再見官影相，影完相會分一張白色牌仔(監房身分證)俾你，跟到你出冊，上邊會寫有你最早出冊日期及最遲出期日期。如遇紅日則再提早一天。<br />\n搞掂晒所有嘢之後你會獲發基本生活用品:<br />\n茶嘜(杯)x1 <br />\n艇仔(膠匙羹)x1<br />\n小毛巾x1<br />\n所員需知小冊子x1<br />\n牙刷牙膏x1<br />\n之後就會安排你去新翼(分新舊翼)做21日隔離，拎碟飯食(絕對冇你上網搵嘅圖咁靚咁美味)，食完就會去臨時期數(7人倉)準備瞓教(通常去到哩步都已入黑)，你會再獲發：<br />\n硬海棉枕頭x1(不洗不乾)<br />\n枕頭袋x1<br />\n藍被x1<br />\n薄床單x1<br />\n黑氈x1(只乾不洗)<br />\n別期望以上床品好乾淨，去到你手已經可經數以萬計人用過，之後你就整理你張會瞓到骨痛又有機會過敏嘅床，千祈唔好揀廁所門口位，因為都只會係度瞓21日，所以基本上冇乜人會仔細清潔廁所，順帶一提，如果你有陰陽眼，半夜瞓醒唔好周圍望。<br />\n第二日6:30就會有超大聲電台(爆貓)叫你起身，倉內都會開晒燈，你係會必醒，之後就會有職員教你折一次正方形起角嘅被，當然由於老鬼監房較為寬鬆，所以你唔起角都冇問題，但要有個形。<br />\n起身半小時左右刷完牙洗完面就會有職員帶你去放風，你鍾意可以坐唔郁又得做運動又得，做運動必須換運動服。<br />\n大約半個鐘至九個字，就會沖涼，一個水柱射到肉痛而又冇間隔嘅公共浴室，等全部人沖完涼就集隊正式上期數。有乜做？基本上你係喺一個空間全職全日坐係度睇電視，你可以卜係台瞓教，但唔可以&lsquo;擺橫(灘係度)&rsquo;，你可以捉吓象棋，可以吹水或同職員吹水，星期日可以打康樂棋，期間不定期會抽人去&lsquo;擺柳(痾尿或驗尿)&rsquo;同&lsquo;擺堆(痾屎或驗屎)&rsquo;，緊記如果有人或職員問你食唔食煙，死人都話食，煙=錢，俾煙可以叫人做嘢、換人食物或將來買零食。<br />\n<br />\n9:00左右就會食第一餐早餐，一舊肉一詐菜一碟飯(隔日不同肉菜)。<br />\n10:00左右福利官會嚟，有咩問題可以問佢，咩都得。<br />\n10:30左右就會&lsquo;接殺&rsquo;，官會去到你期數問有冇要求投訴，有就舉手，只要你一舉，我保證你往後日子會比死更難受，而當刻你只準許講[morning sir]。<br />\n11:00至12:00左右食午餐，有&rsquo;妹(豆粥)&rsquo;同一片三方形方包。星期日會多一桶你唔會想飲嘅奶茶。<br />\n2點係第一個最期待嘅時間，因為派家書(信)，星期一至五，有就有冇就冇。<br />\n3:30左右第二次接殺，同樣你只可以講afternoon sir。<br />\n4:00係你第二個期待時間，因為係定罪犯人拜山(探訪)時間。<br />\n5:00左右就係晚餐，都係一塊肉一詐菜一碟飯，隔日不同，晚餐多隻橙，需即食不可帶返倉，但當然偷雞就冇人理到你。<br />\n6:00左右就會返倉休息準備瞓教，臨上倉前會有人派提子包同奶粉溝出嚟甜到嘔嘅奶俾你做瞓前餐點。<br />\n8:00正準時就會再爆貓(香港電台第二台)，直到10點，即係話你想7點瞓教，sorry，你唔會瞓到，唯一慶幸9-10有鄭子誠音樂情人聽。"},{"pid":"24caea7516623b0ab6bbaf347929a28c0bbd5509","tid":2514678,"uid":263133,"like":0,"dislike":0,"score":0,"citedBy":0,"replyTime":"2021-05-03T11:52:24.000Z","msg":"一日就咁結束，每日重複直至14日後你就會分批見官，決定你留係荔枝角做嘢定過界做嘢，但係必須做嘢，你冇得選擇，當刻嘅你一定會好期待可以做嘢信我。<br />\n第21日就係你嘅期數分道揚鑣嘅時間，假如你被安排留係荔枝角做嘢，1年內都好大機會留係荔枝角，你會被安排去舊翼，荔枝角分7個工種：<br />\n<br />\n指模房:<br />\n工作：安排新所員文件<br />\n好處：星期六半day，紅日放假，文職多，有冷氣<br />\n壞處：容易被屌，工時不定，一般最遲收工(8-9，特殊情況10-12都有)<br />\n<br />\n樓梯期:<br />\n工作：搬運，體力勞動<br />\n好處：早收，約7點<br />\n壞處：冇紅日冇假期<br />\n<br />\n圖書期：<br />\n工作：派人哋入嘅嘢，包括食物、家書、聖(書)、報紙<br />\n好處：輕鬆舒服有冷氣，星期日半天工作<br />\n壞處：最難入<br />\n<br />\n氈房：<br />\n工作：雜項、倒垃圾掃地拖地清潔<br />\n好處：福利最多，職員隻眼開指數最高，最易搵錢，長期有煙食<br />\n壞處：勞動，重複性工作，冇紅假<br />\n<br />\n廚房：<br />\n工作：煮食，分4-10工時同10-6工時<br />\n好處：伙食最好，通常自制食物<br />\n壞處：環境較差，冇紅假<br />\n<br />\n木工期：<br />\n工作：主力維修，逗木<br />\n好處：勞力上較輕鬆<br />\n壞處：所有維修事項<br />\n<br />\n醫院期：<br />\n工作：護士<br />\n好處：實際工時短<br />\n壞處：有機會接觸屎尿，冇紅假，一般8-9pm收工<br />\n<br />\n水記留倉：<br />\n工作：照顧被鎖水記人士<br />\n好處：最輕鬆，較易得到煙，早收工<br />\n壞處：被屌，要服侍老細(管理你的職員)<br />\n<br />\n以上工種起薪點約100多元，供你每月第二個星期出糧單買零食或日用品，職級不同薪金不同。同樣地零食售價較外界低。<br />\n定罪犯人都可以透過家屬入日用品，但放入口的都唔入得，包括牙膏零食，每次入嘢都必須拜山，疫情每月兩次，每次半小時。<br />\n每個星期一同三不得探訪，每個星期二重新計算寄信日，每星期一封信，當然你用人哋number寫又吹你唔脹嘅。<br />\n千祈唔好叫屋企人入口罩，入邊極大量。<br />\n<br />\n白板至三柴職員稱呼：乜哥，例如俊哥 維哥<br />\n三柴以上：sir，例如李sir 周sir<br />\n緊記必須叫人，唔識都要叫sir，白板都要sir<br />\n<br />\n<span class=\"large\"><strong>術語</strong></span><br />\n白手：首次入獄<br />\n黑手：多次入獄<br />\n老職：職員<br />\n老細：管理你的職員<br />\nON(分開讀 唔係安)：外藉人士<br />\ni i ：中國人<br />\n所員：在犯人士<br />\n聖：書<br />\ni i 聖：大陸書<br />\nLike聖：寫真，打飛機專用<br />\nLike版：男極圈<br />\n落like：打飛機<br />\n高登聖:網絡小說嘅書<br />\n家書：信<br />\n又食：食飯<br />\n妹：粥<br />\n嘜：杯<br />\n刮仔：梳<br />\n黃驚：運動鞋<br />\n拖水：毛巾<br />\n期數：類近班別<br />\n漿水：洗頭水或沐浴露<br />\n擺橫：攞屍<br />\n攞柳：痾尿或驗尿<br />\n擺堆：痾屎或驗屎<br />\n拜山：探訪<br />\n接殺：高官巡視<br />\n水記：單人倉<br />\n薄荷仔：老職有機會跌給你的非濃煙<br />\n貓：收音機<br />\n貓鬚：耳機<br />\n貓糧：3A細電池<br />\n死光：X光<br />\n牛：綠色垃圾車<br />\n爆哨：倒垃圾<br />\n打水：裝水<br />\n西瓜：拖鞋<br />\n死老鼠：臭襪<br />\n老鼠：襪<br />\n玻璃袋：透明袋<br />\n藍燈籠：藍色短底T<br />\n厚笠：衛衣<br />\n抓毛：毛冷衫<br />\n拜神褲：睡褲<br />\n拜神蓆：竹蓆<br />\n隻：月<br />\n碌：年<br />\n泊正：定罪<br />\n泡(讀音係氣泡個泡)：還押<br />\n水房：沖涼房<br />\nCatA：重犯<br />\n祠堂：赤柱監獄<br />\n細壁：壁屋<br />\n大壁：石壁<br />\n過界：調到其他監房<br />\n度頸：吊頸<br />\n揹簿(咩簿)：自殘傾向<br />\n猛龍：煙咀接駁頭(捉到會鎖水記）<br />\n私飯：還押犯人專屬私家飯(真&middot;茶記)，同上會鎖<br />\n橙酒：自製酒精，會鎖，嚴重<br />\n買子彈：付費代打人，會鎖，嚴重<br />\n朵紙：類似傳紙仔，期數經其他人傳到其他期數，多為隻眼開隻眼閉<br />\n骨仔：藥物<br />\n大P/細P：著名P字頭藥<br />\n三寶：大細p加止痛藥<br />\n還押三寶：m&amp;m 魚皮花生 蔥餅<br />\n定罪三寶：洗頭水 沐浴露 毛巾<br />\n更頭簿：老細記錄所員申請事項<br />\n<br />\n以上大概係我自己嘅經驗，入獄並唔好捱，入邊一個月大概係出邊兩個月嘅感覺，所以做人都係要行得正企得正先係最好。"},{"pid":"9f0fd5d87de5e6b6fa36bcea1a84b8b2d4a5a070","tid":2514678,"uid":263133,"like":0,"dislike":0,"score":0,"citedBy":0,"replyTime":"2021-05-03T11:53:50.000Z","msg":"我知我p牌推唔到post，有需要自己cap圖或轉載，有記得有遺留我會更新，或者有唔明問我，的會答你"},{"pid":"42d3c3e311a69239d5065cc915391e5d6b95e3ab","tid":2514678,"uid":27605,"like":0,"dislike":0,"score":0,"citedBy":1,"replyTime":"2021-05-03T11:57:45.000Z","msg":"頂住<img src=\"/assets/faces/normal/frown.gif\" class=\"hkgmoji\" />"},{"pid":"744160c6030c7c330a937456e5bf3e5d60a04512","tid":2514678,"uid":11121,"like":1,"dislike":5,"score":-4,"citedBy":1,"replyTime":"2021-05-03T11:58:59.000Z","msg":"自作自受<img src=\"/assets/faces/dog/hehe.gif\" class=\"hkgmoji\" />"},{"pid":"08306fe8d07aa8b1b56f95f53035578555d6eeeb","tid":2514678,"uid":263133,"like":0,"dislike":0,"score":0,"quote":{"pid":"42d3c3e311a69239d5065cc915391e5d6b95e3ab","tid":2514678,"uid":27605,"like":0,"dislike":0,"score":0,"citedBy":1,"replyTime":"2021-05-03T11:57:45.000Z","msg":"頂住<img src=\"/assets/faces/normal/frown.gif\" class=\"hkgmoji\" />"},"citedBy":0,"replyTime":"2021-05-03T11:59:31.000Z","msg":"捱過咗啦"},{"pid":"6ad7325ae33223e0de9295c2c6432c8ce786ac1c","tid":2514678,"uid":263133,"like":0,"dislike":0,"score":0,"quote":{"pid":"744160c6030c7c330a937456e5bf3e5d60a04512","tid":2514678,"uid":11121,"like":1,"dislike":5,"score":-4,"citedBy":1,"replyTime":"2021-05-03T11:58:59.000Z","msg":"自作自受<img src=\"/assets/faces/dog/hehe.gif\" class=\"hkgmoji\" />"},"citedBy":0,"replyTime":"2021-05-03T12:00:01.000Z","msg":"Yes"},{"pid":"76efebb342eb45cc3e6ce1d5ac1c356e4efa6e6c","tid":2514678,"uid":393145,"like":0,"dislike":0,"score":0,"citedBy":0,"replyTime":"2021-05-03T12:04:05.000Z","msg":"推<img src=\"/assets/faces/normal/frown.gif\" class=\"hkgmoji\" /><img src=\"/assets/faces/pig/drum.gif\" class=\"hkgmoji\" />"},{"pid":"a94d20d52c1392e57443e3459aa91cc7f5bc81fe","tid":2514678,"uid":262389,"like":0,"dislike":0,"score":0,"citedBy":0,"replyTime":"2021-05-03T12:12:42.000Z","msg":"感激不盡<img src=\"/assets/faces/normal/adore.gif\" class=\"hkgmoji\" /><img src=\"/assets/faces/normal/adore.gif\" class=\"hkgmoji\" />"},{"pid":"cec93009c9167ce89b84c7d69841b257b9703aca","tid":2514678,"uid":143151,"like":0,"dislike":0,"score":0,"citedBy":0,"replyTime":"2021-05-03T12:50:48.000Z","msg":"<img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" /><img src=\"/assets/faces/normal/kill.gif\" class=\"hkgmoji\" />"},{"pid":"eec6ae8e032de06d06eddd3f7cfe06dfe1abb491","tid":2514678,"uid":393145,"like":0,"dislike":0,"score":0,"citedBy":0,"replyTime":"2021-05-03T13:27:50.000Z","msg":"推推推"},{"pid":"2e2cce4cf495715cedfca26759215e080e0a0820","tid":2514678,"uid":143151,"like":0,"dislike":0,"score":0,"citedBy":0,"replyTime":"2021-05-03T15:12:31.000Z","msg":"推 感謝樓主"}]}