{"tid":582356,"cid":12,"subCid":0,"title":"[校園、悲劇、DSE]《沒有靈魂的天使》","createTime":"2018-03-06T05:54:36.000Z","updateTime":"2018-04-26T12:30:35.000Z","uid":141995,"like":10,"dislike":3,"uniUserReply":6,"replies":[{"pid":"064ce28bbf466c22c14206920f2a675f69c98727","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-06T05:54:36.000Z","msg":"《沒有靈魂的天使》<br />\n<br />\n逢星期日、二、四發表"},{"pid":"377688ab07de26f4eadab1725eca81594b0951a3","tid":582356,"uid":141995,"like":3,"dislike":0,"score":3,"citedBy":0,"replyTime":"2018-03-06T05:55:43.000Z","msg":"(01)  沒有靈魂的她<br />\n<br />\n我覺得 Tammy 近排成個人變晒 . . .<br />\n**************************************************************************************<br />\n「. . . 宮中府中，俱為一體，陟罰臧否，不宜異同。若有作姦犯科，及為忠善者，宜付有司，論其刑賞，以昭陛下平明之治，不宜篇私，使內外異法也。」<br />\n<br />\n老師環視班房入面嘅學生，見到有位女同學凝望住窗外，若有所思 . . . <br />\n<br />\n老師：「好！跟住 . . . Tammy，你繼續讀落去！ . . . Tammy ！」<br />\n<br />\nTammy 回過神，然後成個人嚇到彈起身，完全接唔到落去 . . .<br />\n<br />\n坐響佢後面嘅我見到 Tammy 驚到成個人震晒，於是提一提佢：<br />\n「32 頁第 4 段 . . .」<br />\n<br />\n老師：「喂 Candy，你唔係想提佢水啩 . . .」<br />\n<br />\n全班哄堂大笑。<br />\n<br />\nTammy 此刻尷尬到成塊面紅晒 . . .<br />\n<br />\nTammy：「侍侍 . . . 侍中、侍郎郭攸之、費褘、董允等，此皆良實 . . .」<br />\n<br />\n經歷過呢個咁尷尬嘅場面，Tammy 讀完之後終於忍唔住，成個人趴咗響張枱上面不斷咁喊，仲喊到收唔到聲 . . . <br />\n<br />\n見到 Tammy 咁嘅樣，我於是舉手問老師：<br />\n「老師！我想同 Tammy 佢去一去洗手間！」<br />\n<br />\n老師見到 Tammy 唔知乜事喊成咁，於晁俾我哋兩個一齊去洗手間。<br />\n<br />\n響行去洗手間嘅路上面，我一路扶住腳軟軟嘅 Tammy，幾經辛苦至行完平時用兩分鐘就行完嘅路 . . . <br />\n<br />\n就響 Tammy 踏入洗手間嘅一刻，佢終於頂唔住，成個人跪坐地上，仲瀨埋出嚟 . . . <br />\n<br />\n我見到呢幕就大驚，即刻跪響 Tammy 身邊，緊緊咁攬實 Tammy . . . <br />\n<br />\n我：「Tammy，你 . . . 」<br />\n<br />\nTammy 知道自己瀨咗，於是更加驚，攬住我喊，喊得比之前更加厲害 . . . <br />\n<br />\n作為 Tammy 嘅朋友，呢刻我真係完全唔知應該點做！<br />\n<br />\n我認識嘅 Tammy 唔應該係咁 . . . <br />\n<br />\n究竟佢響啱啱個假期入面發生過乜事？<br />\n<br />\n於是我一手摸住 Tammy 嗰把好柔順嘅長髮，嘗試用好溫柔嘅語調去問佢：<br />\n「傻妹，你點呀？」<br />\n<br />\nTammy 呢刻選擇完全唔出聲 . . . <br />\n<br />\n我：「咁 . . . 你唔出聲我又可以點幫你呢？」<br />\n<br />\nTammy 都係選擇沉默 . . . <br />\n<br />\n望住 Tammy 通紅但空洞嘅眼神，我知道 Tammy 肯定有啲不可告人嘅秘密。<br />\n<br />\n我好想知係乜事，但呢刻我知道自己冇辦法打聽到 . . .<br />\n<br />\n我感到有少少無助。<br />\n<br />\n但我知道，呢刻至少要先幫 Tammy 處理現場嘅境況 . . . <br />\n<br />\n於是我走入廁格，拆咗成卷廁紙出嚟，同 Tammy 一齊善後。<br />\n<br />\n我：「你呢刻唔想講就算啦！抹返乾淨自己先！」 <br />\n<br />\n於是我扶 Tammy 入廁格，等佢好好整理自己，然後再同佢去校務處申請早退，再折返洗手間清理現場。<br />\n<br />\n嗰一日，我完全冇心機上堂 . . . <br />\n<br />\nTammy，你究竟發生過乜事？<br />\n*******************************************************************************************<br />\n兩顆迷失嘅心靈，友情響咖啡室受到進一步嘅考驗<br />\n<br />\n下一集：《碎裂的咖啡杯》"},{"pid":"d960cb3ead441477f76e4532ca65cdde7b988435","tid":582356,"uid":74037,"like":0,"dislike":0,"score":0,"citedBy":0,"replyTime":"2018-03-06T06:47:43.000Z","msg":"已正評 ，過幾日再返嚟睇，儲文"},{"pid":"0d2bfdf0c52698a23d209e8cb0735db3f5bbcc68","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-08T05:23:13.000Z","msg":"(02) 碎裂的咖啡杯<br />\n<br />\n第二日放學，我特登約咗 Tammy 落咖啡室傾計。<br />\n<br />\n面對住一杯香濃嘅 Cappuccino，平時熱情洋溢嘅 Tammy 出奇地完全冇任何表情 . . . <br />\n<br />\n我忍唔住伸手摸一摸佢額頭：「唔係吖！你冇燒喎 . . . 」<br />\n<br />\nTammy 以佢空洞嘅眼神睥住我：<br />\n「我嘅事唔關你事！」<br />\n<br />\n佢一手撥開我隻手，仲將成杯  Cappuccino 打瀉埋 . . .<br />\n<br />\nTammy 用好冷漠嘅語氣同我講：「唔好意思，我失陪先。」<br />\n<br />\n之後，呢位完全感覺唔到有靈魂存在嘅女仔，身影漸漸響我視線範圍入面消失 . . . <br />\n<br />\n嗰一刻嘅咖啡室，得返我呢一名莫名其妙嘅少女，同埋一杯倒到一地都係嘅咖啡 . . . <br />\n<br />\n我俯身執返嗰隻已經跌到裂成兩半嘅咖啡杯上枱面。<br />\n<br />\n望住呢隻咖啡杯，我個心忽然之間覺得好痛 . . . <br />\n<br />\n點解 Tammy 唔肯同我講佢之前發生過乜事？<br />\n<br />\n我同佢之間嘅友誼仲存唔存在？<br />\n<br />\n定係好似隻咖啡杯咁已經無法挽救？<br />\n<br />\n但即使絕交都應該俾個原因我啩？<br />\n<br />\n我諗到呢度，忍唔住喊咗出嚟 . . . <br />\n****************************************************************************************<br />\n另一邊廂，由咖啡室衝咗出嚟嘅 Tammy，不斷響行人路上面跑 . . . <br />\n<br />\n跑到一間時裝店外面，佢望一望向個櫥窗，見到櫥窗嘅倒影入面，有個滿面淚痕嘅女仔 . . . <br />\n<br />\n諗返起頭先響咖啡室奪門而去嘅一幕，Tammy 終於忍唔住，一個人抱住雙膝跌坐響間時裝店外面不斷咁喊 . . . <br />\n<br />\n「小姐，你 . . . 」時裝店店員見狀，走咗出嚟。<br />\n<br />\n只可惜，店員並冇打算去安撫呢名女仔 . . .<br />\n<br />\n「你 . . . 你可唔可以唔好響我舖頭出面喊？」<br />\n<br />\n無奈嘅少女，以沉重嘅步伐慢慢遠離呢間冷漠嘅舖頭 . . . <br />\n*****************************************************************************************<br />\n夜裏，我同 Tammy 各自響自己屋企沉思。<br />\n<br />\nTammy 知道佢自己發生過乜事，但佢唔夠膽講俾人知 . . .<br />\n<br />\n而我就對 Tammy 嘅反應百思不得其解 . . .<br />\n<br />\n靜夜裏，我同 Tammy 都無法入睡，徹夜難眠 . . .<br />\n<br />\n但我深知道，Tammy 終有一日會肯講俾我知成件事嘅真相 . . . <br />\n**************************************************************************************<br />\n我嘗試回憶往日嘅 Tammy，揭示假期前後嘅變化<br />\n<br />\n下一集：《回憶中的她》，星期日發表"},{"pid":"bb884d7961640247bb21106dfb7fea56e6874bc9","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-11T00:50:24.000Z","msg":"(03) 回憶中的她<br />\n<br />\nTammy：「Candy！早晨呀！」<br />\n<br />\n我：「早晨呀！Tammy！」<br />\n<br />\n熱情洋溢嘅 Tammy，今年同我升到同一班。<br />\n<br />\nTammy 一直係學校女子田徑隊嘅中流砥柱，今年開始更成為田徑隊隊長。<br />\n<br />\n我本身唔係跑得之人，不過舊年 Tammy 於練跑期間不慎扭傷，我自告奮勇去代替 Tammy 出戰，結果當然輸到冇眼睇，但成件事卻令 Tammy 覺得深受感動，仲同我做咗好朋友。<br />\n<br />\nTammy 呢個女仔響我眼中，係一個好可靠嘅朋友。佢份人認真，而且冇架子，係一個單純直率嘅女仔。我好記得佢曾經同我講過，身為一個女仔一定唔好輸俾男仔，即使跑起嚟未必夠男仔快，但都要盡力而為，而佢係好希望有一日可以創出一個比男子田徑最快紀錄更快嘅紀錄。Tammy 佢就係憑住呢一份毅力，響田徑場上創出一個又一個嘅佳績。<br />\n<br />\n「我相信我終有一日會做到！」<br />\n<br />\n望住呢個充滿自信嘅笑容，我深信佢終有一日一定會做到！<br />\n<br />\n至少響嗰一刻，我真係咁諗。<br />\n<br />\n我：「你中學畢業之後有乜打算？」<br />\n<br />\nTammy：「我好希望可以代表香港去參加田徑比賽！」<br />\n<br />\n我：「做港隊代表？」<br />\n<br />\nTammy 向我點頭：<br />\n「香港女子單車有代表、桌球有代表，我好希望去運用我自身嘅天賦，去跑出一個精彩燦爛嘅人生！」<br />\n<br />\n成為港隊代表&mdash;呢樣我發夢都冇諗過！<br />\n<br />\n但另一方面，我知呢件事對 Tammy 一啲都唔易。<br />\n<br />\nTammy 響一個父母離異嘅家庭成長，中學時期由母親獨力撫養。佢深知母親含辛茹苦養育自己，所以佢好努力讀書，希望有朝一日可以出人頭地。中三開始，佢為咗減輕屋企經濟負擔，開始於放學後到各處去做兼職賺外快，盡量幫屋企賺取更多生活費，減輕母親嘅工作負擔。<br />\n<br />\n當我知道 Tammy 每日放學都要去做兼職時，有時我都會嘗試去關心佢嘅情況，甚至試過去到便利店「探班」。當然，我知道自己咁做未必對 Tammy 有太大幫助，但我對佢嗰份關心，我相信佢係感受到。<br />\n<br />\n至於佢打算點樣去成為港隊代表，我相信佢仍然好努力去摸索，或者只係時候未到啫！<br />\n<br />\n「『希望在明天』吖嘛！」<br />\n<br />\n「希望在明天」&mdash;但響呢一刻，我響 Tammy 嘅雙眼入面，完全見唔到希望 . . . <br />\n<br />\n我始終諗唔明，Tammy 點解呢排忽然收收埋埋，乜都唔肯同我講 . . . <br />\n<br />\nTammy，你當日心入面嗰份熱誠究竟去咗邊？<br />\n*****************************************************************************************<br />\n於是我決定暗地裏跟蹤 Tammy，觀察其心理變化<br />\n<br />\n下一集：《跟蹤者的心靈秘密》，星期二發表"},{"pid":"d100e56db808c359b8dab1540f2745b6c3d63836","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-13T12:20:44.000Z","msg":"(04) 跟蹤者的心靈秘密<br />\n<br />\n回憶完昔日嘅 Tammy，我決定開始秘密跟蹤 Tammy 每日嘅動向。<br />\n<br />\n由佢出門口開始，我尾隨佢行返學，再響學校觀察佢嘅表現。<br />\n<br />\n如果係平時嘅佢，一返到學校就會主動走到同學面前笑容滿面咁打招呼，再傾吓閒偈。<br />\n<br />\n只係呢幾日，佢一返到學校，就垂住頭走到 Canteen 嘅一角，自己一個人孤伶伶咁沉思 . . . <br />\n<br />\n平時上堂時，佢會好主動咁去寫筆記同問問題；呢幾日，佢經常望出窗外，唔知諗緊乜，情況去到一個地步連個別老師都察覺有唔妥 . . .<br />\n<br />\n平時小息，佢會走去操場跑返一兩個圈；呢幾日，佢選擇去圖書館 . . . <br />\n<br />\n平時 Lunch Time，佢會同田徑隊班好姊妹響 Canteen 一齊食晏；呢幾日，佢自行到校外食晏 . . .<br />\n<br />\n平時放學後，佢會同田徑隊班好姊妹一齊練跑；呢幾日，佢向田徑隊告假，一到放學時間就自己一個人返屋企 . . . <br />\n<br />\n平時我打電話俾 Tammy，佢都好樂意教我做功課同聽我訴苦；呢幾日，佢一知道係我打嚟就即時 Cut 我線 . . .<br />\n<br />\n我嘅第六感覺得，肯定唔係我激嬲咗佢，而係佢心入面的確係有啲難言之隱 . . .<br />\n<br />\n但係，只要 Tammy 一日唔肯講，咁試問又有邊個可以講到俾我知 Tammy 究竟發生乜事？<br />\n<br />\n而同一時間，我發現 Tammy 呢幾日經常摸自己個肚 . . . <br />\n<br />\n莫非 . . . <br />\n<br />\n我知響呢件事入面，有一個人可以幫到我&mdash;Tammy 媽媽。<br />\n<br />\n但係，如果 Tammy 又 Cut 我線，咁我點同 Tammy 媽媽傾？<br />\n<br />\n諗吓諗吓，我決定落社工室搵駐校社工姐姐幫手 . . .<br />\n<br />\n我：「我 . . . 我覺得有件事好困擾我 . . .」<br />\n<br />\n社工：「哦？係乜事？」<br />\n<br />\n我：<br />\n「我 . . . 近排唔知點解，我發現有個原本好熟絡嘅同學成個人變晒 . . . 我唔知佢係咪有事隱瞞我 . . . 」<br />\n<br />\n社工：「咁 . . . 你有冇嘗試同佢傾過？」<br />\n<br />\n我：「有，但係佢唔睬我 . . . 我唔知應該點做至好 . . . 」<br />\n<br />\n社工：「介唔介意話俾我知，嗰位朋友叫乜名？」<br />\n<br />\n我：「談 . . . 美妍 . . . Tammy . . . 」<br />\n<br />\n社工：「咁不如我搵日約佢過嚟傾傾，好冇？」<br />\n<br />\n社工姐姐於是約好咗 Tammy 第二日見面，嘗試去知道成件事係點 . . . <br />\n***************************************************************************************<br />\nTammy 應約去見社工，但同時佢選擇乜都唔講<br />\n<br />\n下一集：《受驚的心》，星期四發表"},{"pid":"73adb39b9e1b6bc1e2788ec4123964e9ce35a700","tid":582356,"uid":141995,"like":1,"dislike":0,"score":1,"citedBy":0,"replyTime":"2018-03-15T15:48:47.000Z","msg":"(05) 受驚的心<br />\n<br />\n第二日，社工姐姐約咗 Tammy 去傾，嘗試了解點解 Tammy 成個人變咗。<br />\n<br />\n只可惜，Tammy 好靜咁坐響社工室入面，眼神空洞，完全唔出聲。<br />\n<br />\n社工姐姐嘗試打開話題。<br />\n<br />\n社工：「你 . . . 冇事嘛？」<br />\n<br />\n然而 Tammy 繼續以空洞嘅眼神望住社工姐姐。<br />\n<br />\n社工：「我聽 Candy 佢講，你呢排好似完全唔理佢喎，點解嘅？」<br />\n<br />\nTammy 繼續一言不發。<br />\n<br />\n社工姐姐心入面覺得眼前呢個女仔肯定有唔妥。<br />\n<br />\n社工：「如果你之前發生過乜事，不妨講俾我知，睇吓我幫唔幫到你？」<br />\n<br />\nTammy 忽然雙目流淚，然後一支箭咁衝出社工室 . . . <br />\n<br />\n社工姐姐嘗試去追，但 Tammy 已經迅速轉咗上樓梯，不知所蹤 . . . <br />\n<br />\n社工姐姐意識到件事好唔對路，於是問校務處，取得 Tammy 屋企嘅聯絡電話，然後嘗試去打俾佢屋企人打聽一下 . . . <br />\n***************************************************************************************<br />\nTammy 一個人衝咗上樓梯，一跑就跑到上頂樓。<br />\n<br />\n上到頂樓，佢成個人忽然軟晒，跌坐地上，抱住雙膝，不斷痛哭 . . . <br />\n<br />\n「我所經歷過嘅事 . . . 我點講出口 . . . 」<br />\n****************************************************************************************<br />\n同一時間，我發現 Tammy 到咗上堂時間都未返到 . . . <br />\n<br />\n於是我同老師假意表示想去廁所，然後嘗試走遍學校唔同角落去搵 Tammy . . .<br />\n****************************************************************************************<br />\n另一方面，社工姐姐拎到電話號碼之後，就嘗試打去搵 Tammy 媽媽了解。<br />\n<br />\n只係因為 Tammy 媽媽事忙，社工姐姐打極都打唔通 . . .<br />\n****************************************************************************************<br />\n我幾經辛苦，終於響二號樓梯頂層搵到 Tammy . . .<br />\n<br />\n我靜靜咁行埋佢身邊，然後趁佢唔為意，一手攬實佢 . . .<br />\n<br />\nTammy 驚到想尖叫，但我掩實佢把口 . . .<br />\n<br />\n「要喊就喊落我身上！唔好怕！」<br />\n<br />\nTammy 響我懷中不斷咁喊不斷咁喊，期間仲驚到瀨埋出嚟 . . .<br />\n<br />\n我：「做乜又驚到瀨尿呀？傻妹？」<br />\n<br />\nTammy：「我好驚呀！我好驚呀！我真係好驚呀！」<br />\n<br />\n我：「我猶疑緊我係咪應該出跟住呢招 . . .」<br />\n<br />\nTammy 似乎知我心入面想點 . . .<br />\n<br />\n冇錯，我決定陪佢一齊瀨 . . . <br />\n<br />\nTammy 知道我因為佢而瀨埋一份，就更加驚 . . .<br />\n<br />\nTammy 喊晒口咁問我：「點解呀？！」<br />\n<br />\n我面帶微笑：<br />\n「唔知呢，想瀨就瀨o架啦！你知我做事不嬲都唔理後果o架啦！唔係咩？」<br />\n<br />\nTammy：「但係 . . . 」<br />\n<br />\n我：<br />\n「唔駛但係喇！雖然我唔知你發生乜事，但請你相信我，我會保護你！你抹乾淨塊面先啦！」<br />\n<br />\nTammy 望一望我，又望一望自己條裙，再望望我條裙，忍唔住笑咗出嚟！<br />\n<br />\n我見 Tammy 情緒終於平復返，於是多口問佢：<br />\n「咁我哋依家兩個都瀨到條裙濕晒，你話點算好？」<br />\n<br />\nTammy 面帶微笑，指一指地下。<br />\n<br />\n我：「吓？你想我哋就咁返去上堂？肯定俾人笑到面黃喎 . . .」<br />\n<br />\nTammy：「唔係呀！梗係落地下更衣室換返套體育衫啦！」<br />\n****************************************************************************************<br />\n響更衣室入面換好衫之後，我細細聲同 Tammy 講：<br />\n「如果你想講俾我知發生過乜事，你再講俾我知啦！我會等你！」<br />\n<br />\n然而 Tammy 已經忍唔住，響我耳邊細細聲咁講俾我聽發生過嘅事 . . . <br />\n<br />\n「我想同你講，我響聖誕假期間所經歷過嘅事 . . . 」<br />\n<br />\n*******************************************************************************************<br />\n聖誕假，可以好歡樂，亦可以好黑暗<br />\n<br />\n下一集：《那一年的聖誕假》，星期日發表"},{"pid":"b65bd5dfdfcdf62cc1c19afdb4f0a36dc8ecc852","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-18T00:56:13.000Z","msg":"(06) 那一年的聖誕假<br />\n<br />\n聖誕假，對每個人都有唔同嘅意義。<br />\n<br />\n對信教嘅朋友嚟講，聖誕係記念基督耶穌降生嘅日子。<br />\n<br />\n對非信徒嚟講，聖誕只係一個假期，甚至只係冬至嘅延伸。<br />\n<br />\n對學生嚟講，聖誕可以係代表一個長假期，但亦可能只係漫長補課時間嘅一部分。<br />\n<br />\n但對長期要做兼職嘅 Tammy 嚟講，聖誕假期或許係一個接 Job 嘅好時機。<br />\n<br />\nTammy 外貌唔算特別出眾，但畢竟都叫做有些許可愛，只要稍加化妝都見得吓人。佢見網上流行私影，而且收費可觀，於是膽粗粗想去試吓 . . .<br />\n<br />\n響十二月初，Tammy 將自己嘅可愛相片放上網上討論區，希望可以吸引到人。<br />\n<br />\n果然男性都係好易受美色誘惑，所以單響十二月上半個月，Tammy 單憑一舉手一投足已經賺到平時要做兩三個月兼職至賺到嘅收入。<br />\n<br />\nTammy 非常滿意自己嘅表現，不知不覺心紅起嚟。<br />\n<br />\n12 月 23 日，Tammy 接到一個私影 Job，要著住一身校服裙同個陌生男子去開房。<br />\n<br />\n嗰名男子年約二十餘歲，起初佢都係好似其他人咁不斷幫 Tammy 影沙龍，影完一陣，嗰名男子請 Tammy 飲一包紙包檸檬茶。Tammy 飲飲吓覺得唔對路，個頭越嚟越暈，越嚟越暈 . . . <br />\n<br />\n「嘿嘿！傻妹！你中計喇！」<br />\n****************************************************************************************<br />\n第二朝，Tammy 一覺醒來，發現嗰名男子已經不知所蹤，再望望自己下身，條底底已經俾人褪到腳眼，私處仲有啲白沬 . . .<br />\n<br />\nTammy 意識到噚晚發生過乜事 . . . 佢攬實張被，不斷咁喊 . . . <br />\n<br />\n「我以後點見人？」<br />\n<br />\n喊咗兩個鐘之後，面如土灰嘅少女，神情落寞咁返屋企 . . . <br />\n<br />\n而對 Tammy 造成更大打擊嘅係，事後佢發現自己冇嚟 M . . .<br />\n<br />\n「唔通真係俾人搞大咗？」<br />\n<br />\n一諗到呢度，Tammy 當場喊咗出嚟 . . .<br />\n*****************************************************************************************<br />\nTammy 將成件事和盤托出。<br />\n<br />\n聽到呢度，我終於明白點解佢唔敢同我講 . . . <br />\n<br />\n我忍唔住攬實佢，兩個女仔響更衣室入面不停咁喊 . . .<br />\n<br />\n我哋兩個嘅喊聲，傳到去一牆之隔嘅社工室。<br />\n<br />\n於是，社工姐姐走入嚟，想知我哋發生乜事 . . .<br />\n*****************************************************************************************<br />\n真相始終要和盤托出，當時我同 Tammy 都認為呢個係合適嘅做法。<br />\n<br />\n下一集：《和盤托出的時刻》，星期二發表"},{"pid":"ae261abd42b0b405980b2715c2e3d06c8c031867","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-20T05:34:41.000Z","msg":"(07) 和盤托出的時刻<br />\n<br />\n社工姐姐趕到過嚟，想問我哋發生乜事。<br />\n<br />\n只係當 Tammy 一見到社工姐姐，就驚到縮埋一嚿，仲攬到我實一實 . . .<br />\n<br />\n「你哋想講俾我知嘅時候就再過嚟搵我啦，好冇？」<br />\n<br />\n雖然社工姐姐講呢番話嗰陣帶住微笑，但我好明白佢心入面嗰份無奈 . . .<br />\n<br />\n但另一方面，我亦知道 Tammy 點解一直都唔肯講件事出嚟 . . .<br />\n<br />\n作為「夾心人」嘅我，究竟應該要點做好？<br />\n<br />\n作為一個完全未見過世面，得十六歲嘅女仔，呢刻我真係唔識講 . . .<br />\n<br />\n「不如我哋返上去上堂先，好冇？」我咁同 Tammy 講。<br />\n<br />\nTammy 諗咗一陣，然後向我微微點頭 . . .<br />\n<br />\n返到課室時，由於我同 Tammy 一齊「失蹤」咗成堂，結果當然俾老師省到七彩，仲嗌咗我哋兩個一齊出走廊罰企 . . .<br />\n<br />\n響走廊罰企期間，我捉實 Tammy 隻手，以示對佢嘅支持同鼓勵 . . .<br />\n<br />\n我見到 Tammy 當刻感動到流出眼淚 . . .<br />\n<br />\n午飯時間，Tammy 主動走咗去社工室，向社工姐姐道歉，並向佢如實交待聖誕假期間所遭遇嘅事 . . . <br />\n<br />\n聽到 Tammy 遇到咁嘅事，社工姐姐好溫柔咁攬實 Tammy，俾佢好好咁喊一場 . . .<br />\n<br />\n當 Tammy 喊完之後，社工姐姐問 Tammy 一個問題：<br />\n<br />\n「咁呢刻你打算點做？駛唔駛我同你報警？」<br />\n<br />\nTammy 抹一抹眼淚，然後嘗試好認真咁去諗：<br />\n<br />\n「我 . . . 唔知 . . .」<br />\n<br />\n睇到 Tammy 面上忐忑不安嘅表情，社工姐姐好想去幫到呢個女仔 . . .<br />\n<br />\n「不如放學之後我約埋 Candy 一齊嚟傾下，好冇？」<br />\n<br />\nTammy 有少少猶疑，但最終都答應。<br />\n****************************************************************************************<br />\n放學後，Tammy 拖埋我落去社工室，一齊商討。<br />\n<br />\n響社工室入面，我望住 Tammy，Tammy 望住我，大家都唔知應該點講好 . . .<br />\n<br />\n睇見我哋兩個女仔完全唔知點面對呢個問題，社工姐姐忍唔住開口問我哋：<br />\n「睇嚟你哋兩個都諗唔到下一步應該點做 . . . 想唔想聽我講少少意見？」<br />\n<br />\n我哋無奈點頭。<br />\n<br />\n「嗯 . . . 依家呢種情況，即係我哋所謂嘅『迷姦』，一般嚟講我哋可以幫受害人去報警，交由警方處理，之後佢哋會安排法醫響 Tammy 下面套取樣本，去化驗 DNA，並根據 Tammy 本人提供嘅資料去捉拿疑犯 . . . 咁但係當然啦，呢件已經唔係噚晚所發生嘅事，我相信響事發後你已經沖過唔止一次涼，所以未必會留低太多證據可以俾差人去查案 . . . 另一方面，我可以為 Tammy 你安排驗孕，睇吓你係咪真係有 BB，然後再決定下一步行動 . . .」<br />\n<br />\nTammy：「咁萬一我真係有咗 . . .」<br />\n<br />\n社工：<br />\n「咁你就要做決定&mdash;選擇係咪終止懷孕。不過終止懷孕與否，你仲有時間可以去考慮。」<br />\n<br />\n聽完社工姐姐嘅建議，我陪 Tammy 離開學校。<br />\n<br />\n響返屋企嘅路途上，我見到 Tammy 成個人比之前更灰 . . .<br />\n<br />\n我感受到佢心入面嗰種不安，於是我見附近冇人，就好溫柔咁攬實佢 . . . <br />\n<br />\n「想喊就喊啦 . . .」<br />\n<br />\n響我嘅懷抱入面，Tammy 忍唔住，不停咁喊 . . .<br />\n<br />\n作為佢最信任嘅朋友，講真呢刻我除咗由佢喊之外，都已經唔知有乜嘢可以幫到佢 . . . <br />\n<br />\n就響嗰一剎那，我望見公園入面一棵棵參天巨木，腦海入面忽然閃過一個意念 . . .<br />\n<br />\n我：「不如我哋 . . .」<br />\n*******************************************************************************************<br />\n陷入迷失係一件好危險嘅事 . . . <br />\n<br />\n然而去到呢一刻，連我都陷入迷失 . . . <br />\n<br />\n下一集：《大樹下的約定》，星期四發表"},{"pid":"aa06b52b34e50f42708a84f389f666ad7be21c61","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-22T04:59:08.000Z","msg":"(08) 大樹下的約定<br />\n<br />\n我：「不如我哋 . . .」<br />\n<br />\n當心靈陷入憂鬱，往往係最危險嘅時候 . . .<br />\n<br />\n見到眼前呢種情況，講真當刻我有諗過，不如同 Tammy 一齊，響公園暗角搵棵樹一齊上吊 . . .<br />\n<br />\n但當我講出「不如我哋」呢四隻字之後，我彷彿感受到心入面有股力量叫我唔好再講落去，於是 . . .<br />\n<br />\n我：「不如我哋 . . . 去公園坐低傾傾好冇？」<br />\n<br />\n響公園長櫈上面，我同 Tammy 坐得異常地開，中間幾乎夠攝多一個人 . . .<br />\n<br />\nTammy 低頭沉思，而我就抬頭望住頭頂嘅參天巨木 . . .<br />\n<br />\n我：「Tammy，不如我哋 . . . 去死囉？」<br />\n<br />\n聽到我口中講出呢句，Tammy 感到好錯愕。<br />\n<br />\n我：「對唔住呀 Tammy！我想講我本來真係有咁諗過，之不過 . . .」<br />\n<br />\nTammy：「之不過？」<br />\n<br />\n我：<br />\n「嗯 . . . 只係我感覺到我心入面有種力量阻止我去咁做 . . . 如果冇佢出手去阻止，呢刻我哋應該已經掛咗響棵樹上面 . . .」<br />\n<br />\nTammy：「我想同你講一件事 . . .」<br />\n<br />\n我：「哦？」<br />\n<br />\nTammy 深呼吸咗一吓：<br />\n「響嗰件事發生咗之後，我真係有諗過去死 . . . 下學期頭幾日，你咪見我日日望出窗魂遊丈外嘅 . . . 我當時響度諗，如果我響度跳落去，咁係咪可以當乜事都冇發生過？ . . . 但就響嗰個時間，你拍我膊頭令我回過神，我猛然發覺我身邊仲有朋友，我唔想就咁離開你哋 . . . 所以我至可以生存到依家。」<br />\n<br />\n聽到 Tammy 呢段剖白，我忍唔住攬實佢不停咁喊 . . . <br />\n<br />\n見到呢個場面，Tammy 都忍唔住流出一行眼淚：<br />\n「呢排辛苦你喇，傻妹 . . .」<br />\n******************************************************************************************<br />\n之後，我同 Tammy 各自返到自己屋企。<br />\n<br />\n響我屋企入面，我閂埋房門，響書枱度仔細咁諗 . . .<br />\n<br />\n究竟點先可以幫到 Tammy？<br />\n<br />\n雖然我對懷孕一事近乎毫無認識，但我知道，繼續定終止要盡快落決定，唔可以遲。<br />\n<br />\n望一望月曆，原來已經到咗三月 . . .<br />\n<br />\n已經三個月&mdash;仲有幾多時間可以俾佢繼續考慮？<br />\n*******************************************************************************************<br />\n另一方面，Tammy 都響自己房入面沉思。<br />\n<br />\n佢一直唔敢同佢媽媽講呢件事，佢唔想傷佢媽媽心。<br />\n<br />\n但件事已經三個月，如果選擇繼續懷孕再遲啲會見肚，想包都包唔住 . . .<br />\n<br />\n然而另一方面，佢知道罪不在個 BB，佢唔想白白斷送 . . .<br />\n<br />\n「我應該點做好 . . .」<br />\n<br />\n淌淚嘅少女，再一次陷入迷思中 . . . <br />\n<br />\n結果喊咗一個鐘之後，Tammy 主動打俾我：<br />\n「Candy，我好認真咁諗過喇，我決定 . . .」<br />\n*******************************************************************************************<br />\n眼淚嘅意義有好多種，可以係表達傷心，可以係表達驚慌，可以係表達開心 . . . <br />\n<br />\n但呢一次嘅眼淚，我真係唔知係代表乜 . . . <br />\n<br />\n下一集：《天使的眼淚》，星期日發表"},{"pid":"d4bf70ddfe3158d9160df4ef3e552d19ba634f0f","tid":582356,"uid":141995,"like":1,"dislike":0,"score":1,"citedBy":0,"replyTime":"2018-03-25T12:06:58.000Z","msg":"(09) 天使的眼淚<br />\n<br />\nTammy 主動打俾我：<br />\n「Candy，我好認真咁諗過喇，我決定 . . .」<br />\n<br />\n當我聽到 Tammy 嘅決定，嗰刻我腦海一片空白，完全唔識回應 . . .<br />\n<br />\nTammy 決定繼續懷孕。<br />\n<br />\n電話聽筒連續好幾分鐘 Dead Air . . .<br />\n<br />\n因為我真係唔知應該點回應 . . .<br />\n<br />\n「喂喂？Candy 你係咪仲聽緊？」<br />\n<br />\n我一時間情緒好複雜 . . . <br />\n<br />\n我發現原來我完全唔識面對呢種情況 . . .<br />\n<br />\n聽完之後喊咗出嚟嗰個竟然係我 . . .<br />\n<br />\n我嘅喊聲經電話傳到 Tammy 耳入面。<br />\n<br />\nTammy：「Candy . . . 你做乜無端端喊？」<br />\n<br />\n我嘗試收起眼淚：「我 . . . 我都唔知 . . .」<br />\n<br />\n事實上我知點解自己喊咗出嚟，因為我好明白，Tammy 呢刻選擇要背負嘅責任，實在好大好大 . . .<br />\n<br />\n但我唔敢同 Tammy 講出嚟 . . .<br />\n<br />\n同一時間，我隱約聽到電話另一邊嘅 Tammy 都喊緊 . . .<br />\n<br />\n我：「你唔好喊啦 . . . 再喊我哋都收唔到線 . . .」<br />\n<br />\n結果呢個大部分時間充斥住淚水嘅通話，歷時接近一小時至結束。<br />\n<br />\n我：「不如我哋聽日一齊同社工姐姐傾吓，好冇？」<br />\n<br />\nTammy：「嗯！」<br />\n<br />\n傾完電話之後，我坐響床上面，抱住雙膝，不斷咁喊 . . .<br />\n<br />\n點解 Tammy 要承受呢一切？<br />\n<br />\n佢同個 BB 之後點生活？<br />\n<br />\n佢未來條路要點行？<br />\n<br />\n諗吓諗吓，我越喊越厲害。<br />\n<br />\n喊到一個地步，我個心攰到不知不覺就瞓著咗 . . .<br />\n****************************************************************************************<br />\n響夢入面，我聽到一把聲：<br />\n「Candy，唔好再喊喇！我自有安排！」<br />\n<br />\n我：「請問你係 . . . ？」<br />\n<br />\n聲音：「我係邊個你終有一日就會知。你只要繼續陪住 Tammy 就得！」<br />\n<br />\n我：「但我想知我可以點做？」<br />\n<br />\n但係把聲音之後冇再回應我 . . .<br />\n****************************************************************************************<br />\n第二朝我醒返嗰陣，我發現自己成塊面都係眼淚 . . . <br />\n<br />\n我抹一抹眼淚，然後換校服準備好去返學。<br />\n<br />\n返到學校門口，我見到社工姐姐同 Tammy 已經響學校門口等緊我 . . .<br />\n*******************************************************************************************<br />\n決定伸出援手嘅人肯定係天使，但我有冇咁嘅能力去幫人？<br />\n<br />\n下一集：《伸出援手的天使》，星期二發表"},{"pid":"dfe7e1652e4aeea1e803530dc8b6a568a6cac09f","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-27T05:02:27.000Z","msg":"(10) 伸出援手的天使<br />\n<br />\n見到社工姐姐同 Tammy 響門口對住我揮手，我大概估到發生乜事。<br />\n<br />\n響社工室，社工姐姐向我表示已經知道 Tammy 想繼續懷孕一事，於是想同我一齊傾傾下一步點做。<br />\n<br />\n社工姐姐：<br />\n「嗱，等我講返客觀立場先&mdash;因為你係因你不願意嘅情況而成孕，理論上你係冇必要為對方而作出包括懷孕在內嘅犧牲 . . . 但既然你選擇繼續懷孕，我會尊重閣下嘅意願。不過，須知道雖然你已經到達可以合法性交嘅年齡，不過一般嚟講，本地學生係唔會響十八歲之前懷孕，而你有機會因為你咁早懷孕而面對你身邊各式各樣嘅目光，尤其係你著住校服但又同時大住肚嘅時候，你長遠嘅人生幸福都有可能受呢個 BB 影響 . . . 你可以改變決定嘅限期仲有大約 9  星期 ，所以就住呢一點，你要好認真咁去考慮！」<br />\n<br />\nTammy 聽罷，摸一摸自己個肚，然後點頭示意。<br />\n<br />\n之後社工姐姐叫 Tammy 先行離開社工室，然後轉身同我講：<br />\n「我知 Candy 你係同 Tammy 最 friend 嗰個，所以我好希望你可以幫我一件事&mdash;好好睇實 Tammy，隨時向佢伸出援手。」<br />\n<br />\n我：「咁但係 . . . 我可以點提供協助？」<br />\n<br />\n社工姐姐：「你知唔知一名懷孕嘅少女最需要嘅係乜？」<br />\n<br />\n我搖頭。<br />\n<br />\n社工姐姐：「咁如果比著依家懷孕嗰個係你呢？」<br />\n<br />\n如果係我？<br />\n<br />\n講真我從來冇諗過呢個問題 . . .<br />\n<br />\n之不過，響呢三個月入面我所經歷過嘅事入面，我彷彿有些許頭緒 . . .<br />\n<br />\n我：「我會 . . . 好希望有人會 . . . 同我同行，幫我遮風擋雨 . . . 」<br />\n<br />\n社工姐姐：「嗯！咁你可唔可以照你所講咁去做？」<br />\n<br />\n我：「咁 . . . 我盡力而為啦 . . . 」<br />\n<br />\n雖然咁講，但我真係一啲頭緒都冇 . . .<br />\n<br />\n社工姐姐睇到我一臉茫然，於是加多一句：<br />\n「我知呢件事對你嚟講的確唔易做到 . . . 不過你就盡力去做啦！我相信終有一日，你會發現你所做嘅事係值得嘅！如果有需要嘅話，歡迎落嚟搵我！」<br />\n<br />\n於是，我陪同 Tammy 一齊到課室上堂。<br />\n****************************************************************************************<br />\n如是者，已經到四月。<br />\n<br />\n呢幾個月，Tammy 個肚漸漸凸出，懷孕嘅事已經無法再隱瞞落去 . . .<br />\n<br />\n而更嚴重嘅事，發生響四月底 . . . <br />\n<br />\n當日，Tammy 如常上堂，忽然面色發青，然後響毫無先兆下當場作嘔 . . . <br />\n<br />\n可憐坐佢前面嘅男同學 Gavin 食到應一應，被噴到成個背脊都係嘔吐物 . . . <br />\n<br />\n呢一幕全班嘩然 . . .<br />\n<br />\n「搞錯呀！乜事呀你？！」Gavin 拎轉身向 Tammy 怒罵。<br />\n<br />\n只見 Tammy 雙眼開始反白，然後成個暈低 . . .<br />\n<br />\n見到咁嘅情況，我即刻衝上前頂實 Tammy，唔俾佢跌落地 . . . <br />\n<br />\n我：「Tammy！」<br />\n<br />\n呢刻我開始明白，點謂之「隨時伸出援手」 . . . <br />\n******************************************************************************************<br />\n當連天使都昏厥時，究竟我哋嘅指望響邊？<br />\n<br />\n下一集：《昏厥的天使》，星期四發表"},{"pid":"bfdd874d2b157667f50d0f3f3c900637647953a7","tid":582356,"uid":141995,"like":0,"dislike":0,"score":0,"citedBy":0,"replyTime":"2018-03-29T08:28:31.000Z","msg":"(11) 昏厥的天使<br />\n<br />\n「搞錯呀！乜事呀你？！」Gavin 拎轉身向噴到佢成個背脊 Tammy 怒罵。<br />\n<br />\n只見 Tammy 雙眼開始反白，然後成個暈低 . . .<br />\n<br />\n見到咁嘅情況，我即刻衝上前頂實 Tammy，唔俾佢跌落地 . . . <br />\n<br />\n我：「Tammy！」<br />\n<br />\n好在我總算趕及，可以頂實 Tammy。<br />\n<br />\n但同一時間，我又見到佢開始瀨尿 . . . <br />\n<br />\n另一方面，大家見到 Tammy 忽然面青暈低仲瀨埋尿，紛紛走過嚟睇發生乜事 . . .<br />\n<br />\n「Tammy 佢係咪死咗？」有男同學竊竊私語。<br />\n<br />\n「Tammy！唔好呀！點解會咁 . . .」有幾個女同學嚇到攬住一齊喊 . . .<br />\n<br />\n我嘗試伸手去摸佢心口同個鼻：「放心！Tammy 仲有呼吸有心跳！佢未死！」<br />\n<br />\n見到咁嘅情況，老師叫一名男同學即刻去保健室嗌保健員上嚟。<br />\n<br />\n保健員上到嚟，見到 Tammy 開始恢復意識，於是做完簡單檢查後，叫四個女仔幫忙扶佢落保健室休息，當中包括我。<br />\n<br />\n扶 Tammy 落樓下嘅過程入面，大家都好好奇點解 Tammy 好似比之前重咗 . . . <br />\n<br />\n有女同學好好奇咁問 Tammy：<br />\n「咦？Tammy 你呢排食多咗嘢？」<br />\n<br />\nTammy 一臉強顏歡笑，微微點頭 . . . <br />\n<br />\n我好想講俾佢哋知個實情，但我真係唔敢講 . . .<br />\n<br />\n去到保健室，我叫其他同學先返返上去課室，我自己一個留響保健室陪 Tammy。<br />\n<br />\n我：「Tammy，你點呀？」<br />\n<br />\n瞓咗響病床上面嘅 Tammy，搵張被遮住個頭，刻意迴避我嘅目光 . . .<br />\n<br />\n見到佢咁嘅反應，我好明白，但亦都好無奈 . . . <br />\n<br />\n如果佢連對我講自己有咗都咁尷尬，試問佢點可能公開宣佈？<br />\n<br />\n但另一方面，隨住佢個肚越漲越大，根本冇可能繼續隱瞞落去，反而會引發更加多麻煩 . . .<br />\n<br />\n我伸手入佢被入面，捉住佢隻手，眼淚一滴一滴咁滴落佢隻手度 . . .<br />\n<br />\n我強忍住眼淚，好認真咁問 Tammy：<br />\n「Tammy 你打算繼續隱瞞件事到幾時？你知唔知 . . . 我每次望住你個肚，我都提心吊膽 . . . 我真係 . . . 我真係好驚 . . .」<br />\n<br />\n我已經再講唔到落去，眼淚好似瀑布咁傾流而下 . . .<br />\n<br />\n我感到刻意背向我嘅 Tammy，成個人震緊 . . . <br />\n<br />\nTammy：<br />\n「我 . . . 我都唔知 . . . 我知道件事好快就會穿煲 . . . 但係我 . . . 但係我 . . .」<br />\n<br />\n雖然我望唔到 Tammy 塊面，但由佢斷斷續續嘅語氣，我知道佢心入面好亂，好亂 . . .<br />\n<br />\n就咁樣，我同 Tammy 又失咗一堂 . . .<br />\n<br />\n老師見我咁耐都未返，於是落堂後走咗落嚟保健室搵我哋。<br />\n<br />\n一入保健室，只見我同 Tammy 一齊喊緊 . . .<br />\n<br />\n老師：「你兩個 . . . 冇事吖嘛？」<br />\n<br />\n佢行埋嚟，Tammy 即刻面都青埋 . . . <br />\n<br />\n老師：「Tammy 你唔通 . . . 有咗？」<br />\n<br />\n我：「你點知？」<br />\n<br />\n我即刻掩住自己把口，雖然講咗出口嘅嘢就注定收唔返 . . .<br />\n******************************************************************************************<br />\n提早踏足大人世界嘅少女，明顯需要嚟自大人嘅金石良言 . . .<br />\n<br />\n下一集：《老師的贈言》，星期日發表"},{"pid":"ef389c55e8deaea63b81a1abd4c6fabbce69667c","tid":582356,"uid":29375,"like":0,"dislike":0,"score":0,"citedBy":0,"replyTime":"2018-03-30T14:39:57.000Z","msg":"推<img src=\"/assets/faces/normal/wink.gif\" class=\"hkgmoji\" />"},{"pid":"9aa1c21f2e16f1aacc2bde4006b7ff3f0620ad11","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-01T12:10:33.000Z","msg":"(12) 老師的贈言<br />\n<br />\n老師：「Tammy 你唔通 . . . 有咗？」<br />\n<br />\n我：「你點知？」<br />\n<br />\n我即刻掩住自己把口，雖然講咗出口嘅嘢就注定收唔返 . . .<br />\n<br />\n老師：<br />\n「我點知？我都生過仔嘛！睇見 Tammy 佢成日遮遮掩掩咁就一早覺得有唔妥啦！」<br />\n<br />\n老師轉身問 Tammy：<br />\n「Tammy，介唔介意同我講你發生過乜事？」<br />\n<br />\nTammy 即刻成塊面紅晒，然後手指指向我 . . .<br />\n<br />\n老師：<br />\n「你想講 . . . Candy 佢搞大咗你個肚？」<br />\n<br />\nTammy 塊面比之前更加紅，仲不斷咁搖頭 . . . <br />\n<br />\n老師見到呢幕，當堂笑咗出嚟：<br />\n「傻囡！女仔梗係冇可能搞大另一個女仔個肚啦！不過我大概明你個意思 . . .」<br />\n<br />\n 於是老師轉身，好認真咁問我：<br />\n「Candy，睇嚟你應該知道 Tammy 究竟發生過乜事 . . . 介唔介意講俾我知？」<br />\n<br />\n我：「我？點解問我？」<br />\n<br />\n然後我瞄一瞄身邊嘅 Tammy，Tammy 又瞄一瞄我。<br />\n<br />\n由佢所打嘅眼色，我知都係要我講 . . .<br />\n<br />\n我：「Tammy 佢響聖誕假嗰陣，俾佢男朋友搞大咗個肚 . . .」<br />\n<br />\n我選擇講大話，因為我好驚傷害到 Tammy . . .<br />\n<br />\n點之 Tammy 突然插咀：「嗰個唔係我男朋友！」<br />\n<br />\n老師望一望 Tammy，然後又望一望我 . . .<br />\n<br />\n老師：「傻妹，做乜講大話呃我呀？」<br />\n<br />\n我見到老師對眼望實我 . . .<br />\n<br />\n我即刻面都紅晒：「好對唔住！」<br />\n<br />\n結果我和盤托出，講晒俾老師知，連 Tammy 選擇繼續懷孕一事都講埋。<br />\n<br />\n老師聽完之後，問咗 Tammy 一句：<br />\n「但你下年考 DSE 喎！你真係打算咁做？」<br />\n<br />\n我想幫 Tammy 打圓場，但老師用手撳住我把口 . . .<br />\n<br />\n我知老師想俾 Tammy 做決定，於是我唔出聲。<br />\n<br />\nTammy 望一望我，再望一望老師，然後點頭。<br />\n<br />\n老師：<br />\n「嗯。既然你選擇咁做，我尊重你嘅決定。不過我想認真提醒你，你往後所做嘅每一個決定，你都未必有機會反悔，知唔知？」<br />\n<br />\nTammy 聽到之後，似乎開始怯怯哋，捉到我實一實。<br />\n<br />\n老師：<br />\n「仲有你呀，Candy！唔好呃自己，唔好夾硬嚟。一旦遇到一啲你自己承受唔到嘅問題，試吓去搵人幫手。你唔係仲有班好同學咩？」<br />\n<br />\n同我哋傾完之後，老師叫我哋上返課室上堂。<br />\n<br />\n我心入面知道，前路或許會更艱苦，更漫長。<br />\n<br />\n但同一時間，我彷彿見到一條出路。<br />\n<br />\n之但係 . . . <br />\n*******************************************************************************************<br />\n班入面係有好同學，但亦有壞同學<br />\n<br />\n然而即使壞同學只係佔少數，其所帶嚟嘅影響亦可以係相當大<br />\n<br />\n下一集：《遭受排擠的天使》，星期二發表"},{"pid":"acceeaa0a9ce8f5f206b69edb466a94760e76730","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-03T12:30:42.000Z","msg":"(13) 遭受排擠的天使<br />\n<br />\n當一個人被視為「特權階級」時，自然會有人針對佢。<br />\n<br />\n而懷孕已達五個月嘅 Tammy，好不幸咁開始遭到欺凌。<br />\n<br />\n起初不過係一啲言語攻擊，雖然對 Tammy 嘅心靈都構成一點點傷害，不過經過我嘅開解，總算頂得住 . . .<br />\n<br />\n去到五月尾，情況日益惡化 . . .<br />\n<br />\n有一次，有幾個女仔趁我唔為意，捉咗 Tammy 入洗手間，想對付佢 . . .<br />\n<br />\n「喂！你哋睇吓！我哋班出咗個大肚婆喎！」<br />\n<br />\n「大咗肚就變『特權階級』囉！巴閉啦！」<br />\n<br />\n「不如我哋 . . .」<br />\n<br />\n正當其中一個女仔想起腳踢 Tammy 時，佢哋當中有人出手阻止。<br />\n<br />\n「喂，唔好咁對大肚婆先得o架，咁好冇陰德嘅，不如 . . .」<br />\n<br />\n於是幾個女仔開始出手掌摑 Tammy 塊面，之後有人更裝咗一盤凍水，兜頭倒落 Tammy 身上 . . .<br />\n<br />\n「喂！你哋響度做乜呀？！」<br />\n<br />\n老師見到，即時開聲喝止，之後叫我去睇睇 Tammy，然後捉嗰幾個女仔去見訓導。<br />\n<br />\n我行埋去 Tammy 身邊，見到佢一個人坐響廁格入面，成身濕晒，抱住對腳，響度不斷咁震 . . .<br />\n<br />\n我扶起 Tammy，佢成個人撲落我身上，不斷咁喊 . . .<br />\n<br />\n「我好驚呀！我好驚呀！」<br />\n<br />\n我望住鏡入面 Tammy 濕晒嘅背影，原本雪白嘅校裙一經濕水變成近乎透明，連佢著緊嗰 set 淺藍色嘅胸圍帶同底底都清晰可見 . . .<br />\n<br />\n我知 Tammy 驚到瀨埋尿，但我已經無計可施 . . .<br />\n<br />\n於是我先安置好 Tammy，然後再去到廁所門口，睇吓可唔可以嗌到可信任嘅同學嚟幫手。<br />\n<br />\n我見到 Gavin，我借度門嚟掩護，然後問佢可唔可以幫手拎兩條乾淨毛巾上嚟。<br />\n<br />\n佢雖然有啲唔願意，但最終都拎咗兩條上嚟。<br />\n<br />\n「嗱！俾你哋o架！」<br />\n<br />\n於是我同 Tammy 各自包住一條毛巾，落去樓下更衣室換衫。<br />\n<br />\n嗰幾名涉事嘅女仔被學校記過，但因涉及校譽問題，學校並冇將今次事件通報教育局。<br />\n<br />\nTammy 雖然冇再遭遇肉體上嘅欺凌，但已經被部分同學孤立，而遭孤立嘅同學甚至包括我 . . .<br />\n<br />\n如此這般，呢個五月我同 Tammy 好艱難咁渡過 . . .<br />\n<br />\n甚至連我自己都開始出現情緒病病徵 . . .<br />\n<br />\n有一晚，我一個人響間房入面，忽然間就喊咗出嚟 . . .<br />\n<br />\n我甚至拎出咗一把 Cutter，想割落隻手度 . . .<br />\n<br />\n但我喊到成個人震晒，震到連把 Cutter 都跌埋落地 . . .<br />\n<br />\n我歇斯底里咁喊，喊咗唔知幾多個鐘 . . .<br />\n<br />\n期間，響我耳邊傳嚟一把聲 . . .<br />\n*****************************************************************************************<br />\n呢把聲音，光照我踏入光明之路，但同時亦映照出少女內心嘅陰影 . . .<br />\n<br />\n下一集：《光與影的六月》<br />\n<br />\n受清明節假期影響，順延至星期五發表"},{"pid":"2ed74c21972b83d81ac98ed78d8a3e684fb4f818","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-05T16:15:32.000Z","msg":"(14) 光與影的六月<br />\n<br />\n<br />\n嗰一晚，我一個人響間房入面，忽然間就喊咗出嚟 . . .<br />\n<br />\n我甚至拎出咗一把 Cutter，想割落隻手度 . . .<br />\n<br />\n但我喊到成個人震晒，震到連把 Cutter 都跌埋落地 . . .<br />\n<br />\n我歇斯底里咁喊，喊咗唔知幾多個鐘 . . .<br />\n<br />\n期間，響我耳邊傳嚟一把聲：<br />\n<br />\n「Tammy，你為乜心煩意亂？」<br />\n<br />\n我：「你係？」<br />\n<br />\n聲音：「我係邊個你呢刻唔需要知。之不過，唔通你覺得擔心真係有用？」<br />\n<br />\n我嘅眼淚流得更加多：「咁我仲可以點喎？！」<br />\n<br />\n聲音：「你嚟跟從我啦！」<br />\n***************************************************************************************<br />\n我好肯定嗰一個唔係一個普通嘅夢。<br />\n<br />\n但作為讀教會學校出身嘅我，當刻好認真咁思考個夢嘅意義 . . .<br />\n<br />\n然後就到六月。<br />\n<br />\n六月，係考試嘅季節。<br />\n<br />\n而已經懷孕六個月嘅 Tammy，忙於應付考試，又要出入健康院，開始出現疲態 . . .<br />\n<br />\n就響開始考試前幾日，Tammy 再一次響上堂期間忽然暈低，而且同樣瀨到一地都係 . . .<br />\n<br />\n雖然我哋唔係未見過呢個場面，但我見到 Tammy 又暈低，心入面真係好擔心 . . .<br />\n<br />\n以佢咁嘅狀態，佢點去考試？<br />\n<br />\n佢會唔會因為個 BB 而導致留班？<br />\n<br />\n我真係好驚，驚到即刻向上帝祈禱。<br />\n****************************************************************************************<br />\n後嚟，到咗 Lunch Hour，我同 Tammy 食完飯，之後帶佢去操場樹下傾計。<br />\n<br />\n我：「Tammy 你知唔知 . . . 我噚晚發咗一個夢 . . . 我遇見神。」<br />\n<br />\n聽到我講起神，唔知點解 Tammy 笑咗出嚟。<br />\n<br />\nTammy：「我曾經都有諗過去認識呢個信仰，但我知我心入面有攔阻 . . .」<br />\n<br />\n我：「咁不如我哋放學之後過教堂行吓？」<br />\n<br />\nTammy 點頭示好。<br />\n<br />\n結果我決咗志，但 Tammy 冇 . . .<br />\n<br />\n我好想知點解，但我唔敢問 Tammy . . .<br />\n<br />\n「不如等考試後再講？」<br />\n<br />\n我知佢心入面有好多掙扎 . . .<br />\n*******************************************************************************************<br />\n考試期間，我同 Tammy 都好努力去答卷。<br />\n<br />\n還好，Tammy 響考試期間冇暈低，我覺得佢得到神保守。<br />\n<br />\n但另一方面，我覺得 Tammy 成個人越嚟越憔悴 . . .<br />\n***************************************************************************************<br />\n終於嚟到暑假，但我知咁唔代表我可以掉以輕心<br />\n<br />\n下一集：《暑假的少女》，星期日發表"},{"pid":"acdd92dd733eddc0a33fc5a4e1a836d8873656d5","tid":582356,"uid":82358,"like":0,"dislike":0,"score":0,"citedBy":1,"replyTime":"2018-04-05T16:46:48.000Z","msg":"live<br />\n真人真事？"},{"pid":"d90bafa56850250b32268f87cda279c4a7e43635","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-08T02:06:38.000Z","msg":"(15) 暑假的少女<br />\n<br />\n暑假&mdash;對準備應考 DSE 嘅考生嚟講，係一個關鍵時刻。<br />\n<br />\n而對於學習進度甚為落後嘅 Tammy，就更加緊要。<br />\n<br />\n之不過，雖然有老師肯親身上門幫 Tammy 義務補習，但隨住 Tammy 個肚越嚟越大，佢心入面嗰種憂慮同興奮都響不知不覺間同步增加 . . . <br />\n<br />\n七月散學禮時，Tammy 選擇告假，由我代領成績表。<br />\n<br />\n我響放學後親身拎張成績表上佢屋企。<br />\n<br />\n一上到去，只見已經懷孕七個月嘅 Tammy，雖然面上仍掛住一絲微笑，但又硬係有一絲蒼桑感 . . .<br />\n<br />\n我：「嗱，成績表呀！你同我升到去同一班！你 . . . 冇事嘛？」<br />\n<br />\nTammy 向我微笑，之後又忽然暈低 . . .<br />\n<br />\n我托實 Tammy。Tammy 響暈眩中恢復意識 . . .<br />\n<br />\n我：「你呢排 . . . 瞓得好嘛？」<br />\n<br />\nTammy 向我點頭微笑。<br />\n<br />\n我一時間真係唔知俾乜反應佢好，因為佢每次唔出聲，肯定係有事隱瞞緊我 . . .<br />\n<br />\n我：「瞓得差就抖吓啦！太搏對個胎唔好 . . .」<br />\n<br />\n我正想轉身離開之際，Tammy 雙手捉實我，唔俾我走 . . .<br />\n<br />\nTammy：「可唔可以聽我講兩句？」<br />\n<br />\n我知道 Tammy 有心底話想同我講，於是坐低好認真去聽。<br />\n<br />\nTammy：<br />\n「我呢排 . . . 心情好複雜 . . . 我知道，班入面有同學好關心我，亦都有老師願意花時間同我補習 . . . 但我心入面真係好驚 . . . 我好驚我考 DSE 時嘅表現，我好驚我唔會再有力量去跑田徑，我好驚我當初呢個決定會辜負咗一班一直對我默默支持嘅人，我好驚 . . .」<br />\n<br />\n聽到呢度，我忍唔住一隻手指撳住佢把嘴：<br />\n「放心！無論如何你一定可以做到！你放心去行你前面嘅路啦！」<br />\n<br />\nTammy 攬實我，不斷咁喊。<br />\n<br />\n我一手摸住 Tammy 嗰把及肩嘅頭髮，一邊嘗試安撫 Tammy：<br />\n「你知唔知呀？當日你決定繼續懷孕，我嗰刻真係好愕然 . . . 我冇諗過，你會願意為咗個 BB 而甘願犧牲，甚至連你一向最重視嘅田徑都放棄埋 . . .」<br />\n<br />\n講到呢度，連我都忍唔住喊 . . . <br />\n<br />\n我：「我 . . . 我真係好擔心你，但係 . . . 但係我 . . . 我唔知 . . . 」<br />\n<br />\nTammy 忍唔住笑咗出嚟：<br />\n「做乜呀？明明係我捉住你想你聽我講心底話，點解連你都喊埋一份o架？」<br />\n<br />\n我忍唔住笑咗出聲 . . .<br />\n<br />\n我哋嘅友誼就係咁，一時喊一時笑，咁就過咗一日 . . .<br />\n<br />\n但唔知點解我硬係覺得，Tammy 心入面有啲事始終唔肯同我講 . . . <br />\n*******************************************************************************************<br />\n有人話，少女嘅雙眼係天使嘅泉源<br />\n<br />\n下一集：《天使的泉源》，星期二發表"},{"pid":"0aac029ba6eb9f2ddc90e299ab2f663041934d02","tid":582356,"uid":141995,"like":0,"dislike":0,"score":0,"quote":{"pid":"acdd92dd733eddc0a33fc5a4e1a836d8873656d5","tid":582356,"uid":82358,"like":0,"dislike":0,"score":0,"citedBy":1,"replyTime":"2018-04-05T16:46:48.000Z","msg":"live<br />\n真人真事？"},"citedBy":0,"replyTime":"2018-04-08T02:07:34.000Z","msg":"其實唔係 <img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" /> <img src=\"/assets/faces/normal/angel.gif\" class=\"hkgmoji\" />"},{"pid":"9c689390a5f96cc2a5bed7c75b28ae7de5020071","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-10T05:33:02.000Z","msg":"(16) 天使的泉源<br />\n<br />\n暑假嘅悶熱，並冇令我懶散落嚟。<br />\n<br />\n我幾乎每星期都走上 Tammy 屋企探 Tammy，有時甚至幫手買埋餸。<br />\n<br />\n懷孕接近八個月嘅 Tammy，個肚已經大到連行步路都要步步為營。<br />\n<br />\n我知佢覺得好悶，所以除咗同佢溫書之外，有時都會同佢捉吓棋，順道分享吓生活趣事。<br />\n<br />\n我甚至連帶佢返教會都有諗過，但我知未係時候 . . .<br />\n<br />\n不過我真係好想知佢心入面有乜諗法 . . .<br />\n<br />\n有一次，我忍唔住開口問：<br />\n「我想知 . . . 你對信仰有乜睇法？」<br />\n<br />\nTammy 望一望我：「你想向我傳教？」<br />\n<br />\n我：「我 . . . 只係 . . .」<br />\n<br />\n見到我個樣咁尷尬，Tammy 知道自己睇穿咗我諗乜，於是當堂笑咗出嚟。<br />\n<br />\nTammy：「我有好認真咁考慮過，之但係 . . .」<br />\n <br />\n我：「你 . . . 有乜憂慮？」<br />\n<br />\nTammy 諗咗一陣：<br />\n「嗯 . . . 我擔心 . . . 人哋會點睇我 . . .」<br />\n<br />\n咁講真，一個著住校服但大緊肚嘅學生妹，俾著係我都會覺得奇怪。<br />\n<br />\n我：「放心啦，我相信 . . . 佢哋唔會歧視你 . . .」<br />\n<br />\nTammy：「但我歧視我自己 . . .」<br />\n<br />\nTammy 呢一句說話，如同利劍刺穿我嘅心 . . .<br />\n<br />\n我嘅眼淚開始不斷咁流出嚟 . . .<br />\n<br />\nTammy：<br />\n「我個心好矛盾 . . . 我到今日都唔知我做緊嘅決定究竟係啱定係錯 . . . 我好多事我好驚 . . . 究竟我當初決定繼續生佢係啱定係錯 . . . 究竟我連田徑都放棄埋係咪錯 . . . 究竟我會唔會因為個 BB 令我最終連 DSE 都考唔到 . . . 究竟我做人嘅意義係乜 . . . 我個心好亂呀！」<br />\n<br />\n我攬住 Tammy，兩名少女嘅眼淚如雨落下，灑到對方嘅膊頭上 . . .<br />\n<br />\n我知 Tammy 佢好驚，喊喊吓再次瀨埋出嚟 . . . <br />\n<br />\n少女嘅情緒再次陷入崩潰 . . .<br />\n「我又瀨尿喇 . . . 點解呀 . . . 」<br />\n<br />\n我知道 Tammy 佢本身係一個好姿整好乾淨嘅女仔，所以呢段期間佢每次瀨尿，對 Tammy 嚟講都會構成好大好大嘅打擊 . . .<br />\n<br />\n我攬實 Tammy，我感到佢個心跳得好厲害。<br />\n<br />\n於是，我做咗一個決定 . . .<br />\n<br />\n我深呼吸咗一吓，然後放鬆膀胱，盡情咁瀨 . . .<br />\n<br />\nTammy 知道我又一次陪佢一齊瀨，佢喊得更加厲害 . . .<br />\n<br />\n「點解呀 . . . 」<br />\n<br />\n我摸一摸佢把頭髮，然後細細聲同佢講：<br />\n「我想感受吓，你瀨尿嗰陣嘅感覺 . . . 我知你每次瀨尿，對你嘅心靈都會構成好大好大嘅打擊 . . . 因為你有幾顧儀容，我知 . . . 因為你有幾重視人哋嘅目光，我都知 . . . 你要喊就喊落我度，你要瀨就瀨落我度，我唔介意！因為我係你最好嘅朋友！」<br />\n<br />\nTammy 開始收起眼淚：「咁你都唔駛陪我瀨咁多次o架？」<br />\n<br />\n我：「冇所謂啦！都係第二次啫 . . . 」<br />\n<br />\n講真，如果為咗 Tammy，我會不負所託。<br />\n<br />\n但唔知由幾時開始，我心入面硬係有種不安感 . . .<br />\n*****************************************************************************************<br />\n我心入面嗰種不安感，源於生命中一個個轉捩點 . . .<br />\n<br />\n下一集：《轉捩點上的少女》，星期四發表"},{"pid":"0b35b2c3f462e8508faf409ee3c647268ce03c76","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-12T05:48:42.000Z","msg":"(17) 轉捩點上的少女<br />\n<br />\nTammy 嘅預產期係九月底，但世事往往出人意表 . . .<br />\n<br />\n雖然 Tammy 本來請咗假，但踏入中六新學年嘅第一日，佢依然好想返到嚟學校同同學見面，於是佢打電話俾我： <br />\n<br />\n「喂？Candy，我今日好想 . . . 返學校見一見同學 . . .」<br />\n<br />\n我：「吓？但係你身懷六甲喎 . . .」<br />\n<br />\n雖然如此，Tammy 仍然堅持要返學 . . .<br />\n<br />\n於是，我惟有硬住頭皮陪佢返學 . . .<br />\n<br />\n已經懷孕八個月嘅 Tammy，連行起上嚟都已經舉步維艱，咁為咗安全到達學校，我決定 call 車嚟載我哋返學。<br />\n<br />\n去到學校門口，我扶住 Tammy 登上學校門口前面嘅長樓梯，就響佢踏入校門嘅一刻，出事喇 . . . <br />\n<br />\nTammy 竟然響呢個時候穿羊水！<br />\n<br />\nTammy 痛到成個人跌坐響地上，有水不斷響佢裙底流出嚟 . . .<br />\n<br />\n我當時不知所措 . . . <br />\n<br />\n幸好校工見到呢幕，即刻走去通知老師同保健員，並叫我 call 白車。<br />\n<br />\n老師嚟到，叫風紀安排圍起門口一角，俾 Tammy 可以安心休養。<br />\n<br />\n救護員隨後嚟到，將 Tammy 送院，並叫 Tammy 按步驟一呼一吸一呼一吸 . . .<br />\n<br />\n咁當然，我主動要求跟車。<br />\n<br />\n老師見反正都只係開學日，於是默許我跟車。<br />\n<br />\n終於去到醫院之後十個鐘，Tammy 個 BB 成功出世，我同 Tammy 自己終於都鬆一口氣 . . .<br />\n<br />\n「恭喜你順產呀！」當刻我感動到喊咗出嚟。<br />\n*****************************************************************************************<br />\n就係咁，Tammy 就生咗 BB . . .<br />\n<br />\n之不過，故事梗係未完 . . .<br />\n<br />\nTammy 休養咗兩星期，就返返學校 . . .<br />\n<br />\n有接近半班同學對 Tammy 採取無視嘅態度 . . .<br />\n<br />\n同一時間，放低咗田徑隊隊長職務嘅 Tammy，亦開始復跑，但狀態已經無復當年勇，甚至被部份隊友排斥 . . .<br />\n<br />\nTammy 感到十分無奈，決定暫時退出田徑隊 . . .<br />\n<br />\n同一時間，Tammy 要追返大幅落後嘅 DSE 預備進度 . . .<br />\n<br />\n種種嘅壓力，正一步步將呢名剛剛踏入十七歲嘅少女，推向一個不能逆轉嘅方向 . . .<br />\n*******************************************************************************************<br />\n當一個人發現自己已經無法解開心結時，或許就係最危險嘅時間 . . .<br />\n<br />\n下一集：《折翼》，星期日發表"},{"pid":"00c72f56335070d9daaaa97bc62d62206994e2fd","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-15T12:19:02.000Z","msg":"***以下情節部份內容可能令人情緒不安並涉及暴力，敬請讀者留意***<br />\n<br />\n(18) 折翼<br />\n<br />\n生咗 BB 之後，Tammy 表面上仍然笑臉迎人，但心入面所面對嘅壓力，豈又是外人所能理解？<br />\n<br />\n學業、兼職、家務、DSE，再加上湊 B，當重重壓力加添響呢名年僅 17 歲嘅少女身上時，負擔只會越發沉重 . . . <br />\n<br />\n每次當我同佢閒聊期間一講到 DSE 時，Tammy 總會搵辦法去迴避 . . . <br />\n<br />\n「不如我哋講吓第二個話題吖！」<br />\n<br />\n只可惜，逃避往往唔係解決問題嘅方法 . . . <br />\n<br />\n我唔知我可以幫到啲乜，但我真心唔想唔知乜事就冇咗呢位朋友 . . .<br />\n<br />\n好多時我響聖堂入面不斷咁祈禱，有時甚至祈禱祈到忍唔住喊咗出嚟 . . .<br />\n<br />\n因為我真係對 Tammy 嘅境況好擔心好擔心 . . .<br />\n<br />\n響聖誕聯歡會當日，當成班同學好開心咁慶祝時，我見到 Tammy 神情落寞咁坐埋一邊 . . . <br />\n<br />\n於是我二話不說，一手拖咗佢去到學校後樓梯，然後緊緊咁攬實佢 . . .<br />\n<br />\n「要喊即管喊，我唔會同人講。」我一手摸住 Tammy 把頭髮，一邊同佢講。<br />\n<br />\n響我嘅懷抱入面，Tammy 終於忍唔住，淚水不斷咁湧出 . . .<br />\n<br />\nTammy：「我唔知點做好 . . . 我好辛苦好大壓力 . . . 」<br />\n<br />\n聽到 Tammy 親口講出呢句，我感到擔心&mdash;之後係聖誕長假，冇人知道呢顆瀕臨崩潰嘅心靈，會發生乜嘢事 . . . <br />\n<br />\n作為佢朋友，我可以做啲乜？<br />\n<br />\n我決定同佢一齊祈禱，並承諾聖誕假期間會抽多少少時間探佢。<br />\n<br />\n假期期間，我幾乎每日都抽時間去探 Tammy，順道幫佢去照顧一下佢嗰個已經三個月大嘅 BB。<br />\n<br />\n之後到咗除夕當晚。<br />\n<br />\n除夕當晚，由於我事前約好咗家人出外參與除夕倒數，所以我當晚並冇去探 Tammy。<br />\n<br />\n而當時嘅我亦都冇諗過，我以後都唔會再有機會見到 Tammy . . . <br />\n<br />\n嗰一晚，街上熱烈嘅歡呼聲，令 Tammy 心入面嘅焦慮感越發增加 . . . <br />\n<br />\n佢媽媽當晚要開 OT，所以成間屋得返 Tammy 同佢 BB . . .<br />\n<br />\nBB 持續嘅喊聲，令呢名少女嘅心靈漸漸步入崩潰 . . .<br />\n<br />\n「唔好再喊 . . . 我叫你唔好再喊呀！」<br />\n<br />\n已經完全崩潰嘅 Tammy，竟然將自己親生嘅 BB 一手掟落地 . . . <br />\n<br />\n嚴重嘅產後抑鬱，令 Tammy 做咗一件令佢永遠無法原諒自己嘅事 . . .<br />\n<br />\nTammy 回過神，見到自己親手殺死咗自己辛辛苦苦生出嚟嘅 BB，結果陷入更嚴重嘅心靈崩潰 . . .<br />\n<br />\n佢執起血流不止嘅 BB，緊緊咁抱住佢，隻手不斷咁撫摸住 BB 不斷噴緊血嘅頭蓋：<br />\n「BB，好對唔住！媽媽嚟陪你！」<br />\n<br />\nTammy 清空自己嘅旅行袋，再將嘴唇已經開始發紫嘅 BB 裝入去，再拉好拉鍊。<br />\n<br />\n之後，佢寫好遺書，再換上一套完整嘅白色連身校服裙，然後帶埋嗰個裝住 BB 嘅袋以及一條繩，沿走火梯步往天台方向。<br />\n<br />\n上到嗰一層，佢趁冇人為意，將面色開始發紫嘅 BB 拎出嚟，輕吻其額頭，然後放好響牆角，再將皮帶綁好響樓梯上方嘅位置，用樓梯位借力一跳 . . .<br />\n<br />\n「5、4、3、2、1，Happy New Year！」<br />\n<br />\n響眾人歡慶新年到嚟時，身體懸響梯間嘅 Tammy，同佢嘅 BB 永遠停留響除夕 . . .<br />\n***************************************************************************************<br />\n大約凌晨兩點，管理員響巡樓期間，赫然發現有一名身穿白色校服嘅少女，成個人掛咗響走火梯近天台位置，旁邊仲有一具面色已經發紫嘅嬰兒屍體，以及一個裝有一封遺書嘅旅行袋 . . .<br />\n<br />\n管理員於是報警。<br />\n<br />\n救護員到場，證實少女及嬰兒均已當場死亡。<br />\n<br />\n警員嘗試尋找其家人，最後響確認少女嘅身份後，搵少女嘅媽媽上去認屍。<br />\n<br />\n少女嘅媽媽上到去，清楚認出嗰個係佢個囡，激動到幾乎暈低 . . . <br />\n<br />\n少女嘅媽媽回過神後打電話俾我：<br />\n「Candy，Tammy 佢 . . . 佢死咗 . . .」<br />\n<br />\n聽到呢一句，我成個人崩潰 . . .<br />\n<br />\n「你話 Tammy 佢 . . . 死咗？」<br />\n<br />\n「係呀！ . . . 佢同 BB 都響天台樓梯死咗呀！」<br />\n<br />\n聽到 Tammy 媽媽響電話入面喊到收唔到聲，我二話不說，即刻回覆：<br />\n「你等陣！我即刻過嚟！」<br />\n<br />\n我連套睡衣都冇換，披上件風褸就直接趕過去 Tammy 住嗰楝大廈。<br />\n<br />\n「我係談美妍嘅朋友，我想上樓上搵佢！」<br />\n<br />\n警員登記咗我資料之後，就俾我上去。<br />\n<br />\n響電梯入面，我心入面一直問：<br />\n「談美妍！點解？！」<br />\n<br />\n一上到頂樓，我見到哭成淚人嘅 Tammy 媽媽，另外仲有一個綠色帳蓬。<br />\n<br />\n經警員同 Tammy 媽媽同意後，我走過去，揭起綠色帳蓬 . . .<br />\n<br />\n瞓響入面嘅，係一名面色蒼白，嘴巴微張，著住整齊校服嘅少女，以及一名成塊面紫晒嘅嬰兒 . . .<br />\n<br />\n少女條校裙已經濕晒 . . .<br />\n<br />\n「Tammy！點解呀？！」<br />\n<br />\n我攬實仍然微暖嘅 Tammy，不斷咁喊。<br />\n<br />\n「小姐小姐，你唔可以咁 . . . 」<br />\n<br />\n見到我喊到咁淒慘，差人雖然好想阻止我，但都唔敢刻意留難我 . . . <br />\n<br />\n我將自己塊面挨落 Tammy 心口，好想再次聽到佢嘅心跳聲，可惜已經唔會再聽到 . . .<br />\n<br />\n我從來冇諗過，Tammy 最終會因為接連嘅遭遇而踏上一條不歸路 . . .<br />\n<br />\n嗰一刻我非常非常自責 . . .<br />\n<br />\n點解會係除夕？<br />\n<br />\n點解我冇好好睇實 Tammy？<br />\n<br />\n點解結果會係咁？<br />\n<br />\n點解？<br />\n<br />\n結果過咗十五分鐘，我喊到全身無力，終於將 Tammy 嘅身軀放低，交返俾差人處理 . . . <br />\n<br />\nTammy 俾人抬走之後一小時，清晨五點，我向 Tammy 媽媽話別，然後離開事發現場。<br />\n<br />\n響返屋企嘅路途上，我心入面好迷茫 . . .<br />\n****************************************************************************************** <br />\nTammy 離世嘅消息一經發佈後，班入面嘅心靈都受到唔同程度嘅打擊。<br />\n<br />\n下一集：《被擊潰的心靈》，星期二發表"},{"pid":"9cf1e805635217c90f9c532317543735eb7304db","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-17T05:13:52.000Z","msg":"(19) 被擊潰的心靈<br />\n<br />\n「我今日懷住一份好沉重嘅心情，向大家公佈一個壞消息。我哋班入面嘅同學談美妍 Tammy，佢響前日凌晨選擇咗一個我哋唔願意見到嘅方式，離開咗我哋 . . . 我謹此向班入面嘅同學表示難過並予以慰問 . . . 學校已經就今次事件啟動危機處理小組，並委派心理專家為各同學進行心理輔導 . . .」<br />\n<br />\n仲記得當我班得知 Tammy 最終選擇輕生，半班都彌漫住一份傷痛嘅氣氛。<br />\n<br />\n有女同學攬埋一齊喊 . . .<br />\n<br />\n有男同學心情凝重 . . .<br />\n<br />\n但亦有同學完全冇任何反應 . . .<br />\n<br />\n作為 Tammy 身邊最要好嘅朋友，雖然除夕嗰晚我已經知道 Tammy 離開咗，但當刻我仍然係喊到收唔到聲 . . . <br />\n<br />\n響我心入面，我始終覺得 Tammy 完全唔似係一個會做呢種決定嘅女仔 . . .<br />\n<br />\n點解佢最終會選擇離開？<br />\n<br />\n點解到佢走咗，我哋至發現原來佢一直默默承受住一份咁沉重嘅壓力？<br />\n<br />\n點解由始至終，我哋好似完全冇辦法去幫佢化解心入面嘅鬱結？<br />\n<br />\n呢份自責，對我弱小嘅心靈構成咗好大好大嘅打擊！<br />\n<br />\n校方得知此事後，啟動危機處理小組，並且由學校社工及心理專家協助下，向 Tammy 班入面嘅同學，特別係佢身邊最要好嘅朋友作出心理輔導。<br />\n<br />\n而我&mdash;同 Tammy 最 Friend 嘅一個，亦成為社工姐姐重點關心嘅對象。<br />\n<br />\n社工姐姐一見到嗰個面容十分憔悴嘅我，就緊緊咁攬實我 . . .<br />\n<br />\n響社工姐姐嘅懷抱入面，我不斷咁喊，不斷咁喊 . . . <br />\n<br />\n「Candy，辛苦你喇 . . . 」<br />\n<br />\n社工姐姐向我提議，當我心情平復之後，可以搵時間嘗試去寫一封俾 Tammy 嘅信。<br />\n<br />\n雖然得到社工姐姐輔導我，但之後好一段時間，我都係瞓得唔好 . . . <br />\n<br />\n我腦海入面，仍然經常諗起我同 Tammy 之間嘅點點滴滴 . . .<br />\n<br />\n「Candy，不如等我教你正確嘅跑姿 . . .」<br />\n<br />\n「Candy，你想唔想知田徑隊入面嘅趣事？」<br />\n<br />\n「Candy，嗱！請你食嘅！」<br />\n<br />\n「Candy，我有個小秘密想講你知 . . .」<br />\n<br />\n「Candy，我好想成為香港田徑代表 . . .」<br />\n<br />\n諗到呢度，我喊咗出嚟 . . . <br />\n<br />\n因為呢個心願，Tammy 永遠無法達成 . . .<br />\n<br />\n經過咗幾個禮拜之後，我嘅情緒至較為平伏落嚟 . . .<br />\n<br />\n我同 Tammy 媽媽商量，睇吓 Tammy 嘅身後事我有乜地方可以幫忙 . . . <br />\n*****************************************************************************<br />\n我唔知我仲有乜嘢可以幫到手，但我真係好想為 Tammy 去做多少少 . . .<br />\n<br />\n下一集：《少女的靈歌》，星期四發表"},{"pid":"6041b5edff9d58ad56df58fdbc22d98480668f21","tid":582356,"uid":141995,"like":0,"dislike":0,"score":0,"citedBy":0,"replyTime":"2018-04-19T08:37:02.000Z","msg":"(20) 少女的靈歌<br />\n<br />\n我約咗 Tammy 媽媽響我同 Tammy 平時去開嘅咖啡室度商量。<br />\n<br />\n見到 Tammy 媽媽面上嗰份憔悴，我知呢排佢心入面所承受住嘅事，真係好重好重 . . .<br />\n<br />\n事實上我都聽 Tammy 佢講過，當年佢媽媽係幾咁努力至由爸爸手上爭取到撫養權 . . .<br />\n<br />\n只可惜，如今連 Tammy 自己都走埋 . . .<br />\n<br />\n我決定先打開話題：<br />\n「伯母 . . . 你依家 . . . 有乜打算？」<br />\n<br />\n望住我呢個同 Tammy 年紀相同嘅女仔，Tammy 媽媽一時間百感交集，忍唔住攬住我喊 . . .<br />\n<br />\n連我自己都忍唔住喊埋一份 . . . <br />\n<br />\n喊咗成十五分鐘之後，我哋都盡力嘗試去收起眼淚，認真去傾 . . .<br />\n<br />\nTammy 媽媽：<br />\n「我想我個囡，可以比較有體面咁同大家告別 . . . 儀式嘅事我會搵其他人去幫手，但我想你幫我去做一件事 . . .」<br />\n<br />\n之後，Tammy 媽媽將 Tammy 份遺書交俾我過目。<br />\n<br />\n我好認真咁去睇：<br />\n<br />\n「媽媽：<br />\n<br />\n當你讀到這封信時，我想我已經不在了。<br />\n<br />\n我知我好任性，好對你唔住。<br />\n<br />\n在這一年入面，我因為我的任性，令到自己有了 BB。我起初以為我自己可以應付到，但一路走來，才發現原來自己根本沒有能力去面對，還令我身邊的朋友加添了很多壓力。為此，我真的很想向他們致以深深的歉意！<br />\n<br />\n我特別想向 Candy 致歉，因為在整件事入面，實在為她增添了太多麻煩 . . .<br />\n<br />\n我不敢告訴她我得了產後抑鬱，我很怕會令她進一步承受壓力 . . .<br />\n<br />\n執筆之時，這次產後抑鬱已經先行帶走了我的兒子 . . . <br />\n<br />\n我已經再沒有退路！我不想坐牢！<br />\n<br />\n對不起，媽媽！<br />\n<br />\n對不起，Candy！<br />\n<br />\n妳的女兒<br />\n美妍  絕筆<br />\n<br />\n201x-12-31」<br />\n<br />\n睇完 Tammy 嘅遺書，我喊咗出嚟 . . .<br />\n<br />\n但同一時間，我決定承擔起 Tammy 媽媽所交託嘅任務。<br />\n<br />\nTammy 身故將近一個月之時，Tammy 媽媽為佢舉行咗一場好簡單嘅喪禮。<br />\n<br />\n響喪禮開始前，我獨自走入後台，仔細望望 Tammy 嘅軀殼。<br />\n<br />\nTammy 瞓響一個白色嘅棺木入面。佢身上係一套雪白嘅連身裙，仲有一條白色襪褲，以及一對白色女裝高踭鞋，頭上戴上咗一個花圈，雙手交叠響胸前，右手食指上扣上一朵淡粉紅色嘅玫瑰。我好記得，當年佢響聖誕舞會著住呢套裝束出場，曾經吸引到唔少男同學嘅目光。只可惜，如今一切已成過去 . . . <br />\n<br />\n由於 Tammy 一家離異，所以 Tammy 父家一方出席嘅親友不多，母家一方亦因為「白頭人送黑頭人」而有所避忌，所以出席人數亦只是僅多於父家少許，出席者大部分都係我哋班嘅同學同老師 . . .<br />\n<br />\n而我，就負責致悼詞。<br />\n<br />\n「以下為談美妍小姐嘅生平：<br />\n<br />\n談美妍 Tammy，出生於 17 年前嘅一個夜晚。響佢出世之後幾年，佢屋企出現家庭問題，最終導致離異。經過三年努力，Tammy 媽媽終於爭取到 Tammy 嘅撫養權，當時 Tammy 年僅七歲。<br />\n<br />\n為咗唔令媽媽擔心，Tammy 好努力讀書，並成功考入一間等級中上嘅中學。Tammy 佢份人好活躍、好正面，自中一開始就加入田徑隊，並於中五嗰年成為隊長。同一時間，Tammy 亦努力做兼職，希望幫輕媽媽。Tammy 好渴望有一日，可以響田徑方面為港爭光 . . .<br />\n<br />\n我響中四嗰年識到 Tammy，我覺得佢係一個好樂天、好活潑，充滿陽光氣息嘅少女。Tammy 佢好顧朋友，唔想朋友要為佢去擔心，所以即使 friend 到好似我咁，有時都未必知道佢嘅內心世界。佢響再上一個聖誕不幸懷孕，但佢仍然好努力去面對，甚至將個 BB 生埋出嚟，呢一點如果換轉係我，我都未必做到。<br />\n<br />\n只可惜，Tammy 佢不知不覺就過咗佢所能承受嘅極限 . . . 佢最後所選擇行嘅路，令我哋眾人都覺得非常惋惜 . . . <br />\n<br />\n但 Tammy 佢就係一個咁嘅女仔，佢親切嘅笑容，佢樂天嘅性格，我相信會永遠留響我哋嘅心入面 . . . 」<br />\n<br />\n完成悼詞部分後，我回望掛響禮堂上方 Tammy 嘅遺像，不禁流出眼淚 . . .<br />\n*******************************************************************************************<br />\n後來，我等到一個合適嘅時間，寫咗一封信<br />\n<br />\n下一集：《給 Tammy 的信》，星期日發表"}]}