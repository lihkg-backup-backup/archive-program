{"tid":1250539,"cid":1,"subCid":0,"title":"反送中，普選與自治","createTime":"2019-06-22T06:12:24.000Z","updateTime":"2019-06-22T06:25:23.000Z","uid":74610,"like":1,"dislike":0,"uniUserReply":1,"replies":[{"pid":"371a494bb7e58a897165e2951f686887c3387f2d","tid":1250539,"uid":74610,"like":0,"dislike":0,"score":0,"citedBy":0,"replyTime":"2019-06-22T06:12:24.000Z","msg":"經歷過兩次過百萬人參與既反送中大遊行同埋有規模既勇武抗爭，我有以下既總結同埋個人睇法。<br />\n<br />\n首先，百萬行既成效問題。我個人睇百萬行對於政暫緩修例係有間接既影響；和平百萬行最重要既成果係令到全世界既目光都投放係香港身上，亦都使到今次條例可以提升到外交層面，國際壓力間接迫使政府要暫緩修例。<br />\n<br />\n除左民陣搞百萬行外，612反映到香港人既抗爭模式、方向同策略開始變得成熟。另外，包圍政府總部、癱瘓主要政府部門運作亦都係一個上策去延續抗爭。呢兩次既行動並冇大台同一個單一組織領導，而係由廣大市民自發策動，足以顯示出香港人有吸收過去幾年既抗爭經驗而得出今日既成果。<br />\n<br />\n反而，我覺得呢兩日既包圍警察總部行動其實係全無意義，亦到令成個抗爭運動捉錯用神。先唔講有人騎劫行動同埋搞現場公投呢d行動有幾無稽，無疑，警察使用暴力同拘捕義士係完全唔公義既行為，但係爭取釋放被捕義士以外係咪有更加重要既目標去追？全香港都識講依加政府係暫緩立法而非撤回，重點係咪應該擺返係撤回修例上高、令到以死相諫同埋所有被捕既義士可以有一個交代？<br />\n<br />\n仲有就係，係619當晚總督府基本上只係有最低限度既警力；而香港人既訴求對象亦都係行政長官，點解當時並冇人會提出包圍總督府、直接向目標施壓？呢一點連67暴動既紅衛兵都知道。67暴動時，紅衛兵包圍總督府，日日寫大字報，包括寫上「血債血償」同「吊死戴麟趾」等，直搗黃龍會唔會比起包圍警察總部黎得更有效同更有意義？<br />\n<br />\n最後，我視反送中問題歸根究底係政制改革問題，而且亦要從政制改革著手先可以解決包括反送中在內既問題。由一個冇認受性既行政長官推出一條惡法當然係唔會得到支持；同樣地，合法性來自真普選既行政長官亦唔會推行呢d引起公憤既條例草案。但自從2014年政改被建制派否決後，政府就從冇諗過要重啓政改，係呢5年間民間亦都冇引烈聲音要求政府重啓政改，更加唔好講基本法既限期問題。所以，如果要解決問題，就應該要將焦點集中係爭取真普選上。中共一直就係想用拖字訣、令現行既假選舉可以延續到2047，之後就可以直接放棄基本法，香港正式成為中國城市。今年係2019年，離2047年只有28年。當年英國同中國開始談判到香港主權移交只有15年，政制改革完全無法實行，係依加十劃都未有一撇既情況下其實時間係非常地緊迫。所以，我強烈認為今次既活動唔再應該著眼係要求警察交人，而應該藉住今次難得團結既氣氛去追求更遠大既目標。"},{"pid":"9a305ad16135f9abe732705baf2a5c0901e2c682","tid":1250539,"uid":74610,"like":0,"dislike":0,"score":0,"citedBy":0,"replyTime":"2019-06-22T06:25:23.000Z","msg":"歷史只會不斷重演，依加係向政府要求重啓政改既良機，唔好咁短視"}]}