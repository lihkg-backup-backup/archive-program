{"tid":1203256,"cid":5,"subCid":0,"title":"【怎樣衝突？】《簡易戰略思考備忘》","createTime":"2019-06-11T12:04:06.000Z","updateTime":"2019-06-11T12:04:06.000Z","uid":2565,"like":3,"dislike":0,"uniUserReply":1,"replies":[{"pid":"e17d6de0e9a1d4c8817e910419202d5a5a047a82","tid":1203256,"uid":2565,"like":0,"dislike":0,"score":0,"citedBy":0,"replyTime":"2019-06-11T12:04:06.000Z","msg":"又係我，一個好普通嘅歷史系學生。對於「怎樣衝突」依一個議題我有少少見解，會有少少長。<br />\n<br />\n本文目的純為軍事史興趣研究及反思。今次我會嘗試用我讀大學時上過個個都覺得無用嘅「軍事史」角度去講下，到底人類應該「怎樣衝突」。<br />\n<br />\n<span style=\"color: gold;\">１）戰爭與抗爭的分別</span><br />\n<br />\n戰爭同抗爭有一個根本分別，就係抗爭群眾本身無一個完整階級架構。啫係目前為止你唔會搵到一個叫做「將軍」嘅人去畀指令你：「依家我哋做啲咩」、「下一步做啲咩」、「目標係啲咩」。<br />\n<br />\n我哋依家見到問題，咁可以點做？一時三刻唔會有人推到一個將軍出嚟，但無啦啦有一個人跳出嚟話，「我哋衝、跟住我」，你又怕唔怕其實佢係鬼呢？所以，喺一個無階級劃分嘅背景下，你應該講出你嘅詳細計劃：<br />\n<br />\n「１）點解衝、２）幾時衝、３）衝去邊、４）點樣停、５）停咗之後點、６）退要退去邊」<br />\n<br />\n同意你嘅人就跟住你，唔同意嘅人就提出更好意見，總之唔好散，唔好戇鳩鳩。至於以上依六樣嘢應該點樣定先係「合理範圍」，我跟住再講。<br />\n<br />\n<span style=\"color: gold;\">２）戰略目標</span><br />\n<br />\n打個比如，人類打仗好多時會有一個大方針。例如「擊退德軍」，咁依場仗就會喺擊退德軍之後結束。你要再進一步，「攻入柏林」，咁樣就會係第二場戰爭。打仗還打仗，諗清楚自己打緊咩仗先。你要「反惡法」、定係「要人下台」、定係「乜乜獨立」？你係做緊啲咩？唔同目標你就要用唔同方法，而你亦都會跟住進入一個唔同嘅處境，你諗清楚。<br />\n<br />\n你有咗一個大方針之後，你會開始計劃一步一步用盡手段去走向終點。咁中間就會出現好多唔同嘅戰略目標：例如你要「佔領山頭」、「打開通道」、「堵塞運輸」......諸如此類。<br />\n<br />\n無嘢係唔得嘅，但你就要解釋，到底你佔領山頭之後，對你嘅大目標有咩幫助？你可以覺得波蘭佔據香港大帽山可以嚇退德軍，咩都做得嘅，你解釋到就ＯＫ。<br />\n<br />\n<span style=\"color: gold;\">３）戰爭的工具理性</span><br />\n<br />\n「衝」於我而言，係一種精神、一種態度，但衝唔係一種策略。衝係要有目的嘅。<br />\n<br />\n例如你畀人包圍，你要衝出去，所以你衝，因為目的係「逃脫、散開」。例如屋企被霸佔，你要衝入去，因為目的係「重奪」。但好多時戰場環境氣氛，會令到人一時失去智慧，而去盲目衝鋒、進攻。（戰爭本身是不理性的，但智慧不能沒有。）我要重覆一次，「衝鋒」只係工具，真正嘅目的係「擊退德軍」／「攻入柏林」，並唔係為咗「衝鋒」而去「衝鋒」。<br />\n<br />\n以及，一場衝突的勝負，其「戰略價值」到底喺邊到？衝還衝，諗下衝贏有啲乜、衝輸會無咗啲乜。你有時會諗唔到嘅，你就問：「衝去邊啊？要做啲咩啊？」你當下嘅戰略目標係啲咩嘢？依個戰略目標嘅預期收益，係咪值得去做？<br />\n<br />\n有時唔係發號施令嘅人係鬼，而係兵慌馬亂，有時你會做咗一啲效益比較低嘅決定。我一直寫嘅文講緊嘅嘢都係依樣&mdash;&mdash;「會唔會有更高效益嘅衝鋒」？若然無效益，係咪應該放棄衝鋒？<br />\n<br />\n<span style=\"color: gold;\">４）我們應該怎樣看待「撤退」？</span><br />\n<br />\n「策略轉進」，喺軍事史嘅研究裏面，我哋經常會聽到依一隻字，佢有雙重意義。<br />\n<br />\n一：撤退嘅代名詞。撤退往往有敗走嘅意味，啫係你打輸咗一場，之後再走。走去邊到唔知；依班人仲喺唔喺到，唔知；之後有無反攻計劃，唔知。而每一次我哋承認敗走，士氣都大打折扣，撤退，係無希望的。相反，「轉進」嘅意思，係你會有一個目的地，一班人會喺嗰個地方再次重聚。你會覺得依啲係自欺欺人，但依個方法人類用咗咁耐，唔知去到現代仲會唔會有一丁點嘅作用呢？<br />\n<br />\n二：轉進，戰略上係為咗將敵軍拉到一個適合自己戰鬥嘅地方。Theory嚟講，兩軍接觸面越闊，戰線越長，人多嘅一邊優勢越大。中國打日本，日本輸戰線長；斯巴達300人擋住波斯，守嘅係狹道。總之，歷史上一隊軍隊要贏，就去一個適合自己軍隊嘅地方打仗。<br />\n<br />\n如果一個群體擁有嘅係人數優勢，就用盡佢；人數優勢無法超過敵方裝備優勢的，避開佢、限制佢；計過無着數嘅，轉進、重整。<br />\n<br />\n現代戰爭不外乎進進退退、在戰壕之間拉鋸往來，「策略轉進」仍兵家常事。<br />\n<br />\n<span style=\"color: gold;\">５）停駐與補給</span><br />\n<br />\n依一點，相對簡單，唔講太長。<br />\n<br />\n如果你嘅戰略目標有被圍城嘅可能，盡可能帶備足夠糧食食水，以及其他，準備對抗圍城。仲有，唔好將一座城理解為一道門、一間房。你應該將一座城理解為一個複雜嘅迷宮。凡攻城者，對城毫不了解，必先自困於內。<br />\n<br />\n根據歷史經驗，真心，各城堡所公開見光嘅地圖，必不包括其秘道及其他入口。情報收集、路線探索一定要事前做好，如果跑到入去仲要戇鳩鳩咁睇水牌搵路，咁真係宜圍不宜攻。<br />\n<br />\n<span style=\"color: gold;\">６）我的意見</span><br />\n<br />\n希望本地軍事史討論能夠百花齊放，開拓出一片新天。<br />\n<br />\n一生只去過一次戰場的，是戰俘；一生進出戰場的，是老兵。<br />\n<br />\n香港愛你們。"}]}