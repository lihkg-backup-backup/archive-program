{"tid":639825,"cid":1,"subCid":0,"title":"毒撚真係注定打一世飛機？","createTime":"2018-04-23T19:50:02.000Z","updateTime":"2018-04-29T03:19:16.000Z","uid":153381,"like":11,"dislike":0,"uniUserReply":4,"replies":[{"pid":"197239401120dcc82f1a7f426625515ad513fede","tid":639825,"uid":153381,"like":0,"dislike":0,"score":0,"citedBy":0,"replyTime":"2018-04-23T19:50:02.000Z","msg":"「我覺得自己係零」依句簡直係毒撚心聲：零社交技巧、零異性緣份、零愛情經歷，總之望住靚女唔面紅唔流汗已經係一大進步。有毒撚覺得自己先天不足，冇錢、冇樣、冇情趣、冇話題，要搵女朋友真係難話登天，一早準備三十歲升級魔法師，就咁一個人過世。毒撚缺點大家講完又講我都無謂再提多次，不如今次轉個角度，睇下毒撚到底有冇市場？<br />\n<br />\n有時毒撚唔係衰在自己冇異性理，<span style=\"color: red;\">而係佢嘅要求實在太越級挑戰</span>：又要36E、又要唔介意餐餐老麥、又要忠心不二、仲要無條件愛上你依位大家眼中嘅毒撚。世界好現實，條件愈好，你揀擇能力就愈高，當一個女仔具備咁好條件，冇理由有個謝霆鋒唔揀揀的神咁嘅款係咪先？你可以話條女現實，勢利，但你何嘗唔係比佢對一邊行一邊搖嘅雙乳吸引？當然，有好多人話知自己條件一般，所以揀嘅對像都好普通，但佢地口中嘅「普通」都係斯斯文文、打扮得體、望落唔一定養眼但最起碼順眼。<span style=\"color: red;\">當你自問係零，但又要揀個六七十分嘅，你問心覺得唔過份咩？</span><br />\n<br />\n百貨應百客我講過好多次，再醜嘅女人都有人鐘意，再衰嘅男人都有人傾心，所以再毒嘅毒撚都應該有佢嘅「客路」。毒撚同所謂男神都好，要得到一個女性歡心，最起碼大家相處要舒服、有話題、啱興趣。點為之舒服？起碼同佢相處唔會緊張到手汗勁流，打招呼唔會口震，唔會無時無刻都諗緊佢舉手投足係咪代表對你有意思；要同佢相處落嚟唔會冇嘢講，起碼人地講嘢你會接到落去，佢講起公司個八婆你會比反應講埋一份，順便講下自己公司又有狗公，同個八婆簡直係天作之合；興趣就算唔係共同都要有好奇有認知，如果唔係人地講緊莫扎特但你淨係識謝拉特，我真係唔敢想像你地仲有下一次對話。<br />\n<br />\n好多毒撚話自己一面對心儀女性就唔識講嘢，<span style=\"color: red;\">係因為你同你心儀對像嘅共通點係零</span>。大家就好似係兩個世界嘅人，佢鐘意嘅韓劇你唔未睇過，你睇嘅動漫又唔啱佢；或者講開日本女方話有幾多嘢買嘢食，但你淨係記得邊間女僕Cafe啲女僕正同買咗幾多隻AV。依個已經唔關你係唔係毒撚嘅問題，而係正常人都唔會同零共通點嘅異性發展到。你嘅興趣毒冇問題，甚至唔應該用毒去形容，只係咁啱你鐘意睇嘅係動漫而唔係演奏會，鐘意玩嘅係十六格而唔係小提琴。每樣興趣都會有人鐘意，你咪試下搵同樣鐘意玩十六格睇動漫嘅女仔囉，可能冇睇韓劇嘅咁多，但人就一定有喺度。你可以話你識咁嘅女仔但你冇興趣，咁就係你要求高唔啱Key，睇人唔上眼同冇異性緣係兩回事。<br />\n<br />\n有啲毒撚仲有個死症：<span style=\"color: red;\">狂妄自大</span>。唔知點解佢地覺得佢鐘意咗個女仔就係個女嘅福氣，因為佢代表純真、真愛、冇機心、專一⋯⋯多到我不能盡錄，而唔接受佢地嘅女仔就係雞、崇洋、睇樣、萬能插、貪錢⋯⋯多到我都唔敢講落去。佢地覺得一個女嘅唔應該計較男嘅有幾窮、幾唔識打扮、幾不善辭令，總之我鐘意你依份真心就足以感動世人。可能動漫係咁嘅，但依度係現實，要人對你有興趣你一定要有吸引力，起碼對佢嚟講你有吸引力。冇理由因為你鐘意人所以人地就要鐘意你，唔係嘅話Emma Watson咪有幾百萬個老公？<br />\n<br />\n<span style=\"color: red;\">毒唔係問題，但你唔認清自己嘅缺點，唔試下去改善自己而要人無條件接納自己不足就好過份。</span>你又唔試下去接觸多啲事物擴闊下生活圈子，又唔去喺自己興趣領域識人發展，淨係一味話啲女仔睇唔起自己係一個毒撚，咁同婦團乜都話女性受壓迫係冇分別。再悶嘅人都會遇到一個鐘意同自己日日食飯打機過世嘅女朋友，再平凡嘅人都會有女仔搵到佢嘅吸引之處，最重要嘅係你唔好日日發夢搵個女神拍拖。當你每次想要嘅都係另一個次元般嘅女仔，孤獨終老又點可以怪人？<br />\n<br />\n<a href=\"http://style.vjmedia.com.hk/articles/2017/06/15/22762/\" data-sr-url=\"https://r.lihkg.com/link?u=http%3A%2F%2Fstyle.vjmedia.com.hk%2Farticles%2F2017%2F06%2F15%2F22762%2F&d=pbWIAD41y6BH%2FlEbXVH6XTANphTrK3OAdhrcB0lChBw%3D&h=533447cc\" data-auto-link target=\"_blank\">http://style.vjmedia.com.hk/articles/2017/06/15/22762/</a>"},{"pid":"d00f20ff18b2ecfdf5babb29737f8f9b6a1e16e0","tid":639825,"uid":85461,"like":0,"dislike":0,"score":0,"citedBy":0,"replyTime":"2018-04-23T20:04:18.000Z","msg":"等AI機械人普及就冇問題"},{"pid":"172f9738748fc641004848ddd48d53bd5b16c07a","tid":639825,"uid":40470,"like":0,"dislike":0,"score":0,"citedBy":0,"replyTime":"2018-04-23T23:41:08.000Z","msg":"冷靜D照下鏡,睇下自己個樣, 同埋睇下你本銀行存摺有幾多錢先啦   世界好公平   如果人人都心想事成  會天下大亂  世上總要有你D咁既廢人"},{"pid":"f6f46dba449ef7b3053a47f4ea2cc42371241167","tid":639825,"uid":153381,"like":0,"dislike":0,"score":0,"citedBy":0,"replyTime":"2018-04-24T20:21:14.000Z","msg":"有時見到d肥矮毒柒ff自己女友有幾靚幾女神 真係<img src=\"/assets/faces/normal/clown.gif\" class=\"hkgmoji\" />"},{"pid":"dd1625afe0dec411cf554e0b49c5270d6f737dde","tid":639825,"uid":71496,"like":0,"dislike":0,"score":0,"citedBy":0,"replyTime":"2018-04-29T03:19:16.000Z","msg":"lm"}]}