{"tid":448877,"cid":12,"subCid":0,"title":"一個小故事","createTime":"2017-10-26T15:21:54.000Z","updateTime":"2017-10-26T16:19:28.000Z","uid":155722,"like":0,"dislike":0,"uniUserReply":2,"replies":[{"pid":"975bfabf59b5ca2dedb18fdb4762461e3f7a9834","tid":448877,"uid":155722,"like":0,"dislike":0,"score":0,"citedBy":0,"replyTime":"2017-10-26T15:21:55.000Z","msg":"人一出世就為左生存。<br />\n細個個陣好記得自己真係好易知足 有屋企人陪住 三餐有得食 有一班好朋友 真係好開心。<br />\n可惜人大了就愈多問題 愈多變數。由於我小學係小班教學 一班得二十人 女多男少，問題就黎了。話說我同一個男仔(A)因為同一個補習班而熟左 平時小息上堂都會一齊玩 傾下計 但好多時我既朋友都會係隔離一齊傾下 但慢慢我既朋友開始唔太想理我 平時一小息就走埋一堆 但之後佢地一到小息自己埋堆玩 我自己一個行埋去 講一兩句就完 因為佢地根本唔想應我。自己一個過小息一段時間後 佢地終於同我講番野 但笑笑口 話同A唔係好熟咩 見你發晒姣咁。其實我自己一個個段時間A根本唔知咩事 佢都有時會搵下我傾計 但其實我地就係普通朋友。當我聽完朋友講個一句野 我都驚左一下 點解會咁講野 聽左好唔舒服 我當下冇應佢 只係默默就行開左。咁細個既時候竟然都會有咁勾心鬥角既事發生係小五身上。慢慢我發現原來個朋友係鐘意A 但又見我同佢熟 玩得埋所以就叫埋其他人唔同我玩。因為咁 我同A變得生疏左 冇再同佢玩 連其他男仔都唔會主動搵佢地。之後升上小六 我一直保持呢個心態 呢種態度 轉到第二間小學讀書。 轉學前我再次主動同班朋友和好 最後都可以做番朋友 令自己無悔。 <br />\n小六一年入面 發覺同男仔保持距離 小出聲 係班上扮演書呆子係最好 最唔起眼 朋友都不多。平平凡凡 就咁樣就捱過左一年 冇唔開心既事發生 亦都冇開心既事發生 咁樣不是很好嗎？ <br />\n好了 升中學了 人思想都成熟了。一開學就識到個好好既女仔朋友 成日玩成日傾又一齊放學行街hea時間。可能因為咁樣 將之前既顧慮放抵左 做朋友根本就冇分男女。但係我又錯了 當我同班上既同學熟左 個人開始癲了 可以玩得好癲 好開心 將之前既壓抑放晒出黎既時候。就係呢個時候有班女仔 又開始唔鐘意我 杯葛我 無論係我背前背後都講我 姣婆。但事實我只係同女仔朋友玩放左 根本冇同男仔多交流 但係佢地就係話我引人注意 博咩？ 我都當下真係無反應 只好扮聽唔到 睇唔到 我身邊就只淨下第一個識既好好女仔朋友 佢一直都陪住我 仲同我一齊鬧佢地。到宜家我都係好多謝當時有佢係度。<br />\n直到宜家，我一直都警戒自己 唔好咁成日咁易放下戎心 無論任何事任何地方 只要帶住面具就係最安全。好多時好多事你都係好無奈 又會係你估唔到咁發生。呢啲可能就係叫適者生存 <br />\n宜家既我只係想好似細個咁 有屋企人陪住 有真心朋友係身邊 咁就夠了 <br />\n*可能有啲亂 有啲大家可能唔明 我縮減左啲野黎講 唔想大家睇到悶了"},{"pid":"8a673f81366538ca08defe4bc1a1c64469b2d7f1","tid":448877,"uid":76253,"like":0,"dislike":0,"score":0,"citedBy":0,"replyTime":"2017-10-26T16:19:28.000Z","msg":"咁就同男仔玩未算<img src=\"/assets/faces/normal/agree.gif\" class=\"hkgmoji\" />"}]}