{"tid":1951076,"cid":5,"subCid":0,"title":"醫學生大戰國師","createTime":"2020-03-30T18:06:25.000Z","updateTime":"2020-03-30T18:06:25.000Z","uid":171506,"like":4,"dislike":0,"uniUserReply":1,"replies":[{"pid":"c0f8e9260c54b9ab16c28218700a989eb4442ab4","tid":1951076,"uid":171506,"like":0,"dislike":0,"score":0,"citedBy":0,"replyTime":"2020-03-30T18:06:25.000Z","msg":"<a href=\"https://www.facebook.com/111822220202326/posts/237546527629894/\" data-sr-url=\"https://r.lihkg.com/link?u=https%3A%2F%2Fwww.facebook.com%2F111822220202326%2Fposts%2F237546527629894%2F&d=C7qEe2dSMr%2BabA5wG5krtCfe5Xzx4ME6JwL9AZsFK0I%3D&h=8c4215e4\" data-auto-link target=\"_blank\">https://www.facebook.com/111822220202326/posts/237546527629894/</a><br />\n<br />\n【 2020年啦，希望大家學識Fact-check。 】<br />\n　<br />\n各位讀者們，唔知你地留唔留意到呢兩日我各page每個post無論內容係咩，都充斥一大堆「黃店都賣銀離子呀！」同埋攻擊我係「偽科學L」既謾罵。事源係我早前指出陳雲老師所促銷既銀離子搓手液冇科學實證 [1] ，結果時至今日一直比一班「銀離子信徒」攻擊緊，大家有興趣可以望下我page啲review佢地點用咩粗口，幾有趣。<br />\n　<br />\n佢地攞出左最新「證據」，指「銀離子搓手液」有「美國官方認可」，呼籲一班支持者「一係就洗佢哋版，一係就 tag 佢哋入來」。我決定回應多最後一次：<br />\n　<br />\n一）打開對眼啦。#所謂美國官方認證，佢地係大肆廣傳我既幅圖中既表（佢地係cut走左上面啲字既），就指Axen(R)呢隻消毒產品有效消滅武肺病毒。但其實大家（如果識英文字既話）只要用三十秒入去個美國官方網站 [2] 睇一睇就會見到，表格上面，網站特登用紅色字粗體表明，官方 #並沒有認可表中產品 (does not constitute an endorsement)，我完全唔明點解各位信徒可以將 does not constitute an endorsement理解為「美國官方認可」，然後係佢地圈子中如獲至寶咁瘋狂廣傳，然後再號召要黎洗我版。<br />\n　<br />\n二）咁呢個係咩表？睇真啲，呢個係human coronavirus #CLAIMS 既表。可能信徒們唔識啦，#Claim既意思係聲稱。即係呢個表只係官方整合一個列表，話比巿民知有咩產品係「聲稱有效」，或者係產品所 #推廣功用 係殺冠狀病毒，比佢地參考，但絕不代表官方認可（no endorsement）。<br />\n　<br />\n三）醒目既讀者睇過我上次嗰篇，都知講科學證據幾嚴謹。就算假設Axen(R)有證據有用，#都唔代表你嗰隻咩凝膠有用。<br />\n　　<br />\n今次已經唔係要大家睇咩學術論文啦。一個咁簡單既網站兩句英文字都睇錯，然後當係可靠證據咁廣傳，想點先？一係就佢地少少英文字都唔識（我相信佢地水平咁高一定唔係），一係就係冇心求證，#刻意想斷章取義曲解證據 去支持佢地想支持既陳雲老師「銀離子搓手液」，但求冇人踢爆佢地就得。<br />\n　<br />\n到有人好似我咁指出真相啦，佢地就只會偷換概念，係我每一個post comment「黃店/Donki都賣銀離子」，鬧我雙重標準，然後係page review洗我片比零粒星我，用粗口鬧我，鬧到我怕。<br />\n　<br />\n我唔回應「黃店/Donki都賣銀離子」係因為我已經係page分析過一次我對「銀離子」既睇法，無需要不停係我個page重覆相似內容。我既page讀者絕大部份都有腦，知道陳雲賣既「銀離子」無科學實證，#自然都會知黃店銀離子一樣無科學實證。要我每日係page就同一個issue，只要全世界仲有人賣緊silver product我就要出一個post，我呢個page唔使營運落去架啦。就好似我指出朱凱迪既布口罩效用成疑後 [3]，咪又係日日有人用同賣？我又係咪要每日出post監察全世界每個賣布口罩既人，#要每日重覆出一樣內容既post？我有好多其他更重要既事值得用呢個渠道同我萬幾個讀者分享[4]，而唔係回應某部份人既批鬥謾罵。<br />\n　<br />\n&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;<br />\n都係嗰句，2020年，唔好人云亦云，盲目為左支持自己要支持既領袖、派系，就唔睇證據啦。跟車太貼，會炒架。"}]}