{"tid":536589,"cid":31,"subCid":0,"title":"浸大學生會拙劣聲明回應爆粗 文筆自暴其短","createTime":"2018-01-22T02:42:39.000Z","updateTime":"2018-01-22T03:33:18.000Z","uid":76329,"like":0,"dislike":6,"uniUserReply":4,"replies":[{"pid":"ae3378428952ee6b4be000dd20091827cfebd2a9","tid":536589,"uid":76329,"like":0,"dislike":0,"score":0,"citedBy":0,"replyTime":"2018-01-22T02:42:39.000Z","msg":"<img src=\"https://img.eservice-hk.net/upload/2018/01/22/104211_8d5f0050e3ceef636a9e215177ccd506.jpg\" data-thumbnail-src=\"https://i.lih.kg/thumbnail?u=https%3A%2F%2Fimg.eservice-hk.net%2Fupload%2F2018%2F01%2F22%2F104211_8d5f0050e3ceef636a9e215177ccd506.jpg&h=7f701f13&s={SIZE}\" /><br />\n浸會大學學生較早前因不滿普通話考試輍免率太低而佔領校內語文中心，而網上流傳有關學生與職員爭執的影片中有學生爆粗，浸大校長錢大康回應稱會嚴肅跟進，強調絕不容忍語言暴力和侮辱他人的行為。浸會大學學生會今日(21日)晚上亦發聲明澄清，惟聲明以廣東話寫成，用上很多「唔」、「嘅」、「嚟」等口語用字，惹人質疑其中文水平。<br />\n<br />\n浸大學生會的聲明指，帶領同學佔領語文中心，並非單純因普通話豁免試難度高且合格率低，而是基於出題方式同協議不符、評分準則唔透明等因素，又指無法認同校長所指校方樂於解答同學疑問。學生會續稱，無意要求校方取消所有普通話課程，但不認同將普通話能力列作畢業要求。<br />\n<br />\n浸會大學學生會發出的聲明如下：<br />\n<br />\n由於近日傳媒廣泛報導本會喺本月十七號（星期三）嘅佔領語文中心行動，當中涉及唔少誤解，特此作出五點澄清：<br />\n<br />\n（一） 根據檢討大學語言政策專責小組嘅決定，普通話豁免試原意為測試同學嘅普通話基本溝通能力，但最後唔少同學儘管被考官評價表達流暢，亦因各種離奇原因而唔合格，如「語氣不符角色設定」；<br />\n<br />\n（二） 本會帶領同學佔領語文中心，並非單純基於普通話豁免試難度高且合格率低，而係基於出題方式同協議不符、評分準則唔透明、欠缺完整上訴機制、遲遲未計劃取消普通話畢業要求等因素；<br />\n<br />\n（三） 錢大康校長嘅群發電郵指出，校方樂於解答同學疑問，本會無法苟同&mdash;&mdash;事實上，語文中心嘅主任喺同學提出要求後超過五個鐘，先肯將評分準則公開，且談判期間多次以「冇其他準則」、「三個部分比重一樣」等錯誤講法，企圖誤導同學對實際評分標準嘅理解；<br />\n<br />\n（四） 就普通話畢業要求，本會以至其他基本會員已經循唔同渠道，向校方表達訴求，包括體制外嘅公開論壇、全民投票、公開信、體制內嘅教務議會等，但以上行動都無法動搖普通話畢業要求，本會因而以佔領語文中心希望得到合理回應；<br />\n<br />\n（五） 本會尊重所有希望修讀普通話課程嘅同學，亦無意要求校方取消所有普通話課程；普通話對浸大同學修讀其他課程無必然幫助，亦唔係唯一可以修讀嘅外語，本會唔認同作為一間立足香港嘅大學，需要將普通話能力列作畢業要求。<br />\n<br />\n希望各位會員清楚明白事件背景。另外，喺談判過後，校方承諾舉辦一次公開會議，就豁免試同普通話畢業要求進行檢討，希望同學參與，詳情如下：<br />\n<br />\n日期：二零一八年一月二十三號（星期二）<br />\n時間：下晝一點至四點<br />\n地點：善衡校園方樹泉圖書館FSC 501（鏡房）<br />\n語言：廣東話，輔以英語及普通話<br />\n<br />\n校方一直以嚟只係話，豁免試會考核同學嘅普通話基本溝通能力，最後竟公然違背當初對同學嘅承諾，是為失信。明知豁免試內容制訂倉猝，評分毫無透明公開可言，仍然推出畀同學去考核，是為失職。本會僅此希望校方負上校方應負嘅責任，正視普通話畢業要求嘅流弊，正面回應同學一直以嚟嘅訴求。"},{"pid":"17456c60f40e6fb8fcdb3c91506d567c3aee5f80","tid":536589,"uid":110832,"like":2,"dislike":0,"score":2,"citedBy":1,"replyTime":"2018-01-22T02:52:27.000Z","msg":"爆粗咪爆粗囉<br />\n成件事爆粗係重點黎嫁？<img src=\"/assets/faces/normal/clown.gif\" class=\"hkgmoji\" />"},{"pid":"47c5ff202286c736b433abea79bbf830ce823b8e","tid":536589,"uid":76329,"like":6,"dislike":0,"score":6,"quote":{"pid":"17456c60f40e6fb8fcdb3c91506d567c3aee5f80","tid":536589,"uid":110832,"like":2,"dislike":0,"score":2,"citedBy":1,"replyTime":"2018-01-22T02:52:27.000Z","msg":"爆粗咪爆粗囉<br />\n成件事爆粗係重點黎嫁？<img src=\"/assets/faces/normal/clown.gif\" class=\"hkgmoji\" />"},"citedBy":0,"replyTime":"2018-01-22T02:58:46.000Z","msg":"咪就係<br />\n而家明明就屌緊佢支那話單野<br />\n所有新聞就屌佢地班學生講粗口轉移視線<br />\n正仆街"},{"pid":"6d8706377eab12575a08c47d7a07c86bc7eaeb1b","tid":536589,"uid":114084,"like":1,"dislike":0,"score":1,"citedBy":0,"replyTime":"2018-01-22T03:03:18.000Z","msg":"擺明專登打廣東話口語啦<img src=\"/assets/faces/normal/sosad.gif\" class=\"hkgmoji\" />"},{"pid":"68ce552f918095be21a5b711b1a792bd310ba352","tid":536589,"uid":57835,"like":1,"dislike":0,"score":1,"citedBy":0,"replyTime":"2018-01-22T03:33:18.000Z","msg":"用口語你睇唔明咩<img src=\"/assets/faces/normal/wonder2.gif\" class=\"hkgmoji\" />"}]}