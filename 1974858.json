{"tid":1974858,"cid":1,"subCid":0,"title":"探訪還押人士～荔枝角拘留所及赤柱監獄小小心得","createTime":"2020-04-16T06:50:27.000Z","updateTime":"2020-04-16T06:50:27.000Z","uid":154760,"like":2,"dislike":1,"uniUserReply":1,"replies":[{"pid":"f252dd47493fa6cb66d8be1b38af0d4c8c80602d","tid":1974858,"uid":154760,"like":0,"dislike":0,"score":0,"citedBy":0,"replyTime":"2020-04-16T06:50:27.000Z","msg":"最近成日見到老人家探仔女，入到去唔知點算咁，所以想開個post 同大家交流下探訪還押人士既心得。有錯請指教！講解一下等大家可以有個概念先。<br />\n<br />\n首先要知道探訪由0830 開始登記，大概8點可以排隊入去，但門口無一條set 好既隊所以入到去都係行快啲攞表如果你趕時間返工。探訪至到下午一時，最後登記時間係完結前一小時，即係12點。<br />\n<img src=\"https://na.cx/i/iW0D75p.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FiW0D75p.png&h=4e302ca3&s={SIZE}\" /><img src=\"https://na.cx/i/jVwsgYL.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FjVwsgYL.png&h=7b4c62d7&s={SIZE}\" /><br />\n<br />\n概括而言，流程兩個地方都一樣， 填表，開locker 擺低個人物品，經過唔同關卡要對身份證同樣，過金屬探測器，進入探訪既設施。入到探訪大堂需要再到櫃枱登記，入面會有另一個櫃枱放低比手足既物品（簡稱入野），然後坐低等，等職員叫還押人士編號，排隊入去探訪區，職員再對一次身份證， 然後話你知去幾號窗， 行過去就會見到還押手足。探完出返登記署攞返隨身物品就可以走。<br />\n<br />\n<span style=\"color: blue;\">見面時間</span><br />\n係荔枝角，親友同入面手足同時攞起電話就開始計時， 職員會撳著個掣先可開機， 我試過攞起個電話清潔導致少左一分鐘，手足同阿sir 講返，都可以reset 返的。 全程15分鐘，夠鐘電話會無聲的，但隔住玻璃貼隻耳仔埋去，都仲可以聽到少少。<br />\n係赤柱，入面手足係speaker 唔係電話嚟，好大聲的，又比較空曠，計時方面，有阿sir 會過去拍拍手足，通知佢夠鐘。大家唔好比阿sir 難做，夠鐘就要走喇。<br />\n<br />\n<span style=\"color: blue;\">首次探訪</span><br />\n探訪事先要請還押位手足申請加你個名落去探訪者名單。要全名，中英都得。第一次去無名既話，懲教人員會攞你個名入去問問手足想唔想見你，呢個過程大概等一個鐘，視乎人地忙唔忙，手足係咪食緊早餐等等。<br />\n<br />\n<span style=\"color: blue;\">詳細介紹</span><br />\n到達時要做咩呢？首先，一入門口量體溫，攞健康紀錄申報表。<br />\n<img src=\"https://na.cx/i/E9vXEbW.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FE9vXEbW.png&h=313a45f1&s={SIZE}\" /><br />\n<br />\n<span style=\"color: green;\">荔枝角</span>係左手邊有個角落頭攞探訪登記表格填，寫清楚探邊位，還押人士號碼，同埋自己名、身分證、同該位人士關係及自己地址。 交去櫃位，回返張A4 紙，右上角有組冧巴的，例如168-123456. 職員會嗌 170 之前可以入。 如果你172-24689 咁就要等下轉。攞左張紙之後要放隨身物品係locker. 記得只可以帶比手足既物品，自己可以攞紙巾八達通同散銀，連一張白紙一支筆都唔可以攞入去。<br />\n<br />\n當聽到冧巴就可以攞住張紙去對面更亭，有職員對身份證。然後行前大概十米有個設施，就係探訪區，有時會閂住門，但有指示牌，去到門口撳鐘就得。入到去對身份證，過x 光機，然後推門入大堂，去櫃位交左張A4紙佢，好多公公婆婆唔識，見到就幫下手喇。 職員會撕返半張比你，攞住半張去左手面有另一個等候區，盡頭有個窗口，認可交來物品就係呢度比職員就得。 收左之後可以坐大堂等叫冧巴。叫到你就過去，位置係廁所門口隔離排隊，對身份證，職員會話你知幾多號窗。然後參考上面&quot;見面時間&quot; 。最後職員會回返張出閘紙比你，出返門口照x光哥度交返張出閘紙，對身份證，然後走得。<br />\n<br />\n<span style=\"color: green;\">赤柱</span>就比較細既辦公室，量完體溫，入去櫃位有位阿sir 幫你登記，比個籌你，聽到叫返你個冧巴就入去攞份探訪登記表，然後攞張車咭，坐哥耳夫球車去到探訪大堂，落車，入去排隊交表，左面過完x 光機，職員會指示你推門入去探訪大堂，赤柱啲門係要撳左掣等綠燈先入得，大家唔好心急推住。入去右邊填探訪登記表。填好之後交比紅色櫃位職員，佢會比個籌你。入野就係左邊既櫃位，入完坐低等叫冧巴，然後入面右手邊有職員話你知邊個窗口，你比返個籌佢，行過去窗口就得。然後參考上面&quot;見面時間&quot; 。<br />\n<img src=\"https://na.cx/i/3rnGmpH.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2F3rnGmpH.png&h=35ee3251&s={SIZE}\" /><img src=\"https://na.cx/i/kzSyWYd.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FkzSyWYd.png&h=747f3277&s={SIZE}\" /><br />\n<br />\n走哥時要係頭先交籌哥度攞張車咭，出返等候大堂，職員叫車咭冧巴，大家可以出去排隊上車，上車前要對多次身份證，大家攞定係手，唔好要阿sir 等。<br />\n<br />\n<span style=\"color: red;\">小提示</span><br />\n<span style=\"color: green;\">荔枝角</span><br />\nlocker都好多，夠大，放得兩個背囊。首先撳locker冧巴， 綠色係用得，佢會嘔張飛仔，唔好唔見張飛仔。走哥時scan 一下，櫃門會開。撳左張飛出嚟櫃門會應聲打開，之後動作要快，因為過左一分鐘度會響alarm 的。<br />\n登記處及探訪大堂均設汽水機同埋廁所，不過成日無廁紙。<br />\n<img src=\"https://na.cx/i/G8tioEh.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FG8tioEh.png&h=ea1f6f38&s={SIZE}\" /><br />\n<br />\n<span style=\"color: green;\">赤柱</span><br />\nLocker 操作一樣，但大概只有三十個左右，係登記處既小屋入面，出左登記處有廁所有汽水機，探訪大堂都有汽水機，仲有熱飲機添，不過得一格廁所男女共用。<br />\n<br />\n認可交來物品睇返懲教署網頁。<br />\n記得著褸，等個幾鐘其實好凍。要講三次 !<br />\n<img src=\"https://na.cx/i/hMEYoEt.png\" data-thumbnail-src=\"https://i.lih.kg/thumbnail?u=https%3A%2F%2Fna.cx%2Fi%2FhMEYoEt.png&h=5ac67992&s={SIZE}\" /><br />\n<br />\n光復香港，時代革命。"}]}