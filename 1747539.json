{"tid":1747539,"cid":1,"subCid":0,"title":"大家入嚟聽小弟鳩up幾句 tl;dr","createTime":"2019-11-23T09:19:47.000Z","updateTime":"2019-11-23T09:23:54.000Z","uid":318886,"like":0,"dislike":0,"uniUserReply":2,"replies":[{"pid":"b2b326e070c90697edbdb3c01695797b7c3ee24b","tid":1747539,"uid":318886,"like":0,"dislike":0,"score":0,"citedBy":0,"replyTime":"2019-11-23T09:19:47.000Z","msg":"尼兩日正好有一個空窗期俾大家可以休息吓，個腦諗吓其他嘢，小弟我自己就有啲諗法想同大家分享下，睇吓可以俾到一啲新嘅觀點大家。帶番個頭盔先，我都係拋磚引玉，希望大家都分享自己嘅諗法或者睇完尼篇嘢之後可以俾啲回應我。如果你真係對浪漫主義好反感嘅咁就上一頁啦。<br />\n<br />\n「仇恨」我相信大家都有聽過天琦講嘅「唔好俾仇恨支配自己」我知道尼句說話有時會俾人用嚟話檢討人哋，但係我相信大家明白佢講尼句說話嘅用意。而我想講嘅就係的確我哋唔可以俾仇恨或者其他嘅負面情緒支配自己，但更加唔可以忘記，因為尼一類嘅情緒係可以俾到更大嘅動力我哋。當然大前提係你要識得正面對尼啲情緒啦，我自己就覺得最重要係有咩都唔好自己屈住，一定要搵人抒發吓。<br />\n<br />\n「準備」 我唔知道大家心裡面點諗，但其實運動走到尼一步已經冇退路，我哋而所做緊嘅好大程度係爭取攬炒，但係所有人都明咩係攬炒？「攬炒」&mdash;就係同人哋玉石俱焚、兩敗俱傷嘅意思，即係若果自己出事，都要攬住加害者一鑊熟。我嘅意思係，人權法通過、重組警隊、支爆etc，就算以上所講全部發生哂對唔等於我哋即刻有民主。民主唔係天跌落嚟，抗爭、革命係會有犧牲㗎，而且尼場運動已經有人犧牲咗&hellip;&hellip;所以無論思想上、心理上抑或是身體上都一定要做好準備。尼一場仗唔容易打，但仲未係最難打，我哋仲有好長嘅路要走<br />\n<br />\n「贏」 贏輸好似好抽象但又好有畫面，煲底同新疆兩個好極端嘅結局，但我想講嘅係件事其實冇咁二元，的確可能結局係咁但之後做咗啲咩去達成尼結局先最重要。仲有就係經過令次尼一場運動之後我覺得香港已經唔再只係一個地方，而係一個價值、一個群體甚至係一個思想。所以雖然香港尼一個地方有可能會輸，但只要我哋抱住一個概念 「每一個香港人都係一個香港」 保持思考，知道自己想達成啲、要點做、以希望為食糧，咁香港就唔會有輸嘅可能，只有所需時間長短。<br />\n<br />\n最後，我知我以上所講係好浪漫主義，好打飛機，但我真係好想有人可以俾我講嘅嘢啟發到，感染到甚或只係有一秒思考吓我講嘅嘢。<br />\n<br />\n<span style=\"color: red;\"><span style=\"font-size: xx-large;\">光復香港，時代革命</span></span>"},{"pid":"ca2204ae3ac6f68458c3365fafead7525050607d","tid":1747539,"uid":251052,"like":0,"dislike":0,"score":0,"citedBy":0,"replyTime":"2019-11-23T09:23:54.000Z","msg":"<span style=\"color: red;\"></span>"}]}