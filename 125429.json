{"tid":125429,"cid":12,"subCid":0,"title":"［愛情］《即使只有億分之一機會，我都要搵到你》","createTime":"2017-02-18T13:01:22.000Z","updateTime":"2017-02-19T07:00:15.000Z","uid":5190,"like":3,"dislike":1,"uniUserReply":0,"replies":[{"pid":"22e1073f9d4f9724cceb5623080329dd204241df","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T13:01:22.000Z","msg":"畢業出黎之後，我用左差唔多兩年嘅時間去搵佢，幾乎行勻四分之一個日本，始終都搵唔到佢...<br />\n<br />\n佢究竟去左邊，我好似有啲印象，佢去左個個地方，但我記極都記唔起，整整兩年我都無返過工，錢全部都係由父母資助，我簡直就係敗家仔，但為左佢，就算用多一年，用多十年，甚至我成個人生，我都要搵到佢，因為...<br />\n<br />\n<br />\n我地嘅相遇，只有億分之一嘅機會<br />\n<br />\n<br />\n即使只有億分之一，都仲有之一機會，所以我唔會放棄。<br />\n<br />\n<br />\n六年前，我遇見到佢，就係一座廟宇上。個一日，我正正要去一座舊廟宇考察，一落火車站，發覺當地人流唔太多，始終係一個鄉村地方，我行左去便利店買野飲就準備出發行上山。<br />\n<br />\n「碰！」<br />\n<br />\n急急腳趕路嘅我，唔小心撞到個女仔，佢受到衝擊坐左落地下，我緊係姐係扶起佢啦。<br />\n<br />\n「呀...唔好意思呀，有無事呀？」<br />\n「唔...唔緊要。」<br />\n「真係唔好意思呀，頭先心急得濟...」<br />\n「嗯...」<br />\n<br />\n佢掃一掃自己條裙，撥一撥自己嘅頭髮，抬起頭，我地兩個互相對望，個一刻時間好似停頓左，佢雙眼發亮，長長而柔順嘅頭髮，真係好可愛，當時我覺得自己鐘意左佢，可惜我嘅諗法好矇糊，並唔想信自己嘅直覺，所以我最後都直接走左。<br />\n<br />\n<br />\n開始行上去鄉村嘅廟宇，一路上我不斷回想起頭先嘅情境，真係咁樣相撞法，拍戲先有。<br />\n<br />\n「係一個好機會...」<br />\n<br />\n我係到埋怨自己頭先點解要猶豫，一路諗一路行，唔經唔覺已經行到上廟宇，原來都唔係想像中咁辛苦。<br />\n<br />\n依座廟宇比樹林包圍，如果唔係專程黎依到，我諗永遠都唔會知日本有座廟宇係到。<br />\n<br />\n「心靈石...啊」<br />\n<br />\n廟宇前有一舊形狀奇特嘅石頭，石頭前方塊牌寫住「心靈石」，唔知係有啲特別，但硬係覺得有啲咩會發生..."},{"pid":"6223eec14de60f92b99f3fecc50524e43d58b745","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T13:26:46.000Z","msg":"「心靈石係一舊神石，可以令觸摸嘅人嘅思緒瞬間清醒，令到佢可以清楚自己做緊咩，諗緊咩。」<br />\n<br />\n一位廟宇行出黎嘅婆婆同我講，介紹依舊心靈石。<br />\n<br />\n「信不信由你啦黎生仔，但我睇得出你個心好煩，好煩呢...」<br />\n<br />\n一語中的，我一路上都不斷諗個個女仔，因為我根本唔相信世界上所謂嘅偶遇，邊得黎咁多偶遇，而依件事的確發生係我身上。<br />\n<br />\n「我想問，依座廟宇幾時建立架？」<br />\n「我其實都唔清楚，不過係由我個家族一代接一代管理嘅。」<br />\n「咁呀...」<br />\n<br />\n就係依一刻，一把陌物但又熟悉嘅聲音係我耳邊經過。<br />\n<br />\n<br />\n「婆婆！」<br />\n「哎呀，係乖孫女呀！」<br />\n<br />\n<br />\n無錯，肯定係佢，我慢慢寧轉頭，見到佢跑緊過黎，就係頭先便利店個女仔，手中攞住袋物品，我相信係比佢婆婆。佢亦都見到我，減慢步速，最後係我面前停低，相差2米。<br />\n<br />\n我同佢又互相對望，時間彷彿又停頓左。<br />\n<br />\n我的確唔相信咩咩相偶，但因為個一次，我先認識到佢。<br />\n<br />\n<br />\n「你好。」佢發出溫柔嘅聲音<br />\n「...你好。」<br />\n<br />\n「咦，你地識架？」廟宇婆婆問道<br />\n「係婆婆你教我架嘛，要向黎依到參拜嘅人打招呼！」<br />\n<br />\n雖然佢係回答緊廟宇婆婆嘅問題，但係佢對住我擺出溫暖嘅微笑。佢慢慢行前，我同佢愈黎愈近，直到佢行到我右手邊，係我耳邊細語<br />\n<br />\n「相。遇」<br />\n<br />\n然後佢就扶廟宇婆婆返入去廟宇，我呆左企係到，究竟我個一套諗法係錯定係真？依個世界真係有巧合，唔到我反對，但唔係每個人都有機會。當我想行入去廟宇時，見到舊心靈石，最後決定摸一下...<br />\n<br />\n<br />\n點解我會堅決否定相遇嘅存在？我唔清楚自己諗緊咩做緊咩，但事實擺在眼前，或者依個女仔只係過眼雲煙。"},{"pid":"12a02732ed0f710aebb29d417846ca9fffcf995e","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T13:53:01.000Z","msg":"唔理得咁多，摸完心靈石，影左幾幅相，我就走左，行落山嘅路程發現時間過得真係快，天已經開始黑，所以食完野先搭火車返屋企。由於時間已經好晏，火車嘅班次會好疏，差唔多個半鐘先一班，因為我無睇定啲班次，預錯晒啲時間，所以要係火車站呆坐。<br />\n<br />\n「等咁耐架...」<br />\n<br />\n當我想撳陣電話消磨下時間個陣先發現電話竟然無晒電，真係天意弄人呀！<br />\n<br />\n成個火車站得我一個，夜闌人靜，我又諗返起今日發生嘅「偶遇」，我發現一樣好奇怪嘅野，如果係靠機率而遇見對方先叫偶遇，而我一路都認為係偶遇，但個女仔就講<br />\n<br />\n<br />\n「相。遇」<br />\n<br />\n<br />\n諗深一層，一定有啲原因，相遇係註定，所以我決定今日唔返屋企，等第二朝再去搵佢一齊，了解成件事。<br />\n<br />\n因為要要留係到，所以點都要搵個地方借宿，依個鄉村地方就無乜酒店，但多的是嘅呢就係人情味，行路經過一間收緊鋪嘅街邊食店，老細見到我一個後生仔孭住個背囊，就問我<br />\n<br />\n「後生仔，無頂瞓呀？」<br />\n「係...係呀。」<br />\n「依家咁夜，無火車返市區架啦，我大叔好人屎，你黎我屋企瞓一晚啦。」<br />\n「真係嘅？好多謝你呀！」<br />\n「不過有條件喎！」<br />\n「無論係咩我都會報答你！」<br />\n「哈哈哈哈，市區嘅人果然係爽快嘅。」<br />\n<br />\n就係撳，我去左大叔屋企，一路上我同大叔都有傾計，傾過先知原來佢結左婚，仲有個2歲嘅女，果然男人係經濟支柱，我望住大叔，覺得佢好型，真男人！<br />\n<br />\n「係呢後生仔，點稱呼呀？」<br />\n「叫我真一得啦！」<br />\n「真一呀，你黎依到做乜架？」<br />\n「其實我黎依到係為左去睇依到嘅廟宇，要做份歷史科報告。」<br />\n「正常應該夠時間架喎，搞咩黎呀你...唔通叫...」<br />\n「唔...唔係呀！！其實係因為...」<br />\n「哈哈哈哈...你睇下塊面紅到呢，我唔迫你啦，你想講，隨時都講得，你都攰架啦，我地行快兩步啦。」<br />\n「嗯...」<br />\n<br />\n依個大叔真係好好人，都可以話係我黎到依到認識嘅第一個朋友。"},{"pid":"e7cc4d373590ee5394ad9629de1c41636ff288de","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T13:55:48.000Z","msg":"我想睇下反應如何再加把勁作落去<img src=\"/assets/faces/normal/sosad.gif\" class=\"hkgmoji\" /> <br />\n都希望你地比意見<img src=\"/assets/faces/normal/cry.gif\" class=\"hkgmoji\" /> <br />\n如果無人睇，我都無動力作落去<img src=\"/assets/faces/normal/frown.gif\" class=\"hkgmoji\" /> <br />\n請多加支持<img src=\"/assets/faces/normal/cry.gif\" class=\"hkgmoji\" />"},{"pid":"b2165320ec52f7f7aac12ea414350f45e7084c22","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T14:21:37.000Z","msg":"到左大叔屋企，唔係話好大，又唔可以話好細，但好有溫暖嘅感覺。大叔老婆同女女都走左出黎歡迎佢返黎，佢個女真係好可愛，大叔老母都好靚。<br />\n<br />\n「我帶左個後生仔返黎借宿一宵。」<br />\n<br />\n「哎...你好，我叫真一，今晚真係唔好意思...」<br />\n<br />\n「唔緊要啦！」大叔老婆好親切咁講<br />\n<br />\n大叔行前抱起個女<br />\n<br />\n「叫聲真一哥哥啦。」<br />\n「...真...真一哥哥」<br />\n<br />\n因為得2歲，發音有啲模糊，但都勉強叫到我個名。<br />\n<br />\n「乖...」我摸一摸佢個頭仔<br />\n「真一，你唔洗客氣架啦，雪櫃有野食有野飲，你有需要可以攞。」<br />\n「係，多謝你。」<br />\n「但係，仲記唔記得我有個條件呢...？」<br />\n「哎...」<br />\n<br />\n<br />\n正當我驚佢地要求我比錢或者賣屎忽嘅時候，佢竟然話想我幫佢地裝wifi，真係嚇左我一跳，好彩屋企個wifi係我裝，如果唔係都唔知點幫佢。<br />\n<br />\n係幫佢整緊wifi嘅時候，佢老婆去陪女女瞓教，大叔坐係我隔離飲酒，都同我傾下計。<br />\n<br />\n「你唔飲呀？」<br />\n「唔洗啦，我唔飲酒架。」<br />\n「好少見後生仔唔飲酒喎。」<br />\n「我...我唔鐘意飲。」<br />\n「但睇你個樣有心事，唔飲酒點解放呀。」<br />\n「有時唔需要飲酒先釋放到自己，可以搵人傾訴嘅...」<br />\n「真一，你有咩心事呀？」"},{"pid":"91be10bb7b2124efdb3a3bdcb4d8b2681b9b2cfe","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T14:39:57.000Z","msg":"「大叔，你信唔信偶遇？」<br />\n「偶遇？我信呀。」<br />\n「完全靠機率發生嘅事你都信？」<br />\n「有機會始終都會有機會，就算幾微少都有機會發生嘅。」<br />\n「原來係咁呀...咁如果...由偶遇變做相遇呢？」<br />\n「相遇係兩個人命運中註定會遇見嘅事黎架喎。」<br />\n「必定會？」<br />\n「註定就緊係必定啦。」<br />\n<br />\n<br />\n睇黎大叔仲清楚過我，我相信係偶遇嘅同事，諗起個女仔講嘅「相。遇」。<br />\n整完個wifi，我決定早啲瞓，我同大叔瞓同一間房，所以先通知佢。<br />\n<br />\n「我都係瞓先啦，聽日一朝起身就去查個究竟。」<br />\n「好呀，晚安！」<br />\n<br />\n<br />\n第二朝一早，我食完老闆娘煮嘅早餐後，就準備出發去座舊廟宇。<br />\n<br />\n「好多謝你地嘅款待！」<br />\n「唔洗客氣啦，下次黎玩記住探我地！」<br />\n「一定會！」<br />\n<br />\n之後就搭上出路，決定，一定要搵返個女仔，問清楚「相。遇」係代表啲咩。同樣，上山嘅路上行得好辛苦，感覺同第一次唔同，我記得第一次係好快就行到上去，點解依次會行咁耐？無論點，最後都會行到。行左一陣，終於上到去，眼見前面就係心靈石，我完全無猶豫過要去再摸多次心靈石，點知廟宇婆婆就係廟宇正門前等我。點解嘅？附近一個人都無，佢的確係等緊我。<br />\n<br />\n「果然，你今日又黎多次。」<br />\n「吓？你點解會知？」<br />\n「係心靈石話我知嘅。」<br />\n「心靈石？」<br />\n「睇黎你今日好清醒，有目的而黎。」<br />\n「係...係呀，我黎依到，係想搵你個孫女！」<br />\n<br />\n我諗都無諗過就直接講出我黎依到做咩，覺得自己好無禮拜..."},{"pid":"226f824c799f4b94e5ce755f4ee6d8033ac5c6d9","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T15:04:01.000Z","msg":"「佢呀，黎緊架啦，你等一等呀。」<br />\n「係！」<br />\n<br />\n廟宇婆婆行返入去廟宇到，我就係廟宇門口等佢嘅出現，我諗一諗先知，原來我琴日之所以覺得行上黎唔辛苦，係因為我心煩心亂，不經不覺就行到上黎，但今日嘅我，好清醒。<br />\n<br />\n等左一陣，有個女仔行左上黎，我肯定左係佢，我慢慢行前，遇見到佢。佢企左係我面前，距離2米，佢微微對住我笑，我比佢又可愛又靚嘅樣子搞到我好緊張。<br />\n<br />\n「你好。」佢同樣用溫柔嘅聲線向我打招呼<br />\n「你好...」<br />\n<br />\n當佢準備行嘅時候，刷過我右手邊，我捉住左佢，佢無反抗亦到無想大叫嘅跡象。<br />\n<br />\n「等等...我想問你啲野。」<br />\n<br />\n我寧返轉，望住我。<br />\n<br />\n「你琴日講嘅相遇，係咩意思？點解你要講？」<br />\n「因為我相信命運囉！」<br />\n「命...運？」<br />\n「我叫奈奈美，你呢？」<br />\n<br />\n命運，有人相信命運天註定，但我唔相信，我只相信機率，無辦法計出黎嘅根本無可能發生，係虛無嘅。<br />\n<br />\n「我叫...真一。」<br />\n「多多指教！」佢用燦爛嘅笑容回應我<br />\n<br />\n互相認識之後，佢帶左我入去廟宇坐，並且介紹我比廟宇婆婆識。<br />\n<br />\n「原來你叫真一，多多指教啦！」<br />\n<br />\n廟宇婆婆知道我個名，唔洗再叫我後生仔，我有樣野唔明，所以想再問多婆婆一次。"},{"pid":"4611befa42829c8a8c4305edcd9faee07ca7ef0f","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T15:32:08.000Z","msg":"「婆婆，點解你會知道我會再黎？」<br />\n「人與人之間嘅相遇本來就你命中註定嘅，要遇見嘅始終會遇見，無可避免，我孫女講左琴日嘅事比我聽，我再占卜，就得知你今日會再黎啦。」<br />\n「咁偶遇呢？點解唔係偶遇？」<br />\n「偶遇唔係必然，相遇係必然。」<br />\n「咁姐係，我同奈奈美嘅遇見，係必然？」<br />\n「正解！」<br />\n<br />\n我真係恍然大悟，既然神比我遇見咁可愛嘅奈奈美，就一定有佢嘅原因。<br />\n<br />\n由個一日起，我決定要追到奈奈美，唔可以錯過命運中註定嘅相遇！<br />\n<br />\n因為正直暑假，所以我係個到留多幾日，即係我又要去大叔到借宿。<br />\n<br />\n「叮叮叮...」我撳左大叔屋企嘅門鐘<br />\n<br />\n但係過左一陣都無人開門，發覺有啲奇怪，突然聽到有幾個村民跑緊去一個方向，隱隱約約聽到佢地講「個到發生左啲野...」之類嘅說話，我又好奇跟埋過去。<br />\n<br />\n過到去見到大叔同老闆娘仲有個妹妹係到，佢地個樣都好驚慌咁，我就行埋去問咩事，先知原來妹妹啱啱捉到隻貓仔跳左上一棵好高嘅樹上面，見到其他村民都好努力想救返隻貓仔落黎，可惜佢地爬唔到上去。<br />\n<br />\n依個時後，正正係我依個攀石隊隊長發揮能力嘅時候，爬樹比攀石易得多，我擺低我嘅背囊，摺起衫袖就準備爬上去救貓。<br />\n<br />\n「小心呀，真一！」<br />\n「小心呀後生仔！」<br />\n<br />\n村民同大叔都為我打氣，我睇得出城市同鄉村嘅分別，真係好熱情，好有人情味，雖然只係救貓仔，但大家都好熱心想幫手。我輕輕鬆鬆一下就爬上去，好快就爬到上去貓仔嘅位置。點知叫極佢都唔郁，大叔就有計仔。<br />\n<br />\n「真一，依到有條魚仔，接住！」<br />\n<br />\n大叔一下掉左條魚仔上黎，我接住左，再嘗試下引下隻貓仔，真係一出法寶就引到，我都好順利抱左隻貓仔落黎，所有村民都好高興同好放心，做左件好事我都好開心。<br />\n<br />\n「多謝真一哥哥！」妹妹跑過黎抱住我對腳<br />\n<br />\n我微笑對住佢，突然感到有種好親切嘅視覺望住我，我望一望，發現係奈奈美，我都以笑回應佢，佢亦都笑左一笑，然後行左過黎。<br />\n<br />\n「真一原來識爬樹架？」<br />\n「唔...唔係呀，我係學校嘅攀石隊，爬樹對我黎講好易架炸。」<br />\n<br />\n<br />\n<br />\n「係咁，你覺得你同貓仔之間有無註定？」<br />\n<br />\n<br />\n<br />\n「啊？」<br />\n<br />\n我比佢考起，突然唔知點樣答佢，但我以一個好客氣嘅答案覆佢。<br />\n<br />\n「依啲野，舉手之勞姐！」<br />\n<br />\n奈奈美突然間扁嘴仲打左我一下，轉身走左。<br />\n<br />\n「喂！...」我叫唔停佢<br />\n「咦，你女朋友仔呀？」<br />\n「唔...唔係呀！」大叔突然間咁問，我都疾左一疾<br />\n<br />\n我竟然唔能夠直接清楚咁樣去答奈奈美嘅問題，點解？不過我始終相信，既然相遇會艷現，一定會有結果。"},{"pid":"6a8197c20e50f2776b1442edc793ed98245dddb5","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T15:37:28.000Z","msg":"今日作到依到 希望有人睇 我都希多啲動力作落去<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\n唔想個故就咁完 我係有啟發咁寫 希望你地比意見<img src=\"/assets/faces/normal/adore.gif\" class=\"hkgmoji\" /> <br />\n<br />\n正皮支持下<img src=\"/assets/faces/normal/cry.gif\" class=\"hkgmoji\" /> <img src=\"/assets/faces/normal/cry.gif\" class=\"hkgmoji\" /> <br />\n如果有錢字希望你地見諒 小弟係用手機出文<img src=\"/assets/faces/normal/banghead.gif\" class=\"hkgmoji\" />"},{"pid":"5022b835e91e36d32099139ab14eb0ba7d242d26","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T15:52:35.000Z","msg":"瞓前一推<img src=\"/assets/faces/fs/smile.gif\" class=\"hkgmoji\" />"},{"pid":"9663d32cb427849b655ca8f1a6fef0a761d055d0","tid":125429,"uid":72342,"like":0,"dislike":0,"score":0,"citedBy":0,"replyTime":"2017-02-18T18:34:03.000Z","msg":"個故好似幾得意   不過有d字 錯左   所以要諗一諗先明"},{"pid":"4246420ab39ff7575471886093e0d3cb7ea85901","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T18:59:07.000Z","msg":"<blockquote>個故好似幾得意   不過有d字 錯左   所以要諗一諗先明</blockquote><br />\n打得太急 撳錯字<img src=\"/assets/faces/normal/frown.gif\" class=\"hkgmoji\" />"},{"pid":"0f8761ebf27813cfc4082f4351b256f2212c3e01","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-18T19:13:14.000Z","msg":"我記我我媽媽成日話，有啲野錯過左就會後悔，唔係所有事都必然，到我今日，終於有一樣野係值得我去捉緊，因為我遇見左佢。<br />\n<br />\n大叔知道左我想留宿嘅原因，所以佢都好樂意比我留宿，當然都係有條件，就係要係佢嘅街邊飯店到幫佢手。<br />\n<br />\n第二日嘅朝早，我同樣又上去廟宇，想去搵佢，我諗我同佢都仲係處係了解中嘅關係，可唔可以有進一步發展，真係要睇我嘅恆心同努力。當我行到去廟宇嘅時候，發現佢唔係到。<br />\n<br />\n<br />\n「係真一呀，奈奈美佢今日要出去市區唔知做啲咩喎，你搵佢？」<br />\n<br />\n我緊係扮一扮野，扮若無其事啦。<br />\n<br />\n「啊...唔係呀，我想諗想摸一摸心靈石姐...哈。」<br />\n「我睇得出嘅，真一。」<br />\n<br />\n我向廟宇婆婆講左聲再見，再上前摸一摸心靈石，就回頭走。係落山嘅路上，我嘗試打電話比奈奈美，但佢無聽到電話，我send左message 比佢，希望佢會覆我。<br />\n<br />\n跟據廟宇婆婆嘅口中所講，我得知佢大約去左邊，唔知點解，我咩都無諗就搭火車出去市區去搵佢，好似有啲咩吸引我過去..."},{"pid":"ca612b9c6c5cb548664e4ce369df0e7290b443f1","tid":125429,"uid":67768,"like":0,"dislike":0,"score":0,"citedBy":0,"replyTime":"2017-02-19T05:16:03.000Z","msg":"lmlmlm"},{"pid":"20f9c1f5598c4ab5a8f3e5ca4e51d6d12a962a5d","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-19T06:08:00.000Z","msg":"<blockquote>lmlmlm</blockquote><br />\n<img src=\"/assets/faces/normal/frown.gif\" class=\"hkgmoji\" />"},{"pid":"f3637f72dc55b44757b130ba626f4d4f7104ab6f","tid":125429,"uid":72816,"like":0,"dislike":0,"score":0,"citedBy":0,"replyTime":"2017-02-19T06:15:18.000Z","msg":"留名<img src=\"/assets/faces/normal/smile.gif\" class=\"hkgmoji\" /> <img src=\"/assets/faces/normal/smile.gif\" class=\"hkgmoji\" />"},{"pid":"203f2228aae68763e17e57dc62c07be8ce066cc6","tid":125429,"uid":5190,"like":0,"dislike":0,"score":0,"citedBy":0,"replyTime":"2017-02-19T07:00:15.000Z","msg":"<blockquote>留名<img src=\"/assets/faces/normal/smile.gif\" class=\"hkgmoji\" /> <img src=\"/assets/faces/normal/smile.gif\" class=\"hkgmoji\" /></blockquote><br />\n多謝支持<img src=\"/assets/faces/fs/smile.gif\" class=\"hkgmoji\" />"}]}