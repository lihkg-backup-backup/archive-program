{"tid":1353767,"cid":5,"subCid":0,"title":"轉載一個朋友的 FB 721 遊行後","createTime":"2019-07-23T04:24:51.000Z","updateTime":"2019-07-23T10:04:08.000Z","uid":281802,"like":3,"dislike":0,"uniUserReply":2,"replies":[{"pid":"36f6f215562ae43194a1b02eccb4140b2bd25ba2","tid":1353767,"uid":281802,"like":0,"dislike":0,"score":0,"citedBy":0,"replyTime":"2019-07-23T04:24:51.000Z","msg":"轉載一個朋友的 FB 721 遊行後<br />\n<br />\n前日(7.21)遊行有感<br />\n<br />\n嗰日自己一個人行到去力寶附近，咁啱一班後生仔喺我側邊換緊black bloc裝。 聽佢哋講嘢同睇落，最多都係廿歲出頭 ，有男有女。 佢哋喺度分享緊啲防具，仲講緊一個口罩幾貴(應該係防催淚彈濾咀)。 <br />\n<br />\n望住佢哋我真係覺得自己好廢。 唔好講話衝，連企前少少都淆底。 同年紀無關，就算係十年前嘅我，都未必夠膽好似佢哋咁企得咁前。 當時我可以做嘅，就只係幫佢哋留意下附近有冇cam，有冇人影佢哋相，連同佢地講聲加油都覺得於心有愧。<br />\n<br />\n期間好多人行過 ，用好奇怪同懷疑嘅目光望住佢哋，佢哋都依然繼續做佢哋做緊嘅嘢，完全無絲毫動搖。有婆婆埋黎叫佢地小心啲，佢地答: &ldquo;我地會架啦，最緊要你地明白同體諒，你自己都要小心啲。&rdquo;  又有另一個男人埋黎，問佢地有無後備散水衫，佢地答多謝晒，佢地有啦，叫男士留返俾其他人。<br />\n<br />\n佢地換好裝就繼續向前行，望住佢地嘅背影，我係條街度喊咗出黎。佢地面對緊嘅係一個會殺人嘅政權，每次示威後都可能受傷、被捕甚至返唔到屋企。但點解佢地依然可以咁堅定、咁平靜?  點解呢個年紀唔係去吃喝玩樂溝仔溝女? 要有幾大嘅勇氣同決心，先可以每個星期搵條命出黎博而神態自若?<br />\n<br />\n望住佢地，我覺得佢地背影發出嘅光芒好刺眼，映照得我無地自容。香港仲有呢一班後年輕人，由佢地去掌握香港嘅未來，我覺得充滿希望。正正係因為咁，我地更加要企出黎支援佢地，唔可以任由政府抹煞呢一代咁愛香港嘅年輕人。<br />\n<br />\n香港人，你點忍心將爭取民主自由嘅重擔，交晒俾呢班後生仔? 佢地而家做緊嘅，其實係我地之前應該做而無做到嘅事。就算唔可以同佢地並肩作戰，都起碼要係佢後邊盡一切手段支援佢地。<br />\n<br />\n盡做! 共勉之<br />\n<br />\n<a href=\"https://www.facebook.com/804875135/posts/10161792724600136?s=100004749932331&amp;sfns=mo\" data-sr-url=\"https://r.lihkg.com/link?u=https%3A%2F%2Fwww.facebook.com%2F804875135%2Fposts%2F10161792724600136%3Fs%3D100004749932331%26sfns%3Dmo&d=3INNoT16QYf2eZrqTwRUikigq9hDTRyGE5nekVWm24Q%3D&h=032e1630\" data-auto-link target=\"_blank\">https://www.facebook.com/804875135/posts/10161792724600136?s=100004749932331&amp;sfns=mo</a>"},{"pid":"52c50cb6edd20948a98a119b0dac0fe66dcb97bf","tid":1353767,"uid":4931,"like":0,"dislike":0,"score":0,"citedBy":0,"replyTime":"2019-07-23T10:04:08.000Z","msg":"推"}]}