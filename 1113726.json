{"tid":1113726,"cid":30,"subCid":0,"title":"喺你老婆發現你偷食食著我之前 你可以繼續用石頭掟許志安","createTime":"2019-04-18T05:38:26.000Z","updateTime":"2019-04-18T07:42:24.000Z","uid":225098,"like":7,"dislike":0,"uniUserReply":5,"replies":[{"pid":"90cc47c328329468ae794a3733971c26353efeff","tid":1113726,"uid":225098,"like":0,"dislike":0,"score":0,"citedBy":0,"replyTime":"2019-04-18T05:38:26.000Z","msg":"<a href=\"https://www.instagram.com/p/BwYBAs6ASJX/?utm_source=ig_share_sheet&amp;igshid=1lyeecfclh58t\" data-sr-url=\"https://r.lihkg.com/link?u=https%3A%2F%2Fwww.instagram.com%2Fp%2FBwYBAs6ASJX%2F%3Futm_source%3Dig_share_sheet%26igshid%3D1lyeecfclh58t&d=hObUr7UKzm7jHRUyz9oMSKWONrq76Y1XZ%2F%2BBeLOBzgc%3D&h=6ddb934a\" data-ef-url=\"https://embed.lih.kg/frame?u=https%3A%2F%2Fwww.instagram.com%2Fp%2FBwYBAs6ASJX%2F%3Futm_source%3Dig_share_sheet%26igshid%3D1lyeecfclh58t&h=d3be4423\" data-auto-link target=\"_blank\">https://www.instagram.com/p/BwYBAs6ASJX/?utm_source=ig_share_sheet&amp;igshid=1lyeecfclh58t</a><br />\n<br />\n每個男人喺被發現偷食之前，都可以完美地扮好爸爸、好老公。<br />\n<br />\n呢兩日喺已經FB捉到四個男人，踩許志安踩到一文不值。咁你自己呢？咁叻話人！你同老婆講咗自己背住佢偷食食著本小姐，重食咗好多次未呀？？？？<br />\n<br />\n<span style=\"font-size: x-large;\">偷食點都唔啱 但我諒解</span><br />\n<br />\n偷食嘅事點都唔啱，違反雙方協議點都唔啱，唔係一句「情慾自主」就可以開脫嘅事；但我係諒解嘅。<br />\n<br />\n人未必係完全monogamous（一夫一妻制）嘅動物，但大部份人喺現代婚姻、戀愛關係已經預設咗一定要一對一。嗰啲拍拖拍耐咗想搵新鮮感撩下女仔撩下男仔嘅小念頭、伴侶長期滿足唔到自己性需要要點解決、某至人無可能對一個身體長期熱情如初嘅呢種人性，大部份人都無喺關係入面好好討論過。好多時被伴侶問到想偷食點算，問者答者都期待答案係，「堂堂男人愛就係承諾」、「我唔會偷食」，甚至「我唔會想偷食」。<br />\n<br />\n要重申多次愛的宣言，大打「好男人牌」令對方安心，其實唔難。但講完又點，嗰啲原慾重係身體入面，無同伴侶討論過，無被正視過。但呢啲嘢拎出嚟同伴侶講，又未免花式自殺，盞搞。（討論都唔得，同港共政府有得揮。）<br />\n<br />\n但點都好，你最初走咗入呢段關係，簽得呢張約，就預咗。就算張contract唔合理、唔人性化，都係你簽嘅，唔守誠諾就係你錯。你咁情慾自主，咁脫疆野馬，就麻煩你一早花多啲時間，慢慢搵個陪你玩開放關係嘅人。<br />\n<br />\n<span style=\"font-size: x-large;\">偷食係錯 但非十惡不赦</span><br />\n<br />\n偷食嘅人，又未必係「壞掉嘅男人」。雖然喺誠實呢一欄扣曬分，但其他嘢可以做得好好。我見過偷食嘅人每次出街都買玩具男老婆，為搏紅顏一笑擺到自己全架車都係Tsum tsum、sanrio玩具；又見過啲偷食男人私底下係咁問我應該點同老婆相處，不斷有反思；又聽過啲偷食男人唔想老婆辛苦，餵奶餵到四五點，第二朝九點又起身返工。偷食嘅人，縱然唔道德，但仍然可以好過好多唔偷食但對女朋友、老婆愛理不理嘅男人（LOL、PUGB、傳說對決先係最強大情敵。btw收皮啦imaqtpie，成日搶人條仔）。<br />\n<br />\n所以偷食嘅事，我諒解，但點都係錯，但又未致十惡不赦。<br />\n<br />\n<span style=\"font-size: x-large;\">想逼死邊個</span><br />\n<br />\n我咁嬲嘅，唔止係見到啲認識一段時間嘅人好虛偽，自己偷食重嚟怪其他人偷食。一日未行藏敗露，就可以繼續喺道德高地掟石頭。<br />\n<br />\n我重好嬲呢個逼死人嘅文化，「忠誠」、「信用」呢啲品德價值嘅存在，係為咗引導我哋變成更好嘅人，而唔係畀你用嚟踩低人，換自我感覺良好，換你喺meat market中更高市場價值。大家都喺表面遮住曬啲原慾，每個人都道貌岸然、正人君子，到邊個君子不慎出事，其他人偷食偷得聰明嘅人就衝出嚟咬佢。咁嗜血，可能為咗向伴侶表忠，又或者要向親朋戚友顯示自己係好男人掛。<br />\n<br />\n但我希望你哋係「好男人」前，先係一個「好嘅人」。"},{"pid":"0806a3b6791be88f4ecc1eb64f6972940bec6866","tid":1113726,"uid":55550,"like":5,"dislike":0,"score":5,"citedBy":0,"replyTime":"2019-04-18T05:55:19.000Z","msg":"偷食嘅人對老婆好 好多時係因為內疚囉"},{"pid":"4a1e87336f9d334765dc4f17959ed64e0930db87","tid":1113726,"uid":74339,"like":1,"dislike":0,"score":1,"citedBy":0,"replyTime":"2019-04-18T06:08:48.000Z","msg":"講得好岩 個個扮聖人"},{"pid":"ee0445769fb3674bfe258da2824c1c31c0e0cb6e","tid":1113726,"uid":190811,"like":0,"dislike":0,"score":0,"citedBy":0,"replyTime":"2019-04-18T07:30:40.000Z","msg":"偷食既人並無真愛<br />\n比石頭扔死都抵啦"},{"pid":"1cacba2b38e67ef039b71f7f5b98acfaad79aca3","tid":1113726,"uid":242444,"like":0,"dislike":0,"score":0,"citedBy":0,"replyTime":"2019-04-18T07:42:24.000Z","msg":"偷食冇罪！！！<br />\n希望大家唔好再鬧老許志安同黃賓穎<br />\n佢地真係好慘"}]}